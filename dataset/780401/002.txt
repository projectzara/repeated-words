   گفتگو با فرهاد آئيش، كارگردان نمايش "يك رابطه ساده " * آقاي آئيش يكي از مهمترين ويژگيهاي "يك رابطه ساده " كوتاه بودن و نگاه طنز نسبت به جدي بودن كاربازيگري و اصولا" زندگي است. آيا بازهم كارهايي نظير اين در كارنامه كاري شما هست؟ فكر مي كنم تمام كارهاي من با اينكه از نظر ظاهر و فرم  كاملا" با هم فرق مي كنند، در يك چيز غير مشخص با هم  مشتركند. منتها با فرمهاي متفاوت. در واقع چيزي كه در همه كارهاي من حضور دارد، اين است كه در موجزترين،  كوتاه ترين و ساده ترين فرم ممكن آن مفاهيم را ارائه  دادم. مورد ديگري كه در آن وجود دارد، كشيدن مسائل عميق  به سطح است. كارهاي من هميشه در يك ظاهر ظاهرا" قطعي  ارائه مي شوند. ولي بسياري مسائل عميق البته به صورت  پنهان در آنها به چشم مي خورد و اين در تضاد با شكلي است  كه مسائل سطحي جامعه رازير ذره بين گذاشته و به عمقشان  برسيم هم و غم ديگر من در كار، و حدت فرم و محتواست. به  طوري كه اين دو مقوله از هم جدا ناپذير باشند; فرم جزئي  از مفهوم كار شود. به هر حال، من كارهاي ديگري هم از اين  نوع دارم حتي در كوتاهي، كاري در 30 ثانيه دارم كه  البته يك نمايش كامل محسوب مي شود. ولي نمايشهاي دو تا 3 ساعته نيز كار كرده ام كه البته آنها هم در موجزترين و كوتاهترين حد ممكن مفاهيم خاص خودشان مطرح شدند.  * تصور مي كنيد آيا شكل كوتاه فقط با طنز جواب مي دهد يا اينكه فكر مي كنيد همين حركت از عمق به سطح نوعي طنز و خنده و عدم جديت را ايجاد مي كند؟!  من 9 يا 10 متن ازمتنهايي كه نوشته ام چه كوتاه و چه  بلند همين طنز را در خودشان داشته اند ولي حدس مي زنم  چنين باشد. اين حركتي كه شما از آن صحبت مي كنيد همين  حالت را ايجاد مي كند البته اين يك قانون نيست.  * به اعتقاد شما آيا نظريه تئاتر بزرگ، صحنه آرايي هاي  باشكوه يا ديالوگهاي فاخر و يا تراژيك بودن اثر بيشتر مي تواند نماينده تئاتر كامل باشد يا واقعا" حتي همين  " يك رابطه ساده "با تمام كوتاهي يا تئاتر ابزورد كوتاه  مي تواند يك تئاتر كامل باشد؟ ببينيد، تئاتر كامل چي هست و چي نيست ! مثل اين مي ماند كه ما بايد بگوييم آدم كامل چي هست و چي نيست ! هر كس  براي خودش تعريفي از تئاتر دارد. حال، ممكن است ابزوردها هم تعاريفي داشته باشند كه اصلا" برشت و شكسپير هم در آن  نگنجند پس مساله عقيده نيست ; مساله سليقه است. اگر ما يك  سليقه يا سبك بخصوصي براي خود داريم نبايد آن را به هم  تعميم بدهيم. من فكرمي كنم تئاتر ابزورد همه چيزهايي را كه ما آن را" تئاتر" بناميم، دربردارد. منتها خيلي  چيزهايي را كه درصد سال گذشته به عنوان تعاريف تئاتر داشتيم، ممكن است نداشته باشد و هر كسي از ظن خود يار اين قضيه مي شد.  * فكر مي كنم "يك رابطه ساده "حتي امكان اجرا به زبان  ديگري را به راحتي دارد. تئاتري است بدون مكان و زماني  خاص كه در هر جغرافياي زباني - فرهنگي قرار مي گيرد. تصور مي كنيد حركت تئاتر به اين سمت چه قدر موءثر در پيشبرد فرهنگ تئاتري باشد؟ بله به همين دليل چطور يك كار مي تواند از فيلتر زمان و مكان رد شود، موقعي كه كار جوهر هنري داشته باشد. ما طي  تاريخ ميليونها هنرمند داشتيم ولي تعداد كمي باقي  مانده اند. كساني باقي ماندند كه توانستند از اين فيلتر عبور كنند اتفاقا" در مورد كارهايي كه فرم و محتوا از يكديگر جدا نيست مي بينيم اين قابليت بيشتر وجود دارد.  مساله مهم اين است كه جهاني شدن يك اثر به اين معنا نيست  كه خصوصيات بومي خودش را نداشته باشد. اتفاقا" لازمه اش  خصوصيات بومي آن نيز است كه آن را جهاني مي كند ولي اين  فرم كار است كه بايد كم كم جهاني شود. هر چه فرمها ساده تر و در عين حال پيچيده تر شود، موقعيت جهاني  بيشتري پيدا مي كند. شما اكنون كارهاي پيكاسو را كه  مي بينيد، نشانه هاي بومي آفريقايي بسياري را در آنها مشاهده مي كنيد يا مثلا" مي بينيد در خيلي از كارهاي  " بريتربروك "عناصر شرقي حضور دارند و جنبه بومي و عقيدتي  فرهنگ ما در آنها هست با اين حال مي بينيم كه جهاني شده.  اين در واقع به خاطر فرمش است ; نه به خاطر محتوا. 
