 گروه اجتماعي: نماينده مردم ساري در مجلس شوراي اسلامي  گفت: باتوجه به آغازتوسعه كيفي و كمي مطبوعات زمان  بازنگري در قانون مطبوعات طبيعي به نظر نمي رسد.  به گزارش خبرگزاري جمهوري اسلامي علي اصغر يوسف نژاد روز دوشنبه با ارسال نامه اي اعلام كرد: طرح ارائه شده بايد داراي ماهيت غيرسياسي و غيرجناحي باشد و برخوردسالم و سازنده با قانون و تشخيص نقطه قوت و ضعف در سايه دور بودن قانون از مسائل سياسي است وي در اين نامه آورده است:  نبايد سليقه هاي حزبي و اهداف و نيات گروهي در قالب قانون نمود پيدا كند زيرا بهره برداري سياسي از قانون به  ضرر مردم و مطبوعات است. وي افزود: اين طرح جامع و كامل  نمي باشد و نواقص زيادي دارد كه از جمله در قانون اساسي  اصل بر آزادي مطبوعات است ولي در طرح اصل بر محدود بودن  است و آزادي استثنا است.  يوسف نژاد در اين نامه افزوده است: طرح به جاي تسهيل در امور مطبوعاتي، آشفتگي و محدوديت مطبوعات را به ارمغان  مي آورد و شرايط سخت شروع به كارمطبوعات و راحت شدن  شرايط جلوگيري از انتشار از موارد ديگر طرح است.  نماينده مردم ساري در مجلس شوراي اسلامي معتقد است كه در اين طرح(طرح اصلاح قانون مطبوعات)توسعه سياسي كه از شعارهاي محوري دولت است و از امتيازات مهم نيز محسوب مي شود به واسطه آن مخدوش مي گردد.  اين نامه اضافه مي كند: قانون مطبوعات بايد شفاف و واضح  باشد و امكان تفاسير مختلف در ميان افراد و جريانهاي  سياسي را نبايد فراهم كند، قانون مطبوعات فعلي مناسب است  و تنها بايد وضع موجود را نظم دهيم.  وي اضافه كرد: ما نبايد شرايطي را فراهم كنيم كه با محدود كردن ابرازعقيده و كانالهاي مطبوعاتي عقايد سالمي  كه نمي توانند در مطبوعات ارائه شوند به روش مخفي گسترش  يابد و زيرزميني شوند. وي ادامه داد: اگر قرار است قانوني  در مورد مطبوعات تصويب شود صاحبنظران اصلي مطبوعات هستند و چنانچه قانون بارها تغيير كند ولي مبناي  كارشناسي نداشته باشد قابل دوام و موءثر نخواهد بود.  وي با اشاره به برخي ديگر از اشكالات طرح در مورد تشكيل  دادگاه مطبوعات گفت: طرح ارائه شده مخالف نص صريح اصل 168 قانون اساسي است، كنترل جرايم مطبوعاتي به جرايم عمومي  كاري براساس منطق نيست، براساس اين طرح بعضي ازنشريات از شمول قانون مطبوعات خارج و تابع قوانين عمومي شده است. 
