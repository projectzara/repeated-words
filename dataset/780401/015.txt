 گروه اقتصادي: معاون برنامه ريزي و اطلاع رساني وزارت  بازرگاني معتقد است كه بدون اصلاحات ساختاري رسيدن به يك  جهش صادراتي امكان پذير نيست.  دكتر محمد نهاونديان در همايش جهش صادراتي و سياست  استراتژيك تجاري، كه با حضور تعداد زيادي از مقامات و كارشناسان اقتصادي برگزار شد افزود: براي رسيدن به اين  هدف ضرورت دارد سياستهاي پولي، مالي، ارزي، صنعتي و كشاورزي در اين مسير تنظيم و هماهنگ شوند.  وي خاطرنشان كرد: با بررسيهايي كه با همكاري كارشناسان  دستگاههاي مختلف صورت گرفته حصول به يك نرخ رشد متوسط 18 درصدي با توجه به سهم جمعيتي ايران در جهان براي صادرات  ايران امكان پذير است.  وي تاكيد كرد: براي دستيابي به جهش صادراتي بايد ديد آيا ضرورت دارددولت برنامه ريزي متمركزي داشته باشد و يا اين  كه بايد روش بهينه در دوران انتقال آزادسازي بي قيد و شرط داشته باشد.  معاون وزير بازرگاني افزود: راه سوم اين است كه دولت  براي اين دوره انتقال هدايت و حمايت استراتژيك را به عهده گيرد كه درواقع سياست استراتژيك خوانده مي شود.  نهاونديان افزود: در اين ديدگاه دولت هيچگاه تصدي امور را به عهده نمي گيرد، اما دولت براي خلق مزيت هاي نسبي  به بخش خصوصي كمك مي كند تا مزيت بالقوه راشناسايي و با حمايت حساب شده زمان دار منافع دراز مدت را به منافع  كوتاه مدت تبديل كند.  وي افزود: بخش خصوصي وقتي به اين مرحله رسيد مي تواند با قيمت تمام شده پائين از طريق توليد در مقياس وسيع در بازارهاي بين المللي با رقباي خود رقابت كند.  معاون وزارت بازرگاني راه ديگر جهش صادراتي را رقابت در بازارهاي بين المللي اعلام كرد و گفت: اين وضعيت  توليدكنندگان داخلي را وادار مي كندتا كيفيت كالاها را بالا برده و قيمت را پايين آورند كه بيش از هر كس مصرف كننده داخلي از آن بهره مند مي شود.  اين مقام تصريح كرد: براي رسيدن به جهش صادراتي اصلاح  كالاهاي توليدي مورد توجه است ولي در شرايط حمايتي  كالاهاي داخلي در كيفيت پايين نگه داشته مي شود.  معاون وزير بازرگاني درباره تفاوت جهش صادراتي با رشد توسعه صادراتي گفت: در اين زمينه مقصود اين است كه يك  اصلاح ساختاري در اقتصاد ايران باسمت و سوي صادرات  غيرنفتي بايد صورت گيرد تا اقتصادي كه بر محوريت نفت شكل  گرفته از اتكا به نفت آزاد شود و توليدات و خدمات مردم  ايران دربازار جهاني از نظر قيمت و كيفيت رقابت كند.  معاون برنامه ريزي و اطلاع رساني تصريح كرد: استراتژي  جانشيني واردات كه در تمام طول سال ها با اتكا به درآمد نفت همراه بوده است، استراتژي صادرات گرا است.  وي افزود: اين چنين تحول عمده اي مستلزم بازنگري و اصلاح  در ساختار وسياست هاي صنعتي، پولي، ارزي و مالي مي باشد.  نهاونديان گفت: در سياست هاي تشويق سرمايه گذاري همچنان  كه در سياست هاي اجرايي برنامه سوم مورد توجه قرار گرفته،  سرمايه گذاري صادرات گرا مورد تشويق قرار خواهد گرفت.  به گفته وي در اين طرح تشريفات تجاري كاسته خواهد شد و محدوديت هاي غيرتعرفه اي جاي خود را به نظام شفاف  تعرفه اي خواهد داد.  نهاونديان گفت: در اين زمينه كليه محدوديت هاي تجاري و اداري كه بر سرراه صادرات است بايد برداشته شود كه  مصوبات اخير در همين راستا بوده است. 
