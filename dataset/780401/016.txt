 گروه اقتصادي: دبير كميسيون ارزش افزوده مناطق آزاد تجاري صنعتي و ويژه اقتصادي كشور كه به همراه اعضاي اين  كميسيون به منظور بازديد و بررسي و ارزيابي ارزش افزوده  ايجاد شده واحدهاي توليدي به منطقه آزاد قشم سفر كرده  بود گفت: تاكنون توسط اين كميسيون 272 مورد ارزش افزوده  كالاهاي توليدي واحدهاي مستقر در مناطق آزاد و ويژه  اقتصادي كشور ارزيابي و تعيين شده است كه 119 مورد آن به  محصولات 72 كارخانه توليدي مستقر در منطقه آزاد قشم  مربوط مي باشد.  وي ميانگين ارزش افزوده ايجاد شده براي كالاهاي توليدي  واحدهاي صنعتي منطقه آزاد قشم را 5/67 درصد اعلام كرد.  به گزارش روابط عمومي منطقه آزاد قشم دبير كميسيون ارزش  افزوده عمده محصولات توليدي منطقه آزاد قشم كه از سوي  اين كميسيون مورد ارزيابي و تعيين درصد ارزش افزوده قرار گرفته اند را شامل چيلر، فن، الكتروپمپ، انواع لباس،  شوفاژ، آبگرمكن، مايكروفر، كامپيوتر و لوازم جانبي،  دستگاههاي بازي UPS كامپيوتري،، گرانول، ماشين تحرير،  خازن، شيرآلات، بلندگو چند رسانه اي، لوله هاي چند جداره،  آندوكاتدروي، لوله هاي پليمري، نرم افزار، چرخ گوشت،  آبميوه گيري، جاروبرقي، ساعت، فيلم پي. وي سي، انواع  شناور و... ذكر كرد. 
