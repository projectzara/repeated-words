 گروه اقتصادي: تسهيلات و تخفيف هاي ويژه صادركنندگاني كه  به نمايندگي سازمان بنادر و كشتيراني در مركز خدمات  صادراتي واقع در ضلع شمالي محل دائمي نمايشگاه هاي  بين المللي(سالن شماره 16)مراجعه مي كنند اعلام شد.  به گزارش مركز توسعه صادرات ايران براساس هماهنگي هاي  بعمل آمده 75 درصد حقوق وعوارض و هزينه هاي بندري  كشتيهاي حامل كالاهاي صادراتي ورودي ايراني داراي ظرفيت  غيرخالص بيش از هزار و 500 تن و 60 درصد تعرفه هاي حقوق،  عوارض و هزينه هاي بندري كشتيهاي حامل كالاهاي وارداتي  ورودي خارجي داراي ظرفيت بيش از هزار و 500 تن بخشيده  مي شود.  همچنين 60 درصد همه رديف هاي تعرفه حقوق و عوارض و هزينه هاي بندري كشتي هاي حامل كالاهاي صادراتي غيرنفتي  ورودي ايراني نيز شامل تخفيف خواهد شد. نمايندگي سازمان  بنادر و كشتيراني علاوه بر اين تخفيف هاي ويژه اي تا صد در صد در زمينه انبارداري كالاهاي صادراتي به مدت سي روز نيز براي صادركنندگان در نظر گرفته است.  اين مركز علاوه بر اين در زمينه اطلاع رساني و راهنمائي  صادركنندگان خدمات ويژه اي به مراجعه كنندگان ارائه  مي كند. 
