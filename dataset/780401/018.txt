 بندرانزلي- خبرگزاري جمهوري اسلامي: مديركل بنادر و كشتيراني استان گيلان گفت: گمرك در فعاليت هاي منطقه  ويژه اقتصادي بندرانزلي كارشكني و مانع تراشي مي كند.  حسن نجفي ديروز گفت: با توجه به اينكه از اول سال  جاري مقررات ويژه درمنطقه گمرك انزلي اجرا مي شود، اين  گمرك به بهانه هاي واهي از قبيل نداشتن رسيد انبارمخصوص  منطقه ويژه در ترخيص كالاي كشتي ها ايجادمشكل مي كند.  وي كه سمت مدير بخش بندري منطقه ويژه اقتصادي انزلي را نيز برعهده دارد به خبرگزاري جمهوري اسلامي گفت: گمرك  انزلي در تخليه كالاهاي با عنوان منطقه  ويژه همكاري نمي كند و موجب هدايت كشتي هاي حامل بار به  نوشهر مي شود.  وي اين عدم همكاري را براي تامين منافع نامشروع برخي از صاحبان كالاهاتوصيف كرد.  ناظر گمركات شمال و مديركل گمرك استان گيلان با رد اين  ادعا گفت: برغم اينكه كالاهاي صادراتي نمي توانند در منطقه ويژه ترخيص شوند، گمرك انزلي نهايت همكاري را با صاحبان كالا و منطقه ويژه اقتصادي داشته است.  مرتضي هنزكيان افزود: افزايش هزينه انبارداري و تخليه  در منطقه ويژه نسبت به منطقه عادي باعث هدايت صاحبان  كالا براي تخليه به بنادر ديگر مي شود.  وي گفت: درشرايط فعلي هنوز مقررات كامل منطقه ويژه  دربندرانزلي اعمال نمي شود و چون هم كالاهاي با قبض رسيد منطقه ويژه و هم عادي در منطقه گمرك بندرانزلي تخليه  مي شوند، ابهاماتي بوجود آمده است.  وي افزود: تاكنون براي گمرك استان گيلان مشخص نشده است  كه آيا كل مقررات حاكم برمنطقه بندرانزلي بايد ويژه باشد ياهم ويژه و هم عادي باشد.  جمعي از حق العمل كاران بندرانزلي نيزمي گويند: به  دليل اعمال مقررات منطقه ويژه اقتصادي در بخش بندري  انزلي، اين بندر با ركود فعاليت هاي اقتصادي مواجه  شده است.  به گفته آنان تبديل منطقه معمولي گمرك به منطقه ويژه  هزينه هاي اضافي گمركي شامل انبارداري، تخليه و بارگيري  را به بازرگانان تحميل مي كند و اين تجار ترجيح مي دهند كه با وجود تجهيزات وسيع بندري كالاهاي خود را به ديگربنادر نظير نوشهر انتقال دهند. 
