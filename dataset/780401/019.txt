 گروه اقتصادي: اجراي مصوبه دولت در مورد صادرات و واردات  كالا با استفاده از ارز حاصل از درآمد كارگران ايراني  شاغل در خارج از كشور به وزارت امور اقتصادي و دارائي و بانك مركزي جمهوري اسلامي ابلاغ شد.  به گزارش خبرنگار ما براساس اين مصوبه كارگران ايراني  شاغل در خارج از كشور كه كارنامه شغلي از وزارت كار و امور اجتماعي دريافت كرده اند شامل اين مقررات مي شوند.  براساس اين مقررات اين گروه از ايرانيان مي توانند به  صورت جمعي يا فردي درآمدهاي ارزي خود را از طريق شعبه  بانك هاي ايراني خارج از كشور به شعبه هاي داخل كشور منتقل و طبق توافق به اشخاص ثالث واگذار كنند.  در اين مصوبه تاكيد شده كه واردات كالاهاي ورود مجاز در مقابل صادرات از محل منابع ارزي حاصل از درآمد اين  كارگران از طريق گشايش اعتبار اسنادي و از طريق شبكه  بانكي مجاز است. 
