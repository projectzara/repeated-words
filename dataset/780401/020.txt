 همدان- خبرگزاري جمهوري اسلامي: وزير تعاون اعلام كرد:  47 درصد ازاعتبارات تبصره سه قانون بودجه امسال براي  سرمايه گذاري هاي توليدي و ايجاد اشتغال در اختيار بخش  تعاون كشورقرار گرفته است.  مرتضي حاجي ديروز در همايش مشترك تعاون و شوراي اسلامي  شهرها وبخش هاي استان همدان افزود: در صورت افزايش تقاضا براي ايجاد طرح هاي تعاوني و اشتغالزا سهم تعاون از اعتبارات تبصره سه قانون بودجه از 47درصد نيز بيشتر مي شود.  وي افزود: بخش تعاون و شوراهاي اسلامي ريشه مشتركي در قانون اساسي جمهوري اسلامي دارند و همكاري و همدلي اين  دو نهاد مي تواند، منشاءشكوفايي و توسعه اقتصاد كشور شود.  وزير تعاون اضافه كرد: تعاوني ها و شوراها در قانون  اساسي جمهوري اسلامي داراي جايگاه مهمي هستند كه به رغم  همه مخالفت ها، تشكيل اين دونهاد لازمه دوام و بقاي كشور است.  وي افزود: فعاليت و برنامه ريزي شوراهاي اسلامي براي  توسعه تعاوني هاهم در قانون اساسي و هم در ديگر قوانين  عادي كشور پيش بيني شده است.  به گفته وي، شوراهاي اسلامي با بهره گيري ازجايگاه مردمي  خود و شناختي كه از معضلات اجتماعي و اقتصادي شهرها و روستاها دارند، مي توانند، مشاركت و سرمايه گذاري هاي  كوچك مردمي را براي خدمت به مردم و حل مشكلات  منطقه اي يك سو نمايند.  اين مسئول پيشنهاد كرد: بسياري از طرح هاي عمراني از جمله بيمارستان هاو واحدهاي توليدي بزرگ كه به لحاظ مشكلات مالي دولت راكد مانده است، بامشاركت مردم و جمع آوري سرمايه هاي كوچك تكميل و راه اندازي شود.  وزير تعاون گفت 52 هزار شركت تعاوني در حال حاضر در زمينه هاي مختلف صنعتي، خدماتي و ساخت و ساز مسكن فعال  هستند.  به گفته وي، 15 ميليون نفر عضو شركت هاي مختلف تعاوني  هستند. نماينده ولي فقيه در استان و امام جمعه همدان نيز در اين همايش گفت: جهان خلقت يك تعاوني بزرگ است كه حيات  و بقاي آن به فعاليت همه موجودات عالم بستگي دارد.  حجت الاسلام والمسلمين موسوي همداني افزود: بخش تعاون در اقتصاد كشورنقش بسيار سازنده اي به عهده دارد و تقويت و حمايت از اين بخش، گردش چرخ هاي اقتصادي كشور را سريعتر مي كند.  همايش تعاون و شوراهاي اسلامي شهرها و بخش هاي استان  همدان يك روز ادامه دارد و كارشناسان اقتصادي در اين  همايش مقالات خود را درباره راه هاي مشاركت تعاون و شوراها مطرح مي كنند. 
