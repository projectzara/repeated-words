 ساري- خبرگزاري جمهوري اسلامي: مدير تامين اعتبارات  ارزي بانك مركزي جمهوري اسلامي ايران گفت: از بهمن ماه  سال 76 كه دورجديدقراردادهاي نفتي شروع شد، تاكنون دو ميليارد و 200 ميليون دلار نفت پيش فروش شده است.  غلامرضا نادعلي عطاآبادي ديروز در همايش بررسي مسائل  ارزي بانك مركزي جمهوري اسلامي در ساري افزود: اين ميزان  پيش فروش نفت در قالب قراردادهاي مختلف با بانكهاي خارجي  منعقد شده است.  وي در بخشي از سخنانش به كاهش صادرات پتروشيمي كشور اشاره كرد و گفت: كاهش سرماي هوا، ورود عراق به بازارهاي  نفتي واوضاع كشورهاي شرق آسيااز جمله علل افت صادرات  پتروشيمي كشور كه سالانه 600 ميليون دلار مي باشد، است.  عطاآبادي به نرخ رشد توليد ناخالص ملي كشور اشاره كرد و اظهار داشت: در ابتداي برنامه پنج ساله دوم توسعه كشور رشد توليد ناخالص ملي 1/5درصد بود كه اين رقم در سال 77 به كمتر از دو درصد رسيده است.  وي افزود: متوسط رشد توليد ناخالص ملي كشور در چهارساله  اخير 5/3درصد بوده است.  وي اضافه كرد: نرخ تورم در برنامه توسعه دوم 4/12 درصد ديده شد كه اين رقم در سال هفتاد و هفت 7/19 درصد بود و متوسط تورم كشور حدود 25 درصد در چهار ساله اخير مي باشد.  وي به صادرات نفتي و فرآورده هاي آن اشاره كرد و گفت:  بطورمتوسط 14ميليارد دلار در سال درآمد ارزي حاصل از فروش نفت و فرآورده هاي نفتي در برنامه دوم ديده شده است.  وي گفت: درسال 76 اين رقم به 16 تا17 ميليارد دلار رسيد كه از برنامه جلوتر بود و در سال گذشته به كمتر از ده  ميليارد دلار تنزل يافت كه از افت چشمگيري برخوردار بود.  مدير تامين اعتبارات ارزي بانك مركزي ادامه داد: براي  جبران كمبودمنابع ارزي حاصل از فروش نفت كه با افت مواجه  بود از ذخاير ارزي و تسهيلات كوتاه مدت بانكهاي خارجي  استفاده شده است.  عطاآبادي به صادرات غيرنفتي كشور اشاره كرد و گفت:  صادرات غيرنفتي رقمي حدود پنج ميليارد دلار در سال است  كه به ترتيب در سالهاي 74، 75، 76و 77، 1/1، 9/1، 7/1، و 35/1 ميليارد دلار به خزانه بانك مركزي واريز شد.  وي افزود: صادرات نفتي متاثر از دو عامل حجم صادرات و قيمت نفت است كه در سال جاري بودجه ارزي كشور 1/12 ميليارد دلار پيش بيني شده كه از اين ميزان 5/1 ميليارد دلار از طريق فرآورده هاي نفتي است.  وي گفت: در برنامه دولت توليد روزانه دو ميليون و 464 هزار بشكه نفت درروز با قيمت 11 دلار و 70 سنت پيش بيني  شده است.  وي افزود: سقف توليد نفت كشور در سازمان اوپك سه ميليون  و 450 هزار بشكه در نظر گرفته شده كه اين ميزان اعم از مصرف داخلي و صادرات نفت است. 
