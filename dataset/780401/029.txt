 گروه ورزشي: با پايان گرفتن مسابقه هاي فوتبال قهرماني  دسته اول باشگاه هاي اسپانيا" رائول گونزالس "مهاجم تيم  رئال مادريد در صدر جدول رده بندي بهترين گلزنان اين  مسابقه ها قرار گرفت.  " گونزالس "در اين فصل ازرقابت ها 25 گل براي تيم رئال  مادريد به ثمر رساند.  " ريوالدو" مهاجم برزيلي تيم بارسلونا با به ثمر رساندن  24 گل در مكان دوم ايستاد و" كلوديو لوپز" از تيم  والنسيا با 21 گل زده دررده سوم قرار گرفت.  " دلي والدز" از تيم اوويدو و" فرناندو مورينتس "از تيم  رئال مادريد با زدن 19 گل در رده هاي بعدي قرار گرفتند.  مسابقه هاي فوتبال قهرماني دسته اول باشگاه هاي اسپانيا به پايان رسيد و تيم بارسلونا با كسب 79 امتياز از 38 ديدار جام قهرماني را از آن خود كرد و تيم هاي رئال  مادريد و مايوركا با 68 و 66 امتياز درمكان هاي دوم و سوم ايستادند.  تيم هاي سالامانكا و تنه ريف نيز به رقابت هاي دسته دوم  سقوط كردند.  نتايج جام جهاني فوتبال زنان  جام جهاني فوتبال زنان كه در آمريكا جريان دارد، با برگزاري 2 ديدار از گروه دوم پيگيري شد و در آن تيم نروژ مقابل روسيه به برتري دست يافت و يك ديداربه تساوي رسيد.  در نخستين ديدار ديشب تيم استراليا به مصاف تيم غنا رفت  كه اين ديدار در پايان با نتيجه يك بر يك به تساوي  انجاميد.  در دومين ديدار دو تيم نروژ و روسيه به مصاف هم رفتند كه  اين ديدار را تيم نروژ 2 بر يك به سود خود پايان داد.  ديدارهاي گروه دوم اين پيكارها در شهر ماساچوست برگزار مي شود.  آشوب هواداران فوتبال در هلند در پي پيروزي تيم گرونينگن مقابل تيم اسپارتا رتردام در ديدارهاي تعيين كننده تيم هاي صعودكننده به رقابت هاي  فوتبال دسته اول باشگاه هاي هلند، هواداران اين تيم دست  به آشوب و اغتشاش زدند.  تيم گرونينگن در اين ديدار 3 بر صفر به پيروزي دست يافت.  پليس هلند در اقدام براي سركوب اين آشوبگران، 31 تن از آنان را دستگير كرد.  11 تن از افراد پليس نيز در پي اين آشوبها زخمي شدند.  آشوبگران با پرتاب سنگ در مركز شهر گرونينگن مزاحمت هايي  براي مردم ايجاد كردند.  ديدارهاي تعيين كننده تيم هاي صعودكننده به رقابت هاي  فوتبال دسته اول باشگاه هاي هلند با شركت 8 تيم در دو گروه برگزارمي شود و تيم گرونينگن شانس بسياري براي حضور در اين رقابت ها دارد.  نتايج فوتبال مقدماتي جام ملت هاي آفريقا مسابقه هاي فوتبال مقدماتي جام ملت هاي آفريقا در سال  2000 با برگزاري ديدارهايي در گروه هاي گوناگون پيگيري  شد و در آن تيم هاي الجزاير و ليبريا بر حريفانشان پيروز شدند و 2 ديدار به تساوي انجاميد.  از گروه سوم اين پيكارها تيم ساحل عاج درحضور بيش از 45 هزار تماشاگر در ورزشگاه شهر ابيجان مقابل تيم مالي بدون  گل متوقف شد.  در ديگر ديدار تيم موريس در زمين خودپذير اي تيم گابن  بود كه اين ديدار در پايان 2 بر 2 به تساوي انجاميد. اين  ديدار از گروه چهارم برگزار شد.  از گروه هفتم اين رقابت ها دو ديدار در شهرهاي الجزيره  و مونرويا، برگزار شد كه در آن تيم هاي الجزاير و ليبريا بر حريفانشان پيروز شدند.  تيم الجزاير 2 بر صفر مقابل اوگاندا به برتري دست يافت و تيم ليبريابا همين نتيجه از سد تونس گذشت.  مرحله پاياني مسابقه هاي فوتبال جام ملت هاي آفريقا در سال 2000 به طورمشترك در نيجريه و غنا برگزار خواهد شد. 
