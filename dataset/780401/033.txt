 معاون سخنگوي دولت ژاپن از پيشنهاد بوريس يلتسين رئيس  جمهوري روسيه مبني بر كشيدن خط مرزي در جزاير مورد اختلاف مسكو و توكيو استقبال كرد.  به گزارش ايرنا از توكيو مونه او سوزوكي ديروز به  خبرنگاران گفت، اين موضوع بيانگر تلاش دو كشور براي  دستيابي به توافق مي باشد.  رئيس جمهوري روسيه و كيزو آبوچي نخست وزير ژاپن روز يكشنبه در حاشيه نشست اجلاس سران گروه 8 در شهر كلن  آلمان با يكديگر گفت وگو كردند.  منابع خبري ژاپن اعلام كردند، يلتسين در اين ديدار پيشنهاد كشيدن خط مرزي در جزيره هاي مورد اختلاف را داده  است.  آبوچي نيز از يلتسين خواسته است با چاره انديشي براي  اختلافهاي مرزي زمينه انعقاد پيمان صلح دوجانبه توكيو و مسكو را فراهم كند.  ژاپن و روسيه گرچه از سال 1956 اقدام به برقراري روابط سياسي كرده اند امابخاطر اختلاف بر سر مالكيت چند جزيره شمالي و مجمع الجزاير كوچك هابومايي هنور پيمان  صلحي امضا نكرده اند. 
