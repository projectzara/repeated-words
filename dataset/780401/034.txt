 لرد روسيل جانستون رئيس پارلمان شوراي اروپا ديروز خواستارلغو مجازات اعدام در تركيه و خودداري اين كشور از اعدام عبدالله اوج آلان رهبر پ. ك. ك شد.  به گزارش خبرگزاري جمهوري اسلامي از آنكارا به نقل از خبرگزاري آناتولي از استراسبورگ وي در اجلاس عمومي شوراي  اروپا از تصويب لايحه تغييرساختار دادگاههاي امنيتي  تركيه و حذف دادستان و قضات نظامي از تركيب اين دادگاهها،  ابراز خرسندي كرد پارلمان تركيه هفته گذشته لايحه دولت  در مورد اصلاح ساختار دادگاههاي امنيت دولت اين كشور را تصويب كرد.  جانستون گفت: پارلمان شوراي اروپا اميدوار است تركيه  مجازات اعدام درآن كشور را نيز لغو كند. جانستون گفت: در صورت اجراي مجازات اعدام در تركيه ممكن است برخي  ازگروههاي سياسي عضو اين شورا خواستار تعليق عضويت تركيه  دراين شورا شوند.  دادگاه اوج آلان فردا(چهارشنبه)در جزيره امرالي در درياي مرمره ازسر گرفته خواهد شد.  دادستان دادگاه امنيت دولتي تركيه خواستار مجازات اعدام  براي اوج آلان شده است. 
