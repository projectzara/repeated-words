 " عزمي بشاره "نامزد سابق نخست وزيري و نماينده عرب پارلمان اسرائيل با مشاركت هر نماينده عرب در كميسيون  دفاعي پارلمان اسرائيل مخالفت كرد.  به گزارش خبرگزاري فرانسه از بيت المقدس، بشاره گفت:  دركميسيون پارلماني مامور نظارت بر ارتش و سرويس  اطلاعاتي اسرائيل، جايي براي عربها نيست.  وي افزود: تلاش براي برقراري مساوات و برابري حقوق بين  يهوديان وعربها به معناي لزوم مشاركت عربها در چنين  نهادهايي نيست بويژه اينكه عربها مجبور به انجام خدمت  نظام وظيفه نيستند.  " احمد طيبي "مشاور سابق ياسر عرفات رئيس دولت خودگردان  فلسطين كه اخيرا" به عضويت پارلمان اسرائيل درآمده است  تمايل خود را به مشاركت در كميته دفاعي و امور خارجي  پارلمان اسرائيل اعلام كرد و رئيس شين بت نيز باتمايل  طيبي مخالفت نكرد.  از سوي ديگر، دولت خودگردان توقف شهرك سازي در سرزمينهاي  اشغالي را شرط اساسي ازسرگيري گفت وگو با رژيم صهيونيستي  دانست.  " احمد قريع "رئيس خودگردان در گفت وگو با راديو فلسطين  گفت: ادامه شهرك سازي به زيان روند مذاكرات صلح است و تا زمانيكه شهرك سازي به طور كامل متوقف نشده است،  فلسطيني ها به سر ميز مذاكره باز نمي گردند.  قريع افزود: اگر نخست وزير اسرائيل درباره ادامه  گفت وگوي صلح جديت دارد نخستين كاري كه بايدانجام دهد توقف شهرك سازي و لغو كليه تصميماتي است كه كابينه  نتانياهو بر ضد فلسطينيها اتخاذ كرده است.  رئيس مجلس خودگردان همچنين از رژيم صهيونيستي خواست  مصادره اراضي فلسطيني ها و جاده سازي در كرانه باختري را متوقف سازد. 
