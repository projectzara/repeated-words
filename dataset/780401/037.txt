 كوفي عنان، دبير كل سازمان ملل متحد ديروز گفت عراق با سفر كارشناسان مستقل به اين كشور براي پاكسازي نمونه هاي  سلاح هاي شيميايي و ميكروبي باقيمانده از بازرسان  تسليحاتي سازمان ملل موافقت كرده است.  به گزارش خبرگزاري رويتر از دبي، عنان در گفت وگو باروزنامه سعودي "الحيات "كه در لندن منتشر مي شود در پاسخ به اين پرسش كه آيا عراق براي فرستادن گروهي  به بغداد براي پاكسازي نمونه ها، موافقت كرده است، گفت:  فكر مي كنم عراقيهاآماده پذير ش يك گروه باشند وما سرگرم  كار روي روند وجزئيات اين امر هستيم.  وي افزود: آنان با سفر يك گروه از كارشناسان مستقل به  بغداد موافقت كرده اند.  ديپلماتها در سازمان ملل هفته گذشته اعلام كردند عراق  مي گويد بازرسان تسليحاتي سازمان ملل هنگام ترك بغداد در دسامبر(آذر)گذشته مواد منفجره اي به جا گذاشته اند اما تاكنون اجازه نداده است كارشناسان كميسيون ويژه سازمان  ملل(آنسكام)به پاكسازي آزمايشگاه اين سازمان در پايتخت  عراق اقدام كنند.  ديپلمات ها افزودند: دفتر عنان در نظر دارد گروهي از كارشناسان سلاح هاي شيميايي و شيميداناني از آزمايشگاه  دولتي سوئيس كه كارهاي مشابهي را در گذشته براي كميسيون  ويژه خلع سلاح سازمان ملل انجام داده اند، تشكيل دهد.  آنان گزارش دادند: عراق خواسته است از سفر همه  كارشناساني كه در گذشته با آنسكام همكاري كرده اند به  بغداد جلوگيري شود.  از هنگام حملات هوايي مشترك آمريكا وانگليس در دسامبر گذشته، بغداد به آنسكام اجازه ورود به بغداد را نداده  است.  عنان در پاسخ به پرسش "الحيات "در مورد به هم خوردن  روابطش بابغداد گفت چنين چيزي رخ نداده است و10 روز پيش  با طارق عزير، معاون نخست وزير عراق گفت وگو كرده است.  وي درمورد پرسشي درباره پيشنهادهاي ارايه شده به شوراي  امنيت سازمان ملل براي پايان دادن به تحريم هاي اين  سازمان بر ضد عراق گفت: بايد براي يافتن راهي به سوي  آينده فكر كنيم، زيرا وضعيت كنوني نه تنها دشواري هايي  براي مردم عراق ايجاد كرده است بلكه كل منطقه را دچار مشكل ساخته است.  عنان تصريح كرد: چندين پيشنهاد به شوراي امنيت ارايه شده  است و بايد اين شورا پيش از ارايه هرچيزي به عراق، ابتدا راهي براي حركت به پيش بيابد. 
