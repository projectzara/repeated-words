 منابع نظامي اعلام كردند، بزرگترين قرارداد تسليحاتي چين  و روسيه قطعي شده و اين امر نگراني كشورهاي غربي را برانگيخته است.  به گزارش ايرنا از پكن روزنامه استاندارد چاپ پكن ديروز نوشت، روسيه قراراست 72 فروند جت جنگنده "سوخوي 30" در اختيار چين قرار دهد.  مسكو همچنين موافقت كرده است، فنون لازم براي توليد 250 فروند ديگراز اين هواپيما را در اختيار چين قرار دهد.  منابع نظامي معتقدند اين قرارداد چند ميليارد دلاري، در پي تعرض نيروهاي ناتو به يوگسلاوي، وارد مرحله جدي شده و نزديكي نظامي پكن و مسكو را تحكيم بخشيده است. اين  نخستين باري است كه روسيه پيشرفته ترين هواپيماهاي جنگي  خود را به يك كشور خارجي مي فروشد. چين براي بالا بردن  توان نظامي خود در برابر تايوان، دست به چنين اقدامي زده  است.  در سالهاي اخير تايوان 150 فروند جت از آمريكا و 60 فروند ميراژ 2000از فرانسه خريداري كرد. منابع نظامي  معتقدند خريد هواپيماهاي "سوخوي 30" از روسيه، به  نيروي هوايي چين قابليت برتري نسبت به تايوان مي دهد.  در حال حاضر پيشرفته ترين هواپيماي جنگي روسيه "سوخوي  30" است امامطالعه و تحقيق در مورد مدل پيشرفته تري به  نام" سوخوي 37" آغاز شده است.  جانگ وان نيان معاون كميسيون مركزي نظامي چين اخيرا"  ديداري ازروسيه داشت و توانست اين توافق را با روسيه  قطعي كند. 
