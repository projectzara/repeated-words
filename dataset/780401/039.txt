   اشاره توسعه سياسي با راهكارهاي بومي و نهادهاي مورد لزوم آن  تحقق مي يابد، آمارها حكايت از آن دارند كه رفاه اجتماعي  و اقتصادي براي كارگران، كارمندان و بطور كلي مردم، در كشورهايي بيشتر تحقق يافته كه دمكراسي در آنها پياده شده  است. به عبارت ديگر دمكراسي به مشاركت و رقابت مردم در عرصه هاي مختلف و نظارت و كنترل دولتمردان انجاميده و مفهوم مشروعيت نظام هاي سياسي با تكيه بر اراده مردم  متولد شد. مقاله زير با اشاره به مضامين فوق در نهايت  ثبات و امنيت و رسيدن به جامعه اي مرفه را ناشي از توسعه  سياسي دانسته و به بررسي زمينه هاي كاهش مشروعيت نشسته  است.  گروه مقالات  در خصوص كاركردهاي احزاب سياسي بايد پذيرفت كه "امروز ديگر تك روي و اظهار عقيده فردي مثمرثمر نيست و همان طوري كه ماشينيسم ميزان توليد اقتصادي را چند برابر بالا برده مي بايست افكار هم در احزاب متمركز شوند و فكري را عرضه نمايند كه حاصل افكار هزاران نفر و در نتيجه واجد قدرت، اجرائي بيشتر باشد تا نياز جامعه را بهتر بتوانند تامين كنند، همين امر است كه ديناميسم جامعه  را تامين كرده و از تنازع ومبارزات فردي و تعطيل در مسير ترقي جامعه مي كاهد. "(1) از اين رو" حزب سياسي عبارت است از قسمت پيشرفته و فهميده يك طبقه اجتماعي كه براي تامين منافع طبقاتي و رسيدن به حكومت با يك نظام معيني رقابت كرده و طبقه  مخصوصي را كه اين حزب نماينده آن است در كشمكشهاي  اجتماعي رهبري مي كند. "(2) احزاب در واقع نماينده طبقات مختلف در هر جامعه اي مي باشند. بدين معنا جوامعي كه در آن طبقات  اجتماعي متوسط و مياني، نيرومند و صاحب اثر هستند از دمكراسي قوي تري برخوردار مي باشند، زيرا سلامت يك نظام  سياسي به ارتباط ارگانيك بين پائين ترين لايه هاي  اجتماعي با راس هرم بستگي دارد و در واقع طبقات اجتماعي  پذيرفته شده و شناخته شده در حكم تعادل و بالانس كننده  ميان نظام سياسي و اكثريت آحاد جامعه(قشرهاي متوسط به  پائين و ضعيف)عمل مي كند.  همچنين يك نوع رابطه بين توسعه سياسي و توسعه اقتصادي  وجود دارد. بدين معنا كه در اكثر نظام هاي توسعه يافته  دنيا از نظر اقتصادي، توسعه سياسي همپاي آن نيز صورت  گرفته است.  " آماري كه در فاصله بين سالهاي 821979 درباره وضعيت  نظام سياسي و حزبي 119 كشور جهان به تفكيك وضعيت توسعه  در اين كشورها ارائه شده به خوبي ارتباط مستقيم تعدد احزاب يا چند حزبي بودن و به عبارتي وجود كانالهاي مختلف  تجمع و بيان خواسته ها و مشاركت سياسي را با توسعه نشان  مي دهد، از تعداد 119 كشور، 23 كشور با درآمد بالا، 63 كشور با درآمد متوسط و 33 كشور با درآمد پائين تقسيم  شده اند. از ميان 23 كشور با درآمد بالا تنها 4 كشور فاقد نظام چند حزبي و داراي نظامهاي تك حزبي يا سلطنتي  بوده اند كه اين چهار كشور هم از كشورهاي نفتي پردرآمد مي باشد كه توسعه در قلمرو آنها محدود به رشد اقتصادي  بوده است، در 19 كشور ديگر همگي از كشورهاي پيشرفته  صنعتي بوده اند. در ميان كشورهائي با درآمد متوسط كه  عمدتا" كشورهاي در حال توسعه مي باشند 24 كشور از 63 كشور داراي نظام چند حزبي و 39 كشور ديگر داراي نظامهاي  كمونيستي، تك حزبي و نظام سلطنتي بوده اند و در ميان 33 كشور كم درآمد تنها دو كشور نظام چند حزبي داشته اند.  گرچه اين رويكرد نمي تواند حكمي كلي باشد اما در مجموع  مي تواند روشنگر ارتباط وجود تعدد احزاب واقعي(نظام  چندحزبي)و توسعه يافتگي باشد. "(3) آنچه مسلم است منشاء ايجاد و ظهور احزاب در جوامع توسعه  يافته و نيافته متفاوت است، احزاب معمولا" در غرب بر اثر ضرورتهاي اجتماعي و طبقاتي به عنوان سخنگوي اقشار مختلف  به منظور مشاركت همگاني در روند تصميم گيري سياسي،  اقتصادي بوجود آمده اند و غالبا" از طريق نظامهاي  پارلماني و رياستي با در اختيار گرفتن اهرمهاي قدرت و اعمال حاكميت از طريق قانوني دخالت مي كنند، در حاليكه  در كشورهاي جهان سوم و غيرپيشرفته احزاب از روي نيازها و ضرورتهاي اجتماعي بوجود نيامده است و چه بسا تعدد احزاب در اين جوامع بصورت مانعي در اعمال سلطه ظاهر مي شود از اين رو فلسفه وجودي تحزب در اين كشورها هميشه سست و بي رنگ بوده و اگر هم علائم حيات پيدا كرده اند اما بايستي منافع نظام سياسي و هيات حاكمه نيز در آن تامين و تضمين مي شد.  با اين حال يك حزب سياسي براي اينكه بتواند معناي واقعي  حزب پيدا كند بايستي داراي ويژگيهائي باشد كه بتواند بيان كننده هويت و ماهيت آن در بستر تحولات سياسي و اجتماعي باشد، برخي از ويژگي هاي حزب عبارتند از: دارا بودن سازمان و تشكيلات مشخص، داشتن رهبري و نيروي  هدايت گر، وجود ايدئولوژي خاص، استقلال، قانوني بودن،  داشتن روحيه براي كسب قدرت سياسي بطور مستمر و همچنين  داشتن پايگاه مردمي.  " البته يكي از علل ناپايداري احزاب در كشورهاي توسعه  نيافته بعنوان يكي از عوامل توسعه و دمكراسي عدم تقارن  توسعه سياسي و اقتصادي بوده است. "(4) " موريس دوورژه "معتقد است كه "احزاب سياسي همزمان با آئين هاي انتخاباتي و پارلماني زاده شده و توسعه  يافته اند كه در وهله اول هدف مستقيم احزاب سياسي فتح  قدرت يا شركت در اجراي آن است و احزاب سياسي به نوعي بر همبستگي عام تكيه و تاكيد دارند و در چهارچوب ديوار كل  جامعه و بصورت تشكيلات تخصصي در پيكار سياسي هستند. "(5) از اين رو" احزاب سياسي يكي از ابزارهاي اجتنابناپذير توسعه سياسي هستند بنابر اين كار ويژه آنها مشخصا" با ذات توسعه سياسي همراه است. متشكل كردن تمايلات و اعتقادات مشترك اما پراكنده، تحكيم وحدت ملي، حفظ حقوق  اقليتهاي سياسي و اعتقادي از وجوه توسعه سياسي محسوب مي شوند، احزاب سياسي در اين زمينه ها بايد كاركردهاي  قابل قبولي به جامعه ارائه دهند"(6) رابطه مشاركت و مشروعيت در نظامهاي سياسي  در جوامعي كه مشاركت سياسي در سطح بالايي قرار داشته  باشد توسعه سياسي تحقيقا" و توسعه اقتصادي عمدتا" در آن  جامعه به همان نسبت بالاست و به تبع توسعه سياسي و مشاركت سياسي مشروعيت نظام سياسي هم افزايش مي يابد،  يعني مشاركت سياسي در واقع منجر به توسعه سياسي و توسعه  سياسي بدنبال خود رفاه شهروندان و مشروعيت سياسي را در پي دارد.  " هراندازه ملتي از كيفيت مناسبتر زندگي بهره مند باشند به همان نسبت از دمكراسي بيشتري برخوردار هستند. از زمان  ارسطو تا به امروز مباحث زيادي در مورد رابطه رفاه  اقتصادي و دمكراسي به عمل آمده است. ارسطو معتقد است كه  تنها در يك جامعه مرفه مي توان شرايطي را بوجود آورد كه  توده مردم از روي تعقل در امور سياسي مشاركت داشته باشند و فقط در چنين شرايطي است كه مردم مي توانند از تسليم در برابر عوام فريبان غيرمسئول احتراز كنند. "(7) " الگوي دگرگوني اداري و سياسي و اجتماعي متضمن تعميق  نهادهاي دمكراتيك جامعه در راه توسعه و مشاركت مردم در امور سياسي است. رابرت وارد دنكورت راستو مي گويد" جامعه  پيشرفته در مقام مقايسه با جامعه عقب افتاده از لحاظ اداري و سياسي داراي وجوه امتيازات زير است:  1- وجود نظام كاملا" تخصصي و مجزاي سازمانهاي دولتي 2-  وجود وحدت و تركيب كامل ساختار واقعي سازمانهاي دولتي 3-  غلبه روندهاي منطقي بر تصميمات سياسي 4- علاقه و شركت  مردم در نظام سياسي كه لزوما" مستلزم شركت در تصميم گيري  نيست 5- واگذاري مشاغل براساس لياقت و ضابطه نه نسبت و رابطه. "(8) همچنانكه قبلا" اشاره شد رابطه مشاركت و مشروعيت يك  رابطه مستقيم و تعيين كننده هست بدين معني كه هرچه يك  نظام سياسي مشاركت طلب و مشاركت جو باشد به همان نسبت از مشروعيت برخوردار است و زماني كه مردم به كردار و پندار صحيح رهبران و نخبگان سياسي اعتماد بيشتري پيدا كنند امكان مشاركت سياسي و مساعدتهاي لازم در همه زمينه ها را دارند كه اين به تبع خود استمرار و ثبات و تحولات اساسي  و زيربنايي را در يك پروسه بلندمدت امكان پذير مي سازد و از طرفي افزايش مشروعيت سياسي قدرت اتخاذ تصميمات مهم و اساسي را در فرآيند توسعه استحكام مي بخشد.  " از جمله مواردي كه باعث افزايش مشروعيت مي گردد عبارتند از1- توسعه و گسترش مشاركت واقعي مردم 2- قابليت و توانايي سيستم در ارتباط دادن ارزشها و مظاهر به  عملكردهاي اداري، اقتصادي، سياسي و اجتماعي 3- قابليت  سيستم در تجهيز و جذب 4- حكومت قانون 5- تطابق عملكردهاي  واقعي سيستم با سياستهاي اعلام شده 6- توانايي سيستم در توزيع منطقي اقتدار، كه در واقع هر سيستم سياسي به صورت  يك شبكه ارزشي عمل مي كند و در طي آن قدرت را با ارزش  مربوط مي سازد عاملي كه اين تلفيق بين ارزش و قدرت را به  وجود مي آورد مشروعيت نام دارد. "(9) از آنجايي كه يك سيكل تشكيل دهنده در ارتباط با نظام هاي  سياسي توسعه يافته و توسعه نيافته مطرح شد لذا بدنيست كه  اين شاخصه ها را در بررسي و نتيجه گيري از مباحث توسعه  ملحوظ نظر قرارداده كه اين سيكل به صورت زير مي تواند باشد:  مشروعيت نظام سياسي  پيدايش نهادهاي دمكراتيك  مشاركت سياسي  ثبات و امنيت جامعه و نظام سياسي  رسيدن جامعه به درجه اي قابل قبول از توسعه در تمام  زمينه ها در واقع از آن جهت كه دمكراسي يكي از اصول اساسي و بنيادي سلامت جامعه هم در بعد سياسي و هم اقتصادي است و از طرفي چون مشاركت جزء اصول اوليه و هميشگي دمكراسي است،  به دليل اهميت خاصي كه مشاركت دارد بايستي در بطن  تحولات سياسي و اجتماعي و اداري بطور طبيعي رشد كند كه  ميزان و درجه مشاركت به سطح پيچيدگي و سازمان جامعه  بستگي دارد لذا دمكراسي پيراهني نيست كه برتن جامعه و كشوري دوخت بلكه همواره مجموعه اي از عوامل همانطوريكه  قبلا" ذكر شد از جمله امنيت، مشروعيت و قانون مندي در ايجاد آن نقش دارند.  اما اين سئوال اساسي هميشه مطرح بوده كه چه زماني  مشروعيت نظام كاهش يا از ميان مي رود؟ " در خصوص مشروعيت رژيمهاي اقتدارگرا هانتينگتون معتقد است وقتي كه در اجراي وعده هاي خود وقفه و تاخير روا دارند از اعتبار مي افتند. آنها در راه پيش بردن مقصود از نيل به آن باز مي مانند. اين امر عللي را كه چرا بايد مردم از رژيم حمايت كنند و بهاي آن را هم كه از جمله  فقدان آزادي است كه با رژيم مرتبط است بپردازند تضعيف  مي كند و هم به بي اطميناني و كشمكش در درون رژيم دامن  مي زند. "(10) اين كشمكش ها حكايت از آن دارد كه در فرآيند مشاركت با سه جريان عمده درخطر قرار گرفته است 1- نهادي كردن 2-  جامعه پذيري 3- دروني كردن.  پس مشروعيت نظامهاي سياسي ارتباط مستقيمي با مشاركت ملي  دارد و در واقع توانايي و اقتدار نظام سياسي با توسعه  سياسي و رواج روح واقعي دمكراسي مي تواند حافظ و مدافع  سيستم در ساير بخش ها از جمله اقتصادي و فرهنگي باشد يا به عبارتي هر كدام از مقوله هاي سياست، فرهنگ و اقتصاد فاكتورهاي مهم و تعيين كننده اي هستند كه به عنوان اعضاي  يك مجموعه در ارتباط با هم عمل مي كند و مكمل هم هستند و توسعه واقعي يك كشور درگرو توسعه همه زواياي مجموعه  مي باشد و اين مهم امكان پذير نخواهد شد مگر اينكه يك  فرهنگ پويا و ملتي زنده پيشتاز و هدايت گر تمام اين  جريانات باشند. براي تحقق مشاركت، بايد به خود دمكراسي  توجه كنيم، آيا دمكراسي هدف است يا نوعي روش زندگي است  كه علاوه بر اين آيا دمكراسي بدون اشكال نمادي قابل  نتيجه است؟ " دمكراسي علاوه بر اينكه نوعي روش زندگي است مستلزم  اشكالي نهادي است كه بتوان متغيرهايي چون ميزان مشاركت  مردم در فرآيندهاي سياسي، ميزان آزادي مطبوعات و مخالفان  سياسي، ميزان رقابت بين احزاب سياسي و ميزان اثرگذاري  شهروندان منفرد بر خط مشي عمومي را مشاهده و تا حدي  اندازه گيري كرد و در واقع دمكراسي ويژگيهايي داشته كه  عبارتند از1- بينش هاي معين 2- درجه معيني از وفاداري  سياسي و اعتقاد به ارزش و شان همه مردم 3- تحمل  ديدگاههاي ديگران و تلاش جدي براي درك اين ديدگاهها 4-  احترام به نظريات مخالف و درك نقش آن به عنوان حامل  كنترل و موازنه "(11) عبدالحسن نوريان  ادامه دارد پانوشت ها 1- عبدالرضا فولادي، نقش احزاب سياسي در تكامل و پيشرفت  دمكراسي در امريكا(تهران، دانشگاه تهران، 1348 ص 12) 2- ولي الله يوسفيه، احزاب سياسي، ج دوم،(تهران، عطايي،  1351 ص 41) 3- محسن مدير شانه چي، مقاله احزاب و توسعه نيافتگي  جامعه ايران، مجله ايران فردا شماره 8 ص 9 4- همان ص 9 5- موريس دوورژه، جامعه شناسي سياسي، ترجمه ابوالفضل  قاضي، انتشارات دانشگاه تهران، ص 426 و 427 6- حسين تبريزنيا، علل ناپايداري احزاب سياسي در ايران،  نشر بين الملل ص 40 7- عبدالعلي قوام، توسعه سياسي و تحول اداري - نشر قومس ص  9 8- همان ص 131- 132 9- همان ص 134 10- ساموئل هانتينگتون، اقتدارگرايي و مشروعيت، مجله  فرهنگ و توسعه، شماره 19 ص 43 11- همان ص 161 
