   جستار گشايي: اسطوره، آغازين مرحله تفكر بشري و نخستين  جهان بيني است كه براي شناخت جهان پرداخته شده است.  اسطوره ها نه افسانه هايي بر ساخته بشر، بلكه حقايقي ژرف  و نمادين اند. از اين رو، اسطوره بنيادي ترين موءلفه تاريخ  فرهنگي يك جامعه و قوم است و بدين سبب اسطوره شناسان،  اسطوره را فرهنگ يا تاريخ نام مي نهند. دانش  اسطوره شناسي كه به بررسي سير تحول اساطير ملتهاي  گوناگون مي پردازد، در غرب از پيشينه اي بس ديرينه  برخورداراست، امروزه دبستانهاي اسطوره شناسي گوناگون از چشم اندازهاي مختلف به بررسي اين شيوه خاص تفكر انساني  پرداخته اند; ديدگاههاي روانكاوي، روانشناختي،  جامعه شناختي، پديدارشناختي و فلسفي هركدام از ديدگاهي  ويژه به پژوهش در اسطوره دست زده اند. از عمر پژوهشهاي  اسطوره شناختي در ايران دو سه دهه اي بيش نمي گذرد و در اين زمينه بايد از پژوهشگران بنامي چون شادروان استاد مهردادبهار، استاد هاشم رضي، استاد جلال ستاري، استاد بهمن سر كاراتي و يدالله موقن نام برد.  ترجمه كتاب" اسطوره دولت "ارنست كاسيرر، به وسيله يدالله  موقن سال گذشته روانه بازار كتاب شد، نيز مجموعه مقالاتي  زير عنوان "زبان، انديشه و فرهنگ "از وي در نمايشگاه  كتاب امسال به بازار نشر درآمد. يدالله موقن هم اكنون در حال ترجمه كتاب گرانسنگ ارنست كاسيرر" فلسفه صورتهاي  نمادين" است كه برگردان جلد نخست آن را كه درباره "ساخت  تفكر اسطوره اي "است، به پايان رسانده، اين كتاب و نيز كتاب" عقلانيت و آزادي "از وي به زودي توسط نشر هرمس به  زير چاپ خواهد رفت.  گروه معارف  * پيش از هرچيز از خودتان، تحصيلات و مطالعاتتان بگوييد.  - بنده در ارديبهشت ماه سال 1327 در اصفهان متولد شدم.  دوره هاي دبستان و دبيرستان را در اصفهان گذراندم، حتي  حدود 2 سال در دانشگاه اصفهان به تحصيل در رشته فيزيك  اشتغال داشتم، سپس به انگلستان رفتم و در دانشگاه هال  (Hull)فيزيك خواندم و ليسانس گرفتم و بعد به دانشگاه  ليدز(Leads)انگلستان رفتم و در رشته تاريخ و فلسفه علم  فوق ليسانس گرفتم ; در سال 58 به ايران برگشتم و يك ترم  در دانشگاه اصفهان به تدريس فلسفه اشتغال داشتم، سپس  دانشگاهها تعطيل شد و اشخاصي مثل بنده سرگردان شدند و بلاتكليف ماندند. اين فراغت اجباري كه از سال 58 تا امروز ادامه داشته است سبب شده كه بنده دامنه مطالعات  خودم را وسيعتر كنم. در آغاز به مسائل فلسفي  نسبيت اينشتين و مكانيك كوانتوم علاقه مند بودم و به  همين منظور نيز نخست فيزيك خواندم تا با مباحث نسبيت و كوانتوم از ديدگاه فيزيكدانان آشنا شوم.  * مي بخشيد كه سخن شما را قطع مي كنم ولي چطور شد كه شما از مباحث فلسفي فيزيك يا تاريخ علم به اسطوره شناسي  كشانده شديد؟ - پس از بسته شدن دانشگاهها روزي به طور اتفاقي كتاب رساله اي درباره بشر كاسيرر را براي مطالعه در دست گرفتم.  (البته متن انگليسي آن چون در آن موقع ترجمه فارسي اش  منتشر نشده بود). از خواندن كتاب كاسيرر حظ بسيار بردم و او را متفكري جامع العلوم يافتم. البته قبل از رفتنم به  انگلستان كتابهاي كاسيرر با عنوان هاي مفهوم جوهر و مفهوم تابع و نيز نظريه نسبيت اينشتين را كه با هم در يك  مجلد به انگليسي ترجمه شده بودند، از خارج سفارش داده  بودم و در كتابخانه خود داشتم. ولي نخست در دانشگاه ليدز سر درس تاريخ علم بود كه استاد مربوطه از كاسيرر به  عنوان يكي از بنيانگذاران تاريخ علم نام برد. همان روز من مجموعه آثار كاسيرر را كه به زبان انگليسي ترجمه شده  بود يا خود كاسيرر آنها را به انگليسي نگاشته بود خريداري كردم. پس از خواندن كتاب رساله اي درباره بشر به  مطالعه كتاب اسطوره دولت پرداختم. ولي پيش از آن، كتاب ماركس هجدهم برومر و كتاب ديكتاتوري و فاشيسم اثر نيكوس  پولانتزاس(البته هر دوي اين كتابها را به زبان انگليسي) خوانده بودم، اما كتاب كاسيرر و مباحثي كه در آن مطرح  كرده بود مرا كاملا" دگرگون كرد.  كاسيرر متفكري بود كه مي توانست به پرسش هاي من پاسخ هاي  قانع كننده اي بدهد. من كاسيرر را كشف كرده بودم و مي خواستم انديشه هاي او را به هم ميهنان خود بشناسانم.  از اين رو به ترجمه كتاب اسطوره دولت پرداختم و بين  سالهاي 59 تا 61 كار ترجمه آن را به پايان بردم اما پيش  از آن كه من ترجمه ام را براي انتشار ارائه دهم. آقاي  دريابندري ترجمه خود از كتاب را با عنوان افسانه دولت  (انتشارات خوارزمي 1362)منتشر كرد.  * آيا از نظر شما ميان دو واژه افسانه و اسطوره از لحاظ معنا و بار فلسفي فرقي وجود دارد؟ - همچنان كه در مقاله هاي خودم "فرم انديشه اسطوره اي " (كه در كتاب يدالله موقن زبان، انديشه و فرهنگ، انتشارات  هرمس 1378، تجديد چاپ شده اند)خاطر نشان كرده ام  تصاويري كه اسطوره ارائه مي دهد نه به منزله تصوير بلكه  به منزله واقعيت شناخته مي شوند. يعني گروهي از مردم يا كل يك قوم به حقيقت اين تصاوير اعتقاد دارند. اما تصاويري كه افسانه ارائه مي دهد به منزله تصوير شناخته  مي شوند نه به منزله حقيقت. مثالي مي زنم تا مطلب روشن تر شود. چنانچه كسي حكايتي براي شما تعريف كرد و پس  از آن درباره اش از شما نظر خواست، شما مي توانيد بگوييد كه اين حكايت خوب بود يا بد بود. چنانچه راوي با شما مشاجره نكرد، اين حكايت از نظر شخص راوي افسانه بوده است  ولي اگر به عكس او خنجر كشيد و گفت اگر حقيقت آنچه را برايت گفتم نپذيري گلويت را مي برم، در اين حالت آن  حكايت از نظر شخص راوي، اسطوره بوده است منظورم اين است  كه پذيرش مرجعيت تصاويري كه اسطوره ارائه مي دهد اجباري  است نه اختياري.  اما افسانه در قلمرو هنر واقع است. هنر برعكس اسطوره  ميان شي ء(ابژه)و تصوير آن تمايز قائل است ; يعني هنر،  تصوير را به منزله تصوير درك مي كند; اما اسطوره ميان  تصوير شي ء و خود شي ء فرقي قائل نمي شود و تصوير را به  منزله تصوير درك نمي كند; از اين رو تصاوير اسطوره اي،  تصوير شناخته نمي شوند.  * آقاي موقن، اجازه دهيد كه سوءال كلي تري مطرح كنم شما درباره اسطوره و فرق آن با افسانه مطالبي بيان داشتيد ولي بالاخره نگفتيد اسطوره چيست؟ آيا از اسطوره مي توان  تعريفي به دست داد؟ آيا براي اسطوره تعاريف متعددي وجود دارد؟ - اجازه دهيد كه پاسخ به اين سوءال را با پرسشي كه پيشتر مطرح كرديد مرتبط كنم يعني پرسيديد كه چگونه از مطالعه  فلسفه علم و تاريخ علم به اسطوره شناسي كشانده شدم؟ من  شخصا" به اسطوره شناسي بدان گونه كه در آثار ميرچا الياده يا لوي - اشتراوس ارائه مي شود علاقه اي ندارم.  براي من آنچه در خور توجه است ساختار تفكري است كه در اعتقادات اسطوره اي وجود دارد.  * پيش از هرچيز از خودتان، تحصيلات و مطالعاتتان بگوييد.  - بنده در ارديبهشت ماه سال 1327 در اصفهان متولد شدم.  دوره هاي دبستان و دبيرستان را در اصفهان گذراندم، حتي  حدود 2 سال در دانشگاه اصفهان به تحصيل در رشته فيزيك  اشتغال داشتم، سپس به انگلستان رفتم و در دانشگاه هال  (Hull)فيزيك خواندم و ليسانس گرفتم و بعد به دانشگاه  ليدز(Leads)انگلستان رفتم و در رشته تاريخ و فلسفه علم  فوق ليسانس گرفتم ; در سال 58 به ايران برگشتم و يك ترم  در دانشگاه اصفهان به تدريس فلسفه اشتغال داشتم، سپس  دانشگاهها تعطيل شد و اشخاصي مثل بنده سرگردان شدند و بلاتكليف ماندند. اين فراغت اجباري كه از سال 58 تا امروز ادامه داشته است سبب شده كه بنده دامنه مطالعات  خودم را وسيعتر كنم. در آغاز به مسائل فلسفي  نسبيت اينشتين و مكانيك كوانتوم علاقه مند بودم و به  همين منظور نيز نخست فيزيك خواندم تا با مباحث نسبيت و كوانتوم از ديدگاه فيزيكدانان آشنا شوم.  * مي بخشيد كه سخن شما را قطع مي كنم ولي چطور شد كه شما از مباحث فلسفي فيزيك يا تاريخ علم به اسطوره شناسي  كشانده شديد؟ - پس از بسته شدن دانشگاهها روزي به طور اتفاقي كتاب رساله اي درباره بشر كاسيرر را براي مطالعه در دست گرفتم.  (البته متن انگليسي آن چون در آن موقع ترجمه فارسي اش  منتشر نشده بود). از خواندن كتاب كاسيرر حظ بسيار بردم و او را متفكري جامع العلوم يافتم. البته قبل از رفتنم به  انگلستان كتابهاي كاسيرر با عنوان هاي مفهوم جوهر و مفهوم تابع و نيز نظريه نسبيت اينشتين را كه با هم در يك  مجلد به انگليسي ترجمه شده بودند، از خارج سفارش داده  بودم و در كتابخانه خود داشتم. ولي نخست در دانشگاه ليدز سر درس تاريخ علم بود كه استاد مربوطه از كاسيرر به  عنوان يكي از بنيانگذاران تاريخ علم نام برد. همان روز من مجموعه آثار كاسيرر را كه به زبان انگليسي ترجمه شده  بود يا خود كاسيرر آنها را به انگليسي نگاشته بود خريداري كردم. پس از خواندن كتاب رساله اي درباره بشر به  مطالعه كتاب اسطوره دولت پرداختم. ولي پيش از آن، كتاب هجدهم برومر ماركس و كتاب ديكتاتوري و فاشيسم اثر نيكوس  پولانتزاس(البته هر دوي اين كتابها را به زبان انگليسي) را خوانده بودم، اما كتاب كاسيرر و مباحثي كه در آن  مطرح كرده بود مرا كاملا" دگرگون كرد.  كاسيرر متفكري بود كه مي توانست به پرسش هاي من پاسخ هاي  قانع كننده اي بدهد. من كاسيرر را كشف كرده بودم و مي خواستم انديشه هاي او را به هم ميهنان خود بشناسانم.  از اين رو به ترجمه كتاب اسطوره دولت پرداختم و بين  سالهاي 59 تا 61 كار ترجمه آن را به پايان بردم اما پيش  از آن كه من ترجمه ام را براي انتشار ارائه دهم. آقاي  دريابندري ترجمه خود از كتاب را با عنوان افسانه دولت  (انتشارات خوارزمي 1362)منتشر كرد.  * آيا از نظر شما ميان دو واژه افسانه و اسطوره از لحاظ معنا و بار فلسفي فرقي وجود دارد؟ - همچنان كه در مقاله هاي خودم "فرم انديشه اسطوره اي " (كه در كتاب يدالله موقن زبان، انديشه و فرهنگ، انتشارات  هرمس 1378، تجديد چاپ شده اند)خاطر نشان كرده ام  تصاويري كه اسطوره ارائه مي دهد نه به منزله تصوير بلكه  به منزله واقعيت شناخته مي شوند. يعني گروهي از مردم يا كل يك قوم به حقيقت اين تصاوير اعتقاد دارند. اما تصاويري كه افسانه ارائه مي دهد به منزله تصوير شناخته  مي شوند نه به منزله حقيقت. مثالي مي زنم تا مطلب روشن تر شود. چنانچه كسي حكايتي براي شما تعريف كرد و پس  از آن درباره اش از شما نظر خواست، شما مي توانيد بگوييد كه اين حكايت خوب بود يا بد بود. چنانچه راوي با شما مشاجره نكرد، اين حكايت از نظر شخص راوي افسانه بوده است  ولي اگر به عكس او خنجر كشيد و گفت اگر حقيقت آنچه را برايت گفتم نپذيري گلويت را مي برم، در اين حالت آن  حكايت از نظر شخص راوي، اسطوره بوده است منظورم اين است  كه پذيرش مرجعيت تصاويري كه اسطوره ارائه مي دهد اجباري  است نه اختياري.  اما افسانه در قلمرو هنر واقع است. هنر برعكس اسطوره  ميان شي ء(ابژه)و تصوير آن تمايز قائل است ; يعني هنر،  تصوير را به منزله تصوير درك مي كند; اما اسطوره ميان  تصوير شي ء و خود شي ء فرقي قائل نمي شود و تصوير را به  منزله تصوير درك نمي كند; از اين رو تصاوير اسطوره اي،  تصوير شناخته نمي شوند.  * آقاي موقن، اجازه دهيد كه سوءال كلي تري مطرح كنم شما درباره اسطوره و فرق آن با افسانه مطالبي بيان داشتيد ولي بالاخره نگفتيد اسطوره چيست؟ آيا از اسطوره مي توان  تعريفي به دست داد؟ آيا براي اسطوره تعاريف متعددي وجود دارد؟ - اجازه دهيد كه پاسخ به اين سوءال را با پرسشي كه پيشتر مطرح كرديد مرتبط كنم يعني پرسيديد كه چگونه از مطالعه  فلسفه علم و تاريخ علم به اسطوره شناسي كشانده شدم؟ من  شخصا" به اسطوره شناسي بدان گونه كه در آثار ميرچا الياده يا لوي - اشتراوس ارائه مي شود علاقه اي ندارم.  براي من آنچه در خور توجه است ساختار تفكري است كه در اعتقادات اسطوره اي وجود دارد.  لوي- برول تفكر اسطوره اي را تفكر پيش - منطقي مي دانست.  از نظر او در اين شيوه تفكر، آن قواعدي كه ما رعايت شان  را در تفكر استدلالي ضروري مي دانيم وجود ندارند و به  ويژه در اين شيوه تفكر اصل امتناع تناقض همواره نقض  مي شود; يعني يك چيز مي تواند در عين حال هم خودش باشد و هم چيزي غير از خودش. اين شيوه تفكر همه چيز را در هم  مي آميزد و همه چيز را در هم خلط مي كند. از اين ديدگاه  تفكر اسطوره اي، يا تفكري كه در اساطير بازتاب يافته است،  در تقابل با تفكري است كه در علم حاكم است.  يعني ميان انديشه اسطوره اي و انديشه علمي تقابل وجود دارد. جادو، علم نيست. اما كساني مانند تايلور و جيمز فريزر معتقدند كه ميان جادو و علم شكافي وجود ندارد;  ساخت انديشه بشري يك نوع بيش نيست، ميان جادوگر و دانشمند، از لحاظ ساخت تفكرشان، فرقي وجود ندارد. اما هم چنان كه عرض كردم از ديدگاه لوي - برول ميان جادو و علم تقابل وجود دارد ساخت انديشه انسان ابتدايي و ساخت  انديشه دانشمند مدرن در تقابل با يكديگرند. از نظر شلينگ  كه مقدم بر همه دانشمندان مذكور به مطالعه اسطوره  پرداخته است، ساختار انديشه معمولي انسان، اسطوره است.  يعني انساني كه تربيت علمي نديده باشد، شيوه تفكرش،  اسطوره اي است. شلينگ تفكر اسطوره اي را تفكر تمثيلي  نمي داند; بلكه آن را، تفكري قائم به ذات مي شناسد.  كاسيرر به پيروي از شلينگ، تفكر اسطوره اي را تفكري قائم  به ذات مي داند كه قوانين خود را دارد او در جلد دوم  فلسفه صورتهاي سمبليك: انديشه اسطوره اي(كه انتشارات  هرمس ترجمه فارسي آن را كه بنده انجام داده ام بزودي  منتشر خواهد كرد)اين قوانين را ارائه مي دهد. براي  اسطوره تعاريف زيادي ارائه شده است.  * آيا مي توان اسطوره را حاصل بلاهت اوليه بشر يعني  ناداني او دانست؟ - شايد بتوان گفت كه ذهن بشر در آن واحد هم مي تواند اسطوره اي بينديشد و هم علمي. وقتي پاي اعتقادات بشر در ميان باشد، عواطف او بر عقلش چيره مي شوند و در اينجا تفكر اسطوره اي دست بالا را پيدا مي كند; ولي وقتي  مسائلي مطرح باشند كه با احساسات بشر ارتباط مستقيمي  نداشته باشند، انديشه علمي مي تواند بر انديشه اسطوره اي  غلبه كند.  * اگر اين نظر درست باشد كه اسطوره ها بيشتر از عواطف  بشر ناشي مي شوند اسطوره با روان شناسي چه ارتباطي پيدا مي كند؟ - موقن. چنانچه به زندگي عاطفي اقوام ابتدايي نظر افكنيم  درمي يابيم كه انسان ابتدايي براي بيان عواطف خود به جاي  آن كه از سخن و واژه ياري بگيرد از رقص و حركات موزون  استفاده مي كند. شايد امروزه رقص، امري تفنني شده باشد و از آن براي تلذذ سود جويند. ولي در آغاز رقص نوعي مناسك  و مراسم مذهبي بوده است. فرويد كوشيد تا ميان مناسك  اقوام ابتدايي با زندگي و رفتار افراد روان پريش نوعي  توازي ايجاد كند. يعني هم چنانكه روان پريشان دچار نوعي  توهم و جنون هستند و بر اثر آن رفتار نژندي دارند، كساني  كه مسخر باوري اسطوره اي شده اند نيز دچار نوعي جنون و توهم مي شوند. از سوي ديگر همچنان كه اقوام ابتدايي با اجراي مناسك و مراسم و رقص هاي گروهي انسجام قبيله و گروه را تحكيم مي بخشند و هر عضوي از قبيله خود را در قبيله و اعتقادات قبيله اي مستحيل مي كند، در نظامهاي  راه پيمايي ها و سردادن شعارها انسجام خود را تقويت  مي كنند و فرديت خود رادر گروه مستحيل مي نمايند و آماده  مي شوند تا در راه اهداف گروه خود را قرباني كنند.  * آقاي موقن بالاخره بنده نفهميدم كه تعريف اسطوره چيست؟ - اسطوره چيست و چه چيزي اسطوره شناسي را تشكيل مي دهد و از آن مهمتر به چه طريقي تفكر اسطوره اي با تفكر علمي  انسان مدرن ارتباط مي يابد، پرسشهايي كه پاسخ هاي قطعي  براي آنها نمي توان يافت. تعريف قطعي كه مورد پذيرش همه  اسطوره شناسان قرار گرفته باشد براي اسطوره در دست نيست.  تعريف هر نظريه پردازي از اسطوره دربردارنده  محدوديت هايي است. مثلا" دووري(de Vries)اسطوره شناسي  را چنين تعريف مي كند، "اساطير داستانهايي درباره خدايان  هستند. هركس درباره اساطير سخن گويد بايد درباره خدايان  نيز سخن گويد. "اما اگر مثلا" ماركسيسم را جزو اساطير بدانيم يعني آن را نوعي تفكر اسطوره اي بشناسيم تعريف  فوق مصداق پيدا نمي كند. زيرا ظاهرا" ماركسيست ها به خدا يا به خدايان اعتقاد ندارند. بنده به اسطوره شناسي -  هم چنان كه پيشتر گفتم - علاقه مندنيستم، بلكه به مطالعه  ساخت تفكر انسان علاقه مندم. به نظر من انديشه اسطوره اي  نيز نوعي ساختار خاص خود را دارد كه معتقدم كاسيرر آن را با وضوح تمام تشريح كرده است.  * آقاي موقن چنانچه اسطوره نوعي تفكر يعني داراي ساخت  باشد و علم نيز داراي ساختار خاص خودش، رابطه ميان  اسطوره و علم به چه نحوي است؟ - كشانده شدن من به مطالعه تفكر اسطوره اي براي خودم  چندان شگفت آور نبود، ولي ديگران تعجب مي كردند كه ميان  فلسفه علم و تاريخ علم با اسطوره و تفكر اسطوره اي چه  ارتباطي هست؟ دو سه سال پيش در مجله ساينتيست(Scientist) خواندم كه فارغ التحصيلان رشته هاي فلسفه علم و تاريخ  علم به مطالعه ساخت تفكر بوميان استراليا پرداخته اند.  بنده با خواندن اين مطلب بيش از پيش به اين موضوع يقين  حاصل كردم كه كساني كه با ساختار انديشه علمي كاملا"  آشنا نباشند يعني خود در يكي از رشته هاي علمي تحصيل  نكرده باشند قادر به شناخت انديشه اسطوره اي نخواهند شد.  مقولاتي كه انديشه علمي براي ساختن فرضيه هاي خود به كار مي برد و مقولاتي كه انديشه اسطوره اي به كار مي گيرد فقط از لحاظ مدل فرق دارند. مثلا" علم ميان سوژه و ابژه  يعني ميان ذهنيت پژوهشگر و واقعيت موضوع مطالعه تمايز قائل مي شود و مي كوشد مرز ميان آن دو را هر چه دقيقتر مشخص كند. اما اسطوره قادر به انجام چنين كاري نيست چون  با ابزارهايي چون تحليل و تركيب آشنايي ندارد. جهان علم  بر پايه اصل عليت بنا مي شود، اما عليت علمي، عليت  غيرشخصي است، عليت علمي، يك شخص نيست بلكه عليتي مكانيكي  يا آماري است. مثلا" انديشه علمي اين موضوع را مطالعه  مي كند كه با ورود مظاهر تمدن غربي به يك جامعه سنتي چه  ناهنجاري هايي در ساختار جامعه سنتي ايجاد مي شود، علتي  كه علم براي اين ناهنجاريها جستجو مي كند يك شخص نيست.  اما انديشه اسطوره اي براي اين ناهنجاريها به دنبال شخص  مي گردد، يعني در اين شيوه تفكر يك كشور و يك نظام به  يك شخص، به يك "تو" تبديل شده و اين "تو" يا اين شخص،  علت همه ناهنجاري هاي اجتماعي و فرهنگي و اقتصادي شناخته  مي شود.  * آقاي موقن مقولات ديگر را مي توانيد فهرست وار برشماريد؟ - مقوله هاي ديگر عبارتند از: فضا، زمان، عدد.  فضاي فيزيك، فضاي هندسه اقليدسي يا هندسه ريماني است.  ولي فضاي اسطوره اي يا مكان اسطوره اي عبارت از جايي است  كه به خاطر مقدس بودن خود از مكان پيرامونش به نوعي جدا شده است و براي ورود بدان محل بايد تشريفات خاصي را به  جا آورد.  هر قبيله محل استقرار قبيله را مركز جهان مي پندارد و آن  را مقدس ترين مكان مي داند. بنابر اين درمي يابيم كه  ميان مكان اسطوره اي و مثلا" فضاي اقليدسي تقابل وجود دارد. گرچه هر دو، برداشت و دريافتي را از فضا مي رسانند ولي اين دو برداشت با يكديگر فرق بارزي دارند. مقوله  زمان نيز در تفكر اسطوره اي و تفكر علمي ساختار متفاوتي  دارد. مثلا" عيد نوروز كه هر ساله جشن گرفته مي شود،  نوعي برداشت اسطوره اي از گردش طبيعت است. زيرا نوروز بدين معني است كه طبيعت به هنگام تحويل سال دوباره  آفريده مي شود.  * آيا اين همان چيزي نيست كه الياده مي گويد اسطوره ورود به زمان مقدس و جاودانه شدن است؟ - بله، همينطور است. مقوله ديگر، عدد است. ميان مفهومي  كه علم از عدد دارد با مفهومي كه اسطوره و جادو از عدد دارند فرق مهمي وجود دارد. از نظرعلم همه اعداد از لحاظ هستي شناختي دريك سطح اند اعداد يك دستگاه را تشكيل  مي دهند. اما از نظر اسطوره، اعداد داراي ذات وجوهر هستند.  بعضي از اعداد مقدس و بعضي از آنها نحس اند. مثلا" عدد 13 در بسياري از فرهنگها عدد نحسي است.  * بين اساطير يوناني و اساطير شرقي چه تفاوتي وجود دارد؟ - هم چنان كه ويكو، هر در، شلينگ و كاسيرر معتقدند اسطوره نوعي جهان بيني و شيوه تفكر است در اساطير يوناني شيوه تفكر يوناني و در اساطير هندي، شيوه تفكر هندي را مي يابيم.  تفكر هندي در جهان فقط ناپايداري و تغيير مي بيند و اين  ناپايداري را نيز وهم مي پندارد كه بايد از آن نجات يافت،  برعكس تفكر چيني در جهان فقط ثبات و پايداري مي بيند.  در تقابل با اين دو، تفكر يوناني مي خواهد در تغيير،  ثبات را بيابد; يعني به قانوني دست يابد كه تغييرات طبق  آن قانون روي مي دهند. انديشه يوناني در جستجوي قانون  ثابتي است كه بر تغييرات حاكم است. چنين بينشي را نه  هنديان داشته اند نه چيني ها و نه ما ايرانيان. بنابر اين ظهور فلسفه و علم از دل اساطير فقط در يونان  امكان پذير شد. با ظهور هراكليتوس و افلاطون انديشه  فلسفي از درون انديشه اسطوره اي سربركشيد حتي مفهوم  زمان در فيزيك جديد بر پايه برداشت افلاطون از زمان است.  تاريخ هر قوم پي آمد اساطير آن قوم است اختلافي كه ميان  فرهنگهاي شرقي با فرهنگهاي غربي وجود دارد به خاطر اختلاف در اساطيرشان است، در خصوص رابطه ميان اسطوره و تاريخ بايد گفت كه اسطوره، عامل نخست و تعيين كننده است  و تاريخ، عامل دوم و تبعي. اساطير يك قوم، نه تنها تاريخ  آن قوم را معين مي كند، بلكه تاريخ آن قوم را مي آفريند حتي از اين بالاتر، اساطير يك قوم نه تنهاتاريخ يك قوم  را معين مي كند بلكه سرنوشت آن قوم رارقم مي زند ومقصدش  را از همان آغاز معين مي كند. بنابر اين تاريخ هنديان،  يونانيان و ديگر اقوام در اساطيرشان يعني در تصوراتشان  از خدايانشان مستتر بوده است.  گفت وگو از حامد مهدوي آزاد كتابخانه معارف  گلچيني از سخنان حكمت آميز و اندرزهاي رسول خدا(ص)و ائمه معصومين  تاليف و ترجمه: سيد هاشم رسولي /محلاتي انتشارات: دفتر نشر فرهنگ /اسلامي چاپ /اول 1378 شمارگان 2000 /جلد بها1000 تومان  اين كتاب برگزيده اي از كتاب" روضه بحارالانوار" نوشته  مرحوم علامه مجلسي است كتاب روضه بحارالانوار كه به  مواعظ بحار نيز مشهور است، از كتابهاي ارزشمند و گرانقدر شيعه در زمينه دانش حديث به شمار آمده و به خاطر جامعيت  و تنوع و ديگر ويژگيهايي كه دارد، از زمان نگارش تاكنون  پيوسته مورد بهره برداري و رجوع علماء و دانشمندان ديني  و مسلمان بوده است. حجت الاسلام والمسلمين سيدهاشم رسولي  محلاتي در كتاب گلچيني از" سخنان حكمت آميز و اندرزهاي  رسول خدا(ص)و ائمه معصومين "روايات جالب و اندرزهاي  آموزنده اي از پيامبر و امامان(ع)را با گزينشي درخور توجه در كتاب يادشده گردآورده است، به گونه اي كه  علاقه مندان و حديث پژوهان را از مراجعه مكرر به كتابهاي  گوناگون بي نياز مي گرداند.  پژوهشي در شناخت عناصر ساختاري در هنر ديني  هست نامرئي  نويسنده: مهدي /آفاق ناشر: موسسه پژوهشهاي فرهنگي هنري و انتشاراتي موليان جم چاپ /اول، 1377 قيمت 1600 تومان،  372 صفحه به همراه تصاوير مقوله هنر ديني از مباحث پيچيده ذهني است و آثاري كه  تاكنون در اين زمينه منتشر شده به همان نسبت داراي  پيچيدگي نسبي مي باشد و اين مساله موجب شده تا ارتباط آثار با خوانندگان خاص و معدودي از متخصصين برقرار شود.  اما در اين اثرمحقق سعي كرده تا نتايج تحقيقات خود را به شكلي متفاوت طرح كند.  او يافته هاي خود را در جريان ماجراها و حوادثي كه براي  شخصيت اصلي كتاب(يعني يك هنرمند محقق)اتفاق مي افتد ارائه كرده است. به نظر مي رسد علت انتخاب اين "شيوه  بيان" كه در پژوهشهاي متداول كمتر به چشم مي خورد، نخست  به اقتضاي موضوع پژوهش و در درجه بعدي به جهت كاستن از پيچيدگي مبحث و تبديل آن از يك بحث آكادميك تخصصي به يك  مقوله قابل درك در سطوح مختلف تخصصي و غيرتخصصي باشد.  دليل سوم در انتخاب شيوه داستاني براي بيان مفاهيم هنر ديني افزايش قابليت ارائه نتايج تحقيقات در قالبهاي ديگر همانند نمايشنامه و يا تهيه فيلمهاي آموزشي براي  گرايشهاي مختلف هنر به ويژه هنر نمايشي است.  متن تحقيقاتي "هست نامرئي "بيش از هر چيز به دنبال معرفي  بيشتر و بهتر هنر ديني و شناخت بعضي از عناصر ساخت در آثار ديني و چگونگي استفاده از اين عناصر در شاخه هاي  مختلف هنر مي گردد و محقق به ويژه در جستجو و در آرزوي  يافتن" مكان و صورتي ديگر" براي عناصر صحنه و نمايش و گشودن راهي جهت شناخت عوامل ياد شده است تا در آينده با استفاده از نتايج مطالعاتي از اين دست، زمينه تئوريهاي  خودي فراهم آيد نويسنده اثر در بيان حاصل مطالعاتي خويش،  فصل مشترك عوامل ساختاري آثار هنر ديني در ميان تمام  اقوام و ملل را ارائه داده و سپس در خاتمه، عمده ترين  ويژگي هاي ادبيات و هنر ايراني - اسلامي را به عنوان  مهمترين يافته هاي تحقيق مطرح مي كند.  اما در پايان به يكي از ضعفهاي عمده اين اثر بايد اشاره  كرد و آن طرح روي جلد خامدستانه و ناشيانه است و حتي  انتخاب نامناسب عنوان كتاب است كه چندان با محتوي كتاب همخواني ندارد و همين امر استقبال از اين اثر را در پرده  ابهام قرار داده است. اميد كه درچاپ دوم، ناشر تمهيدي  بهتر انديشيده و عنوان و طرح جلد مناسبي براي آن انتخاب كند.  افسانه زندگي  نويسنده: دكتر علي افضل /صمدي انتشارات: دفتر نشر فرهنگ  /اسلامي چاپ اول: / 1377 شمارگان: 2000 /جلد بها: 920 تومان كتاب" افسانه زندگي تحول جهاني تا ارتقاء به نهايت ادراك " كتابي است علمي درباره جهان آفرينش و راز و هدفمندي  جهان. نظام عالم به گونه اي سازمان يافته كه گويي تمايل  به تنوع و گرايش به سوي پيچيدگي از لحظه نخستين در نهاد ماده آفريده شده است تاكنون فرجام اين تمايل به پيچيدگي  و تنوع انسان بوده و اوست كه زاده اين تحولات جهاني است.  امروزه علم به ما مي فهماند كه جهان از منطقي كلي پيروي  مي كند و نتيجه تصادف نيست بلكه از آفريننده اي دانا و مقتدر خبر مي دهد. دانشمندان و پژوهشگران به اين نتيجه  رسيده اند كه ذرات ماده از آغاز پيدايي به طور ذاتي  گرايش به پيچيدگي و تكامل دارند. مجموعه اين دانسته ها،  تصور ما را از" افسانه زندگي "شكل مي دهد و كتاب حاضر،  روايتي است از اين افسانه به زبان علمي نسبتا" ساده و قابل استفاده براي همگان.  پيك معارف 
