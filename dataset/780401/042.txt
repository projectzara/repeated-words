   گروه شهري: رئيس سازمان جنگلها و مراتع ايران گفت 5/10 ميليون هكتار عرصه جنگل هاي طبيعي فقير كشور زيرپوشش  مديريت نوين جنگلباني قرار مي گيرند.  مهندس حميد كلانتري در مراسم گشايش طرح مديريت و نهالستان جنگل هاي ارس كوههاي هزار مسجد در شمال خراسان  افزود: اين برنامه با اهداف زيست محيطي براي حفاظت از آب و خاك و به عنوان پشتوانه توسعه پايدار درتوليد مواد غذايي بخش كشاورزي اجرا مي شود.  وي گفت: توسعه و احيا ي پوشش جنگلي اين منابع تجديدشونده  با استفاده ازگونه هاي متناسب با اقليم هر منطقه در اولويت كاري مديريت هاي جنگلباني قراردارد.  او تحقق اهداف مديريتهاي جنگلباني را در گرو حمايت و پشتيباني دولت درتخصيص اعتبارات و مشاركت مردم در حفاظت  و بهره برداري صحيح از جنگل ها دانست.  كلانتري همچنين از پنج ميليون جنگل هاي بلوط، بنه و بادام منطقه زاگرس بعنوان يكي از ذخاير ملي ياد كرد.  وي گفت: هم اينك فاز نخست طرحهاي مديريت منابع جنگلي  اين منطقه در سطح 4/1 ميليون هكتار براي واگذاري به اهالي  تهيه شده است.  او افزود: بهره برداران در قالب اين طرحها با انگيزه  اقتصادي چراي دام وتوليد محصولات فرعي جنگلي و مرتعي،  براي حفاظت و احياء جنگل ها اقدام خواهند كرد.  وي جنگل هاي طبيعي ارسباران آذربايجان شرقي، جنگل هاي  ايران توراني مناطق مركزي و مياني و جنگل هاي خليج عماني  را نيز در زمره منابع جنگلي مهم كشور ياد كرد.  رئيس سازمان جنگل ها و مراتع كشور گفت: در برخي از اين  مناطق 750 گونه جنگلي شناسايي شده است.  مهندس كلانتري افزود: جنگل هاي ارس ارتفاعات هزار مسجد در شمال خراسان نيز از ارزشمندترين منابع جنگلي است.  بگفته وي "ارس "از مقاومترين گونه هاي جنگلي دربرابر كم آبي، سرما و خشكي است كه رويشگاههاي آن در كشور محدود به همين منطقه مي باشد.  او افزود: در گذشته بخش زيادي از اين جنگل ها براي تهيه  چوب و تامين سوخت زمستاني و ساخت مصنوعات چوبي توسط اهالي تخريب شده است.  مجري طرح مديريت جنگل هاي ارس هزار مسجد نيز اهداف كلي  اين طرح را احياءو تدوين برنامه مديريت آينده 165 هزار هكتار عرصه جنگل هاي ارس هزار مسجدذكر كرد.  مهندس علي عمراني افزود: تامين سوخت اهالي منطقه، توليد 700 هزار اصله نهال گلداني ارس و غرس آن در بيش از 2000 هكتار عرصه هاي منهدم شده و تنك، قرق تدريجي عرصه هاي  نهالكاري طي برنامه دهساله، مفتوح كردن جنگل و ساخت 116 كيلومتر جاده براي انجام عمليات احيا و نيز دسترسي به  حوزه هاي همجواراز برنامه هاي اجرايي همين طرح هستند. 
