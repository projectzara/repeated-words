 گروه شهري - اعضاي شوراي شهر تهران، شهرداران مناطق  بيستگانه تهران و مسئولين سازمان هواپيمايي كشوري اواخر هفته جاري از مجموعه پروازي آسمان ري بازديد مي كنند.  به گزارش روابط عمومي شهرداري منطقه 20 تهران، در آستانه  آغاز هفته وحدت و به مناسبت پنجاهمين سالگرد تشكيل  سازمان هواپيمايي كشوري و شصتمين سالگرد تاسيس مركز آموزش فنون هوايي، مراسم نمايش هوايي با حضور اعضاي  شوراي شهر تهران، شهرداران مناطق و مسئولين سازمان  هواپيمايي در مجموعه پروازي آسمان، جمعه اين هفته برگزار مي شود.  برپايه اين خبر، مجموعه پروازي آسمان ري كه مورد بازديد اعضاي شوراي شهر تهران قرار خواهد گرفت، توسط شهرداري  منطقه 20 احداث شده است و گفته مي شود اين مجموعه  بزرگترين مجموعه تفريحي - فراغتي است كه توسط شهرداري در جنوبي ترين نقطه شهر تهران ايجاد شده و شهروندان به ويژه  علاقه مندان به ورزش هاي هوايي مي توانند همه روزه از امكانات موجود اين مجموعه استفاده كنند. 
