 گروه شهري: شركت راه آهن شهري تهران و حومه(مترو) دراطلاعيه اي اعلام كرد: با مجوز وزير كشور، بهاي  تك فروشي بليت قطار برقي سريع السير تهران - كرج براي هر سفر از تهران به كرج و بالعكس يكهزار ريال تثبيت شده است.  در اين اطلاعيه آمده است: مسافراني كه مايل نباشند هر بار بليت خود را از باجه تك فروشي خريداري كنند مي توانند با صرفه جويي در وقت، از كارت اشتراك و تخفيف  آن استفاده كنند. براساس اين اطلاعيه، اتوبوسراني تهران  و كرج مسافران را به طور رايگان از نقاط مختلف شهر به  ايستگاه ها و بالعكس انتقال خواهندداد. اين اطلاعيه  مي افزايد: در حال حاضر تعداد سفر اين قطارها از 8 بار در روز به 36 بار در روز افزايش يافته است. اين قطارها از ساعت 6 بامداد تا ساعت 20 هر روز فعال هستند. 
