 گروه شهري: تابستان امسال در حالي فرا مي رسد كه كشور ما مانند سال هاي گذشته ازشرايط جوي خوب و ريزش باران و برف  مناسب برخوردار نبوده است.  به همين دليل كارشناسان بهداشتي به منظور تامين سلامت، بهداشت فردي واجتماعي و پيشگيري از بيماريهاي مختلف نكات  متعددي را به عنوان توصيه هاي بهداشتي مطرح مي كنند.  اين كارشناسان مي گويند: اماكن عمومي بويژه مهدهاي كودك  كه متولي نگهداري اطفال و كودكان خردسال هستند، مي بايست  از شرايط مناسب بهداشتي جهت پيشگيري از بيماريهاي  احتمالي و مسري فصل تابستان برخوردار باشند.  علاوه بر اين با شروع فصل تابستان و سفرهاي موسمي در اين فصل اماكني مانند هتل ها، مسافرخانه ها، رستوران هاي  شهري و بين شهري، ساندويچ فروشي ها، غذاخوري هاي عمومي،  آب ميوه فروشي ها و قنادي ها از ديگر مراكزي هستند كه  درصورت عدم رعايت نكات بهداشتي زمينه مناسبي براي شيوع  بيماريهاي مختلف رافراهم مي كنند.  اين پزشك توصيه كرد: افراد در صورت امكان بين ساعات 11 صبح تا 4 بعداز ظهر در خيابان هاي شهر تردد نكنند.  دكتر ناصر كني متخصص اطفال نيز در اين خصوص گفت: در فصل  تابستان به دليل گرمي هوا و به لحاظ تعطيلي مدارس، شاهد شيوع بيشترين بيماريها وحوادث مختلف در بين مردم هستيم.  وي افزود: گرمازدگي در كودكان به ويژه اطفالي كه به علت  بازي و ياايستادن طولاني در آفتاب دچار كاهش آب بدن  مي شوند با علائمي مانند سرگيجه، بي حالي، عطش، افزايش  ضربان قلب، تهوع و گاهي تب همراه است. 
