   بعلت آلودگي هوا درسال 1995 پنجاه ودوهزار نفر درهند جان  خود رااز دست دادند.  بگزارش واحدمركزي خبر از دهلي به نقل از پي تي اي يك  سازمان تحقيقات محيط زيست باانتشار گزارشي در اين باره  اعلام كردشمار تلفات ناشي از آلودگي هوادرهند از آغاز دهه نود ميلادي بيست وهشت درصد افزايش يافته است.  براساس اين گزارش شهر كلكته درشرق هند يكي از آلوده ترين پنج شهرجهان است وكودكان باتنفس هواي آلوده  در آن روزانه به اندازه دوپاكت سيگار گازهاي كربن دي  اكسيد سولفورو اكسيد نيتروژن استنشاق مي كنند.  دراين گزارش آمده است پنج شهر مكزيكوسيتي، پكن، شانگهاي،  تهران وكلكته درحاليكه تنها دودرصد از سطح كره زمين را اشغال كرده اند، اماسهم زيادي درآلودگي محيط زيست جهان  دارند.  اين گزارش افزود هفتاد و هشت درصد گازهاي كربن دار ناشي  از فعاليتهاي انساني، 76 درصد از مصارف صنعتي ازجنگلها وشصت درصد منابع آب براي مصارف انساني به اين پنج شهر اختصاص دارند.  هم چنين شهر بمبئي سومين شهر بزرگ جهان محسوب مي شود كه  فعاليتهاي انساني در اين شهربرمحيط زيست تاثير منفي دارد.  پاسخ مسئولان  پاسخ هتل كوثر اصفهان به يك نامه  احتراما"، عطف به گزارش صفحه 7 روزنامه همشهري مورخ  19/2/78 تحت عنوان(هتل 5 ستاره جاذبه جهانگردي و باقي  قضايا)، بدينوسيله به استحضار مي رساند:  1- در تاريخ 27/11/77 همان متن درج شده در روزنامه  همشهري در روزنامه ابرار اقتصادي چاپ گرديده بود كه با پيگيري فراوان و به جهت رفع عيب و اصلاح مطالب ذكر شده  در روزنامه ابرار اقتصادي بعد از حدود يكماه نويسنده  گزارش(آقاي جواد سيفيان)را پيدا نموده و مذاكره طولاني  تلفني با ايشان داشتيم كه مشروح موارد ذكر شده به شرح  زير مي باشد:  1/1- ايشان اعلام نمودند من به هيچوجه قصد اعلام نام هتل  را نداشتم، كه به ايشان عرض شد مگر در اصفهان چند هتل 5 ستاره آنهم اول نامش ك و متعلق به بنياد مستضعفان وجود دارد كه شما قصد داشتيد نام هتل را مشخص ذكر ننمائيد.  2/1- درخصوص اين سئوال كه چرا سيستم مديريتي را با همين  يك نكته در اين ابعاد وسيع زير سئوال برده ايد، ايشان  فرمودند: منظورم اصلا" مديريت هتل نبوده است بلكه منظورم  مديريت كلان هتل ها كه همان بنياد مستضعفان است مي باشد سئوال شد پس چرا از هتل ديگر بنياد در اصفهان كه تقريبا"  همان مديريت بر آن حاكم است خوب نام برده ايد. گفتند:  چون كوثر اتاق خالي نداشت و من خسته بودم، نام آن هتل را ذكر نمودم.  3/1- از ايشان سئوال شد به جهت جلوگيري از اشكالات پيش  آمده درخواست مي گردد تاريخ و ساعت ورود و شناسائي ظاهري  خود را از پرسنل هتل اعلام كنيد تا با پيگيري گزارش شما كه جهت اعتلا و رشد صنعت جهانگردي است بتوانيم حداقل از بروز موارد بعدي جلوگيري بعمل آوريم.  ايشان به هيچوجه حاضر نشدند در اين زمينه اطلاعاتي در اختيار هتل قرار دهند و فقط مي گفتند من نمي خواهم پرسنل  شما زير سئوال بروند. من فقط به مديريت ارشد شما كه  بنياد مستضعفان و جانبازان است اعتراض دارم.  بناچار اين مديريت عليرغم همكاري گزارش كننده عزيز طي  جلساتي با كل پرسنل قسمت پذيرش با شيوه هاي مختلف  مديريتي(برخورد اداري - آموزش - به حداكثر رساندن انگيزه  در پرسنل و...)سعي نموديم روشي را ايجاد نماييم كه اگر هم چنين موردي پيش آمده باشد منبعد شاهد موارد بعدي  نباشيم.  2- در صنعت هتلداري در تمامي جهان رضايت مشتري دليل  برگشت مجدد آن مي باشد و در هتل كوثر اصفهان طبق بررسي  اظهارنظر مهمانان مقيم حدود 70% از مهمانان دائمي و برگشت بيشتر از 10 بار دارند و حدود 98% از مهمانان  ازخدمات رساني هتل راضي بوده و درصد اشغال هتل در سال  حدود 85% مي باشد كه آمارهاي فوق يكي از بي نظيرترين  آمارهاي هتلداري در جهان مي باشد و ايكاش نويسنده گزارش  بعد از مشاهده ايرادات، سراغ مديريت هتل كوثر را نيز همانند ساير هتلهاي ذكر شده مي گرفتند و شايد با اتلاف  چند دقيقه از وقت خود مي توانستند در رشد و توسعه  جهانگردي كمكهايي به اين مديريت بنمايند.  3- مديريت هتلهاي كوثر و عالي قاپو وابسته به سازمان  سياحتي و مراكز تفريحي بنياد بوده و هر دو در يك زنجيره  مديريتي قرار دارند و از يك روش آموزشي و برنامه ريزي  استفاده مي نمايند حال چگونه مي تواند اينقدر تفاوت  درخدمات رساني باشد و خصوصا" اينكه ميانگين درصد اشغال  در هتل كوثر نيز برابر با ميانگين درصد اشغال در بزرگترين و معروفترين هتلهاي جهان باشد، كه اين خود جاي  بسي تعجب است !  4- با ملاحظه درصد اشغال هتل در روزهاي 28 و 29 مهرماه  سال 77 مشاهده مي گردد در تاريخ 28/7/77 درصد اشغال 100%  كه 72/26% خارجي بوده اند و در تاريخ 29/7/77 درصد اشغال  3/102% كه 59/23% آن را مهمانان خارجي تشكيل داده اند و پذيرشگر هتل نيز اتاقي خالي نداشته كه به مهمان عرضه  نمايد تا ايشان طبق اظهاراتشان خسته و عصبي نشوند كه  باعث به تحرير كشيدن اين گزارش خارج از واقعيت باشد.  5- طراحي كاريكاتوري كه در آن نوشته پذيرش ضربدر مردود بودن داشته باشد و مطالعه مجله اي كه روي جلد آن علامت  دلار نقش بسته باشد و ارتباط آن با پرسنل شريف و زحمت كشي كه با دريافت حقوق معمولي در 24 ساعت شبانه روز و در فصول مختلف و حتي در روزهايي كه بعضا" اكثريت مردم  از تعطيلات استفاده مي نمايند در حال خدمات رساني به  مردم عزيز و شريف ايران اسلامي هستند جاي بسي تاسف است.  اميد است آن سردبير محترم با بررسي و درايت خود در اصلاح  وضعيت بوجود آمده همكاري لازم را معمول نمايند.  هتل بين المللي كوثر اصفهان 
