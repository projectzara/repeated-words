   عكس از محمد بخت آور گروه شهرستانها: در مراسمي با حضور مقامات محلي و اعضاي  شوراي اسلامي اهر، از تنديس حكيم شيخ شهابالدين محمود اهري عارف قرن هفتم هجري قمري در ميدان شهداي ارسباران  پرده برداري شد.  به گزارش خبرنگار همشهري در اهر، اين مجسمه دومتري از جنس سيمان است كه برروي يك ستون مرمري به طول سه متر و با رنگ آميزي شيري تعبيه شده است. شهرت شيخ شهابالدين  محمود اهري كه در سال 580 هجري قمري در اهر ديده به جهان  گشود در الفت با قرآن كريم است به طوري كه وي در ده  سالگي به حفظ و ختم قرآن نايل آمد و پس از فراگيري صرف و نحو، فقه و اصول و كمالات معنوي، به ارشاد و هدايت  مريدان همت گماشت. يادآوري مي شود نخستين موزه عرفاني و ادبي كشور نيز به احترام اين عارف نامي از چند سال پيش  در اهر گشايش يافته و مقبره وي در شهرستان اهر با نماي  كاشيكاري و مناره هاي زيبا زيارتگاه اهل دل است. 
