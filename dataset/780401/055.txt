 گروه شهرستانها: به دليل وجود بوروكراسي اداري، از سرمايه گذاريهاي انجام شده در مراكز توليدي بهره برداري  بهينه نمي شود.  به گزارش خبرنگار همشهري از گرگان، رئيس سازمان جهاد سازندگي استان گلستان در اين زمينه اضافه كرد28 درصد از وقت ما صرف بازنگري كارهاي انجام شده مي شود و حاصل  توليدات به رغم وجود امكانات، مطابق با برنامه هاي  پيش بيني شده نيست.  وي گفت: براي بهتر بهره مندشدن از امكانات و منابع استان،  به همكاري، تبادل نظر و پي گيري سازمان كشاورزي استان  در سطح ملي و استاني نيازمنديم.  رئيس سازمان جهاد سازندگي استان گلستان همچنين با اشاره  به اين كه بيش از75 درصد خدمات توليدي و زيربنايي  كشور در زمينه هاي آب، راه، برق، بهسازي، تعيين محدوده  روستاها، مسكن روستاها، صنايع تبديلي، فرش، كليه امور مربوط به دام، شيلات، عشاير و منابع طبيعي توسط جهادسازندگي انجام مي گيرد، ارزش فرآورده هاي توليدات  مجموعه زير بخشهاي سازمان جهادسازندگي استان گلستان را در بخش امور دام 950 ميليارد ريال، شيلات 5/86 ميليارد ريال، منابع طبيعي در دو بخش مرتع و جنگل 5/177 ميليارد ريال، صنايع روستايي 5/58 ميليارد ريال، عشاير 5/59 ميليارد ريال و صنعت فرش 5/58 ميليارد ريال اعلام كرد. 
