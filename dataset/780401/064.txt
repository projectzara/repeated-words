 گروه سياسي: كوفي عنان دبير كل سازمان ملل گسترش روابط ايران و عربستان را تحول مثبت در منطقه ارزيابي كرد. وي  در گفت وگو با روزنامه عرب زبان الحيات ضمن ابرازخرسندي  ازگسترش روابط ميان تهران و رياض ازسياست خارجي سيد محمدخاتمي رئيس جمهوري اسلامي ايران تجليل به عمل آورد.  به گزارش ايرنا از بيروت عنان گفت: من با شركت در هشتمين  اجلاس سران كشورهاي اسلامي در تهران از نزديك به عزم  رييس جمهوري ايران براي گفت وگو با كشورهاي مختلف جهان  وگسترش روابط با كشورهاي شوراي همكاري خليج فارس واقف  شدم.  وي افزود: برگزاري اجلاس سازمان كنفرانس اسلامي درتهران  و انبوه مشاركت مسئولان كشورهاي اسلامي در آن عاملي  بسيار تشويق كننده بود. 
