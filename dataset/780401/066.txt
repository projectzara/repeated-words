 گروه سياسي: رئيس مجلس شوراي اسلامي ديروز در ديدار خاخام يوسف همداني كهن مرجع ديني كليميان و هارون  يشايايي رئيس انجمن كليميان ايران با وي تصريح كرد:  كليميان ايران همچون ساير شهروندان از حمايت نهادهاي  قانوني برخوردارند. آقاي علي اكبر ناطق نوري در اين ديدار كه منوچهر الياسي نماينده كليميان ايران نيز حضور داشت  افزود: نسبت به حل مسائل و مشكلات كليميان ايران نيز برابر ضوابط قانوني اقدام مي شود. به گزارش روابط عمومي  مجلس شوراي اسلامي، منوچهر الياسي در اين ديدار مشكلات و مسائل جاري جامعه كليميان ايران را با رئيس مجلس شوراي  اسلامي درميان گذاشت. 
