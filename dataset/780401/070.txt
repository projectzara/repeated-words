 گروه سياسي: بيست و ششمين اجلاس وزيران امور خارجه  كشورهاي عضو سازمان كنفرانس اسلامي هفتم تير در كشور بوركينا(بوركينا فاسو سابق)برگزار خواهد شد. محمدرضا آصفي سخنگوي وزارت امور خارجه ديروز با اعلام اين خبر در جمع خبرنگاران افزود: دستور جلسه اين اجلاس كه در پايتخت  بوركينا(واگادوگو)برپا مي شود پرداختن به ابعاد موضوع  بحران كوزوو و بررسي راههاي رسيدگي به مشكلات مسلمانان  اين منطقه و نيز رسيدگي به بحران كشمير خواهد بود.  به گفته آصفي براي برگزاري اين اجلاس كه هر سه سال يكبار انجام مي شود چندين جلسه كارشناسي در شهر جده عربستان  برگزار شده است.  آصفي كه در هيات همراه وزير امور خارجه به تازگي به  كشورهاي اردن و لبنان سفر كرده در اين نشست مطبوعاتي  همچنين با ارائه جمعبندي از مذاكرات و ديدارهاي مقام هاي  ايران با كشورهاي ياد شده بر نقش تعيين كننده ايران در برقراري ارتباطات متقابل با كشورهاي عربي تاكيد كرد. 
