 * رئيس مجمع تشخيص مصلحت نظام بر اهميت تحكيم مناسبات  ايران و چين تاكيد كرد گروه سياسي: سفير جمهوري خلق چين در پايان ماموريتش در ايران، روزگذشته در ديدار با آيت الله هاشمي رفسنجاني بر اراده سياسي پكن در موردگسترش و افزايش روابط و مناسبات  دوستانه با تهران تاكيد كرد.  به گزارش روابط عمومي مجمع تشخيص مصلحت نظام، وانگ شي جي  دوران ماموريتش در ايران را براي توسعه و تحكيم مناسبات  دوجانبه بسيار موفق ارزيابي كرد و گفت: جمهوري اسلامي  ايران كشوري مهم با سابقه فرهنگ و تمدن كهن و در منطقه  خليج و غرب آسيا است و نقش حايزاهميتي در معادلات  سياسي منطقه و بين المللي دارد.  وي افزود: جمهوري خلق چين زمينه هاي مشترك فراواني براي  همكاري متقابل با ايران دارد و مشاركت چين در تامين  تجهيزات مترو تهران يكي ازنمونه هاي خوب اين همكاري است.  آيت الله هاشمي رفسنجاني نيز در اين ديدار روابط دوستانه  ايران و چين را حساس و راهبردي توصيف كرد و افزود:  پايبندي به اجراي عملي توافقات به عمل آمده، اعتقاد و اطمينان متقابل را افزايش مي دهد.  رئيس مجمع تشخيص مصلحت نظام با تاكيد براهميت تحكيم  مناسبات همه جانبه ايران و چين و همكاري هاي بين المللي  و منطقه اي گفت: دوستي و روابط دوكشور تحت تاثير روابط با ساير كشورها قرار نمي گيرد زيرا اين روابط ازاصالت و عمق مناسبي برخوردار است. 
