 گروه سياسي: كمال خرازي وزير امور خارجه ايران ; پس از ديدار پنج روزه از كشورهاي لبنان و اردن بامداد ديروز به  تهران بازگشت. رازي در فرودگاه مهرآباد، سفر خود را به  لبنان و اردن، موفق خواند و دستاوردهاي آن را ارزشمند ناميد مقام هاي اردني و لبناني نيز به سفر خرازي و مذاكراتي كه در خلال اين سفر انجام شد، نگاه  خوشبينانه اي داشتند. اردن كه روابطش با ايران در ماههاي  اخير رو به بهبود گذاشته است، سفر وزير امورخارجه ايران  را گامي مثبت و مرحله اي نوين ارزيابي كرد، اين نگاه  اردني ها در سخنان وزير امورخارجه اين كشور، درخشش  بيشتري داشت. الخطيب ابراز اميدواري كرد كه همگرايي  كشورهاي عربي و جمهوري اسلامي ايران روز به روز گسترش  يابد و بعضي از مشكلاتي كه بر سر راه توسعه اين روابط ميباشد با اراده دو طرف حل و فصل شود. 
