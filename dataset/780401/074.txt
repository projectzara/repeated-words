 تهران- واحدمركزي خبر: آقاي يونسي وزير اطلاعات ديروز اعلام كرد: كاركنان وزارت اطلاعات دريك عمليات مهم ودقيق  اطلاعاتي موفق شدند چند نفر از عوامل اصلي ترورامير سپهبد شهيد صياد شيرازي را شناسايي و دستگير كنند.  وزير اطلاعات كه باخبرنگار واحدمركزي خبر سخن مي گفت  افزود: درعمليات شناسايي و دستگيري عوامل ترور شهيد صياد شيرازي، اطلاعات بسيار مهمي ازجنايتهاي گذشته منافقان و هدفهاي شوم آنان بدست آمده است كه موجب خنثي شدن  توطئه هاي جديد منافقان شد.  آقاي يونسي با اشاره به اينكه عاملان ترور شهيد صياد شيرازي درجنوبكشور شناسايي و دستگيرشدند گفت يكي از منافقان در درگيري باماموران وزارت اطلاعات كشته شد.  وزير اطلاعات باتاكيد بر آمادگي كاركنان اين وزارتخانه  درتامين امنيت كشور به تبليغات مسموم رژيم اشغالگر قدس  درباره جاسوسان دستگيرشده درشيراز اشاره وتصريح  كردبرخلاف تبليغات صهيونيستها، گروه دستگيرشده متهم به  جاسوسي به نفع اسرائيل فقط يهودي نيستند بلكه برخي  ازآنان مسلمان هستند وصهيونيسم جهاني تلاش ميكند با ايجاد سر وصدا مسيرتحقيقات پرونده دستگيرشدگان رامنحرف  كند. آقاي يونسي با تاكيد براينكه تحقيقات واطلاعات  مربوط به اتهام جاسوسي اين گروه مربوط به مدتها قبل است  افزود: وزارت اطلاعات جمهوري اسلامي ايران تلاش كرد مسئله دستگيري تا قبل از رسيدگي كامل برملا نشود تا در وضعيت سروصداو جنجال به حقوق متهمان لطمه اي واردنشود ولي صهيونيسم جهاني باهدف آسيب رساندن به مسير تحقيق و بررسي پرونده اقدام به افشاي دستگيري متهمان كرد. وزير اطلاعات خاطر نشان كرد، وزارت اطلاعات براي اينكه پرونده  دستگيري تحت الشعاع اوضاع داخلي وجوسازيها قرار نگيرد همه تلاش خودراخواهد كرد به گفته وزير اطلاعات پرونده  متهمان جاسوسي به نفع اسرائيل هم اكنون در اختيار قوه  قضائيه قراردادو قضاوت وتصميم نهايي به عهده قاضي پرونده  است و پيش داوري دراين باره به دور از عقل ومنطق است.  وزير اطلاعات با اشاره به خودكشي سعيد امامي مشهور به  سعيد اسلامي از متهمان اصلي پرونده قتلهاي اخيردرموقع  استحمام تاكيدكرد، وزارت اطلاعات به محض اطلاع از خودكشي  وي گروهي را مامور رسيدگي و مشخص كردن علت وانگيزه  خودكشي كرد كه براساس گزارش اين گروه پرونده باليني  بيمارستان وتحقيقات سايركارشناسان، سعيد امامي دريك لحظه  فرصت پيش آمده در موقع استحمام، خودكشي كرده است. آقاي  يونسي تصريح كرد، خودكشي سعيد امامي اگر چه براي بسياري  از اطلاعات پرونده قتلهاي اخير يك ضربه بود ولي به مسير رسيدگي، وتحقيقات پرونده آسيبي وارد نخواهد كرد. وزير اطلاعات گفت،، فردخودكشي كرده وساير متهمان، اطلاعات  زيادي را ارائه كردند كه درزمان لازم قاضي مربوط ومرجع  قضايي به اطلاع عموم خواهند رساند.، آقاي يونسي با اشاره  به اقدامها و همكاري وزارت اطلاعات براي شناسايي،  دستگيري و معرفي عاملان قتلهاي اخير به دستگاه قضايي  يادآور شد، وزارت اطلاعات براي تحقق نيات مقام معظم  رهبري و رياست جمهوري در پاكسازي ريشه هاي قتلهاي اخير حداكثر تلاش خودرا خواهدكرد وبراي تامين امنيت،  اطلاع رساني وحفظ دستاوردهاي انقلاب اسلامي قويتر از گذشته عمل خواهد كرد. وزير اطلاعات در عين حال تصريح كرد احتمال مسامحه مامور مراقبت از سعيدامامي قابل پيگيري و تعقيب و براي تكميل پرونده دستورهاي لازم صادرشده است.  آقاي يونسي با اشاره به آدم ربايي اتباع ايتاليايي گفت  كاركنان اداره كل اطلاعات استان سيستان وبلوچستان با استفاده از ابزارمهم اطلاعاتي وبدون هيچ گونه باج دهي  وخسارت موفق به آزادي گروگانها شدند و آنان امروز سالم  تحويل سفارت ايتاليا شدند. وزير اطلاعات با اشاره  به تلاش و اقدامهاي كاركنان وزارت اطلاعات درمقابله با اشرارو قاچاقچيان تاكيد كرد، گروگان گيران ازاشرار بودند.  آقاي يونسي همچنين خاطرنشان كرد، وزارت اطلاعات وهمه  سازمانهاي اطلاعاتي وامنيتي جمهوري اسلامي ايران براي  حفظ جان ومال اتباع خارجي مقيم و يا مشغول به كار در ايران و افراد گردشگر همه تلاش خودرابه كارخواهند بست. 
