 مرحله تازه فوتبال جام آزادگان  گروه ورزشي: تيم فوتبال بهمن كرج پس از تورنمنت  چهارجانبه كيش به كشورهاي تركيه و بلغارستان سفر خواهد كرد.  محمد فنايي سرپرست بهمن ضمن اعلام اين مطلب گفت: تيم  فوتبال بهمن در سال جاري با تلفيقي از بازيكنان جوان و باتجربه يكي از مدعيان اصلي قهرماني جام آزادگان است.  وي گفت: به منظور آماده سازي اين تيم اواسط تيرماه در تورنمنت چهارجانبه جزيره كيش شركت مي كنيم و سپس راهي  تركيه خواهيم شد تا در تورنمنت بين المللي آنتاليا حضور پيدا كنيم. در اين تورنمنت تيمهاي آنتاليا اسپور، آلتاي  ازمير، اينتراخت فرانكفورت و تيم بهمن كرج حضور دارند.  پس از اين تورنمنت هم مقدمات يك بازي دوستانه با تيم  لوكوموتيو صوفيه مهيا شده و به همين منظور سفري هم به  بلغارستان خواهيم داشت.  گفتني است كه اين دو سفر را ناصر صادقي بازيكن سابق بهمن  به عنوان اولين بازيكن حرفه اي ايران كه در اواسط دهه  هشتاد عضو تيم گالاتاسراي بود ترتيب داده است.  فنايي گفت: البته دعوتنامه هايي هم از كشورهاي مجارستان  و لبنان به مارسيده كه آنها را موكول كرديم به تعطيلات  نيم فصل جام آزادگان. سرپرست تيم بهمن در پايان گفت: اين  تيم در رده هاي سني نوجوانان، جوانان و اميد هم  سرمايه گذاري قابل توجهي كرده تا در تيمهاي پايه هم مدعي  باشيم و در سال جاري استعدادهاي بيشماري به جامعه فوتبال  معرفي خواهيم كرد.  شايان ذكر است كه در سال جاري جام آزادگان از زيبايي  خاصي برخوردار خواهد بود چرا كه تيمهاي استقلال و پاس  براي آماده سازي راهي آلمان مي شوند، پيروزي در اتريش  اردو مي زند و سايپا نيز راهي استراليا خواهد شد. 
