 گروه ورزشي: مسابقات كاراته قهرماني بانوان ايران كه با حضور 300 كاراته كا از 21 استان در مجتمع ورزشي مادران و كودكان بعثت تهران جريان دارد، در رشته كاتاي تيمي و انفرادي دنبال شد.  در رقابتهاي تيمي رشته كاتا، تيم هاي تهران الف، تهران ب و كرمانشاه به ترتيب به مقام هاي اول تا سوم دست يافتند.  در بخش انفرادي اين رقابتها نيز شهين حسنين از تهران الف،  اشرف سلام پور ازاصفهان و پريا خولماري از كردستان به  ترتيب عناوين اول تا سوم را به دست آوردند. در ادامه اين  مسابقه ها شركت كنندگان در دو وزن به اضافه 60 كيلوگرم و منهاي 53 كيلوگرم در رشته كوميته به صورت انفرادي به  رقابت پرداختند. 
