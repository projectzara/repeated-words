 گروه ورزشي: تيم فوتبال اميد لبنان روز دوشنبه براي  انجام مسابقه با تيم اميدايران، بيروت را به مقصد تهران  ترك كرد و وارد تهران شد.  اين ديدار در چارچوب رقابتهاي مقدماتي بازيهاي المپيك  2000 سيدني(گروه چهارم مقدماتي آسيا)عصر روز جمعه آينده  در شيراز برگزار خواهدشد.  در اين گروه تيم بحرين به مرحله دوم اين مسابقات راه  يافته و تيمهاي لبنان و ايران حذف شده اند و ديدار دو تيم، يك بازي تشريفاتي است.  هيئت ورزشي لبنان شامل 9 همراه و 20 بازيكن است.  سرپرستي اين تيم را نزيه مديحلي به عهده دارد، و محمود سعد مربي ومحمود حمود و سمير سعد كمك مربي، فوادبهلوان  مسئول اداري، محمد شريف مربي دروازه بان ها، عبدالحكيم  حرب مسئول تداركات و محمود قليلات به عنوان پزشك، ديگر همراهان تيم هستند.  همچنين بازيكنان اين تيم را وحيد الفتال، زياد الصمد،  نزيه طي، محمد حلاوي، علي متيرك، عماد الميري، فيصل عنتر،  عدي العطار، حسين مصطفي، علي واصف محمد، ربيع ابوشعيا،  باسم مرمر، احمد النعماني، نصرت الجمل، رضا عنتر، هيثم  زين، محمد ناصر، عباس حرب، كريكورالوزيان، احمد عيتاني  تشكيل مي دهند.  ديدار رفت دوتيم در شهر طرابلس لبنان برگزار شد كه با نتيجه 2 بر صفربسود تيم ميزبان خاتمه يافت. 
