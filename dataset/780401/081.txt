 رمز ماندگاري آدميان در چيست و چگونه است كه انساني در تاريخ نام نيك از خود به جاي مي نهد و دلها مفتون و مجذوب كلام و سيره وي مي شوند و ياد و نام آنها آدميان  را بهجت و طراوت روحي مي بخشد و فضايي روحاني براي آنان  فراهم مي آورد و پاكيزگي و شفافيت و ديگر خصايل نيكو را در اذهان به يادگار مي نهد.  راز شيفتگي پيروان و ديگر انسانها به امامان و ائمه  معصوم و پيامبران در چيست؟ پاسخ به اين پرسش را بايد در سير طبيعي تاريخ و فراز و نشيبهاي آن جستجو كرد و نيز در اين نكته كه تمامي آدميان به دليل فطرت خدادادي به  دنبال خوبي و نيك سيرتي هستند و براي رسيدن به اين آمال،  مهمترين شيوه را پيروي از اسوه ها و نمونه هاي نخست  انسانيت مي دانند و از اين جهت نيز پيامبران و ائمه  معصومين در صدر چنين انسانهايي قرار دارند و آموزه هاي  اخلاقي آنان چون چراغي روشن مي تواند پيچيدگيها و دشواريهاي راه را براي انسانهاي مشتاق بگشايد.  نقد اخلاق فردي و جمعي از جمله آموزه هاي مهم و شايد مهمترين دغدغه هاي پيامبران و معصومين بوده است. بر همين  بنياد است كه ريزترين مسايل اخلاقي از چشم آن بزرگواران  پنهان نمانده است و تمامي سعي و اهتمام آنها در نهادينه  كردن اخلاق حسنه در جامعه صرف شده است. اما رويكرد آن  بزرگواران در نصيحت امت و افراد، از زاويه اي انجام  مي شد كه توجه به آن مي تواند روشن كننده بسياري از حركتهاي غيراسلامي باشد كه تحت لواي اسلام و به نام امر به معروف و نهي از منكر انجام مي گيرد. در واقع امامان  بزرگوار رسيدن به نتيجه اي اخلاقي را تنها با طي كردن  مسيري اخلاقي مي پسنديدند و همه گاه بر اين نكته تاكيد داشتند كه نبايد با درشتي و خشم كه شيوه حسنه اي براي  تبليغ و ترويج دين نيست - مگر در مواقع اضطرار و آن هم  در برابر دشمن سلاح كشيده - دين و اسلام را تبليغ نمود.  امام حسن عسكري كه امروز جامعه اسلامي و انساني در سوگ  شهادت آن بزرگوار نشسته است، در زمره چنين بزرگواراني  قرار داشت. آن بزرگوار ضمن آنكه مي فرمايند" خشم كليد هر بدي است "و" كينه ور كم آسايش ترين مردم است "از مسلمانان و افرادي كه درصدد پند دادن به برادران ديني  خود هستند خويشتن داري، فروتني و تواضع را طلب مي كنند و مي فرمايند" هركه برادرش را نهاني پند دهد به حقيقت او را آراسته و هركه آشكارا پندش دهد، در واقع او را به  زشتي كاسته "و تاكيد مي كند" هيچ عزيزي حق را ترك نكند مگر آنكه خوار شود و هيچ خواري به حق نگرايد مگر آنكه  عزيز شود" شايد آنچه كه امروزه در ميان سخنان بزرگان  نظام به گوش مي رسد و همه آنان به خصوص رئيس جمهور محترم  بر حرمت نهادن به انسان و شخصيت وي تاكيد مي كننددر چند گفتار بالاي امام حسن عسكري(ع)خلاصه شده باشد.  ضمن تسليت شهادت آن بزرگوار، فرازي ديگر از سخنان آن  امام محتشم را به نقل از تحف العقول ابن شعبه حراني  مي آوريم: "دوستي نيكان براي نيكان ثواب است و دوستي  بدان براي نيكان فضيلت براي نيكان است و دشمني بدان با نيكان زينت براي نيكان و دشمني نيكان با بدان مايه  رسوايي بدان است. " 
