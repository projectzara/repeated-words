 سيف الله داد معاون امورسينمايي و سمعي وبصري وزارت  فرهنگ و ارشاداسلامي روز سه شنبه در نشست ماهانه خود با خبرنگاران اعلام كرد: برنامه پنج ساله سينمايي، سمعي و بصري كشور تهيه و تدوين شده است.  به گزارش خبرگزاري جمهوري اسلامي وي افزود: اين برنامه  براساس هفت محور شامل قانوني كردن فعاليتهاي سينمايي و سمعي و بصري، بهبود كاركرد فرهنگي سينماي ايران، رونق  مستمراقتصادي و بهبود ساختار بخش خصوصي، حضور بين المللي  و جذب سرمايه هاي خارجي براي سينماي ايران، تاسيس سازمان  سينمايي كشور، گسترش رسانه هاي تصويري و توسعه آموزش و پژوهش در سينما است.  سيف الله داد درمورد تشكيل سازمان سينمايي كشور گفت: به  منظور دسترسي به اهدافي همچون گسترش فعاليت رسانه هاي  تصويري و توسعه آموزش و پژوهش درسينما، شكل و ساختارمعاونت امور سينمايي بايد تغيير كند و در حد يك  سازمان باشد كه زير نظر وزير فرهنگ وارشاد اسلامي انجام  وظيفه مي كند.  وي تاكيد كرد تشكيل سازمان سينمايي كشور برساختار سازمانها نهادهاي وابسته به معاونت سينمايي تاثير مي گذارد و براين اساس مركز اسلامي آموزش فيلمسازي و مركز سينمايي مستند و تجربي منحل مي شوند و برخي  ازكاركردهاي مركز سينماي مستند و تجربي به انجمن سينمايي  جوانان ايران و بخش ديگر آن به بنياد سينمايي فارابي  واگذار مي شود.  معاون امور سينمايي در مورد قانون جديد سينما گفت: در قانون جديدسينما مميزي كاملا از بين مي رود و هيات عالي  نظارت بر فيلم همزمان بامخاطبين، فيلم به نمايش در آمده  را تماشا مي كند ولي درصورتي كه در فيلم خطايي بود تهيه كننده فيلم به عنوان مسئول فيلم به مراجع قضايي  براساس قانون پاسخگو خواهد بود.  سيف الله داد تاكيد كرد: در قانون جديد سينما به حمايت  ازحقوق موءلف توجه جدي شده است و هم اكنون دو پيش نويس در مورد قانون سينما از سوي معاونت امور سينمايي تهيه شده  است كه در صورت پذيرفته نشدن يكي، ديگري ارايه شود.  وي در مورد سياستهاي سينمايي براي جلوگيري ازتراكم  فيلمها در هنگام جشنواره فيلم فجر گفت: با اجراي اين  روند كه تهيه كنندگان فيلم مجبورنيستند براي نمايش فيلم  خود منتظر جشنواره فيلم فجر باشند، بسياري ازمشكلات  مربوط به تراكم در هنگام جشنواره حل شده است و آغاز توليد 40فيلم از ابتداي سال كه باموافقت اين معاونت  انجام شده است، نشان مي دهدامسال در ماههاي نزديك به  جشنواره تراكم كمتري براي توليد و نمايش فيلمهاوجود خواهد داشت. 
