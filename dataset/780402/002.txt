 نگاهي به آثار هنرمند كاريكاتوريست "بهمن عبدي "در خانه  كاريكاتور    ملك الشعراي بهار، يادآور شعر معروف شهريار: قلم تفنگ  من و حرف من فشنگ من است...  نخستين نقاشان چهره گشاده دربار شاهان و كاخ هاي  نجيبزادگان دعوت مي شدند تا از رجال صدرنشين آن زمانه  رخساري درست و آميخته با وقار و منش انساني بر پرده  بيافرينند و دستان چيره نقاش در هماهنگي باشكوه خطوط،  سايه ها و رنگ ها اين خواسته را اجابت مي كردند. اما در تاريخ نقاشي جهان و در ميان انبوهي از گفته ها و شنيده ها كه برخي راه به افسانه مي برند، از چهره گشاياني نيز ياد مي شود كه مي كوشيدند شخصيت واقعي  حكمرانان ستمگر را به گونه اي در تركيب چهره، ژرفاي  ديدگان و همنشيني با معناي رنگ ها و خطوط بنمايانند. از استاد كمال الملك نقاش بزرگ ايران نيز خبري ميان افسانه  و واقعيت سينه به سينه مانده است و برخي تبعيد استاد و تلخي روزهاي پاياني عمر او را ناشي از تاثير و نيش قلم  هنرمندانه كمال الملك در دريدن پرده ريا از چهره رجال  دغل باز و ستم پيشه عصر او مي دانند. در عرضه هنر نقاشي  جهان، چهره گشايي بر اثر تحولاتي كه در اين هنر به وقوع  پيوست به مرور از چارچوب تنگ هنر رسمي حكمرانان بيرون  آمد و از آن پس چهره هاي بسياري از بزرگان و مشاهير جهان  به ويژه نامداران هنر و ادب توسط همين هنرمندان ماندگار شد. اما چهره گشايي در كاريكاتور در اواخر قرن نوزدهم  ميلادي در قالب طنز و هجو و بهره گيري از اغراق به ميدان  آمد و زماني كه "چارلز فيليپون "(1)نقاش بزرگ و از پيشروان نقاشي هجايي(كاريكاتور)، چهره فيليپ شاه فرانسه  را به شكل گلابي آراست، در واقع از تمامي هجويات و طنز عاميانه مردم درباره اصطلاح "گلابي "، براي به تصوير كشاندن شخصيت واقعي پادشاه بهره گرفت و اين هنرنمايي او قابليت هاي اعجابانگيز هنر كاريكاتور را در ترسيم شخصيت  و ضمير پنهان افراد آشكار ساخت. در پيدايش هنر كاريكاتور به ويژه كاريكاتور چهره، پيشگامان مكتب اكسپرسيونيسم(2) سهم عمده اي داشتند، اما در عصر ما چهره گشايي در كاريكاتور به يكي از شاخه هاي با ارزش و مهم اين هنر تبديل شده است امروزه در ميان هنرمندان كاريكاتوريست  ايران استعدادهايي رشد يافته اند كه مي توانند در كاريكاتور چهره در حوزه رقابت هاي جهاني، به حريفاني  جدي تبديل شوند.  " بهمن عبدي "هنرمند كاريكاتوريست كه اخيرا" شاهد برپايي  نمايشگاهي از آثار او در" خانه كاريكاتور" بوديم، از دو دهه پيش با مطبوعات و نشريات گوناگون همكاري داشته و مثل  بسياري از كاريكاتوريست هاي ايران بيشترين آثار اين  هنرمند شامل مضاميني از موضوعات روز و مشكلات مبتلا به  جامعه بوده است. عبدي از همان آغاز كوشيد تا با خطوطي  برگرفته از ظرافت هاي خط و نقاشي ايراني به آثارش هويت  بخشد. او در ادامه فعاليت به كاريكاتور چهره روي آورد و اگر چه شيوه اي كه هنرمندان چون او براي چهره گشايي در كاريكاتور به كار گرفته اندتازگي ندارد و استاداني  همچون ديويد ليواين(3)،" مولاتيه "(4)و ديگر استادان اين  رشته بسياري از ناممكن ها را نيز فتح كرده اند، اما به  رغم اين "عبدي "از يك سو براي بيان تصويري هويت بزرگان  هنر و ادب ايران ازابتكارات تازه اي سود جسته و از سوي  ديگر توان خود را در خلق كاريكاتور چهره كه در ارزيابي  اين هنر از شاخص هاي مهم محسوب مي شود، نشان داده است.  اين هنرمند در طراحي تازه ترين آثارش كه در خانه  كاريكاتور به نمايش درآمد از شيوه هاي گوناگون شامل  هاشورهاي ريز و مقطع، سايه كاري هاي ظريف خطوط هندسي و تضادهاي جذاب هنر گرافيك سود جسته است. عبدي در ترسيم  چهره" مرتضي مميز" استاد برجسته هنر گرافيك ايران و چند تن ديگر از مشاهير عرصه هنرهاي تجسمي جسورانه سعي كرده  است تا شيوه كار آنان را نيز در آثارش بازتاباند، اما اين توفيق در همه آثار دست نمي دهد. "عبدي "در زمينه  كاريكاتورهاي تبليغاتي كه امروزه به يكي از شاخه هاي  چشمگير اين هنر تبديل شده، نيز صاحب نوآوري هاي بسياري  بوده است.  اسماعيل عباسي  پي نوشت ها:  1- "هنري دوميه "نقاش معروف و برجسته فرانسه در اواخر قرن نوزدهم  2- اكسپرسيونيسم از مكتبهاي نقاشي كه پيروان از آن به  اغراق و بهره گيري از خطوط شكسته و تركيبهاي تندرنگ در نقاشي روي آوردند.  3 و 4- ديويد ليواين و ژان مولاتيه به ترتيب استادان  كاريكاتور چهره در امريكا و فرانسه كه آثارشان شهرت  جهاني دارد. 
