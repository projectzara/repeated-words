 گروه ادب و هنر: سيزدهمين جشنواره تئاتر دانشجويان كشور در نيمه دوم آذر ماه در سه بخش مسابقه، جنبي و ويژه  برگزار مي شود. از تمامي دانشجويان علاقه مند به هنر تئاتر، اعم از دانشجويان اين رشته(در مقاطع كارشناسي و كارشناسي ارشد)و دانشجويان ساير رشته ها براي شركت در اين جشنواره دعوت به عمل آمده است.  براساس شرايط اين جشنواره، در بخش مسابقه تمامي عوامل  (نويسنده، كارگردان، بازيگران و..)بايد دانشجو باشند و در بخش جنبي، نمايشنامه ها خارجي و ساير عوامل نيز بايد دانشجو باشند.  همچنين در بخش ويژه، موضوع نمايش ها به طور مستقيم يا غيرمستقيم بايد بر محور زندگي، انديشه ها و عملكرد حضرت  امام خميني(ره)از سال 1342 تا سال 1367 استوار باشد و سه نمايشنامه برگزيده اين بخش توسط دبيرخانه جشنواره  منتشر خواهد شد. گروهها نيز حداكثر تا 15 مرداد مي توانند متون پيشنهادي خود را در سه نسخه به دفتر جشنواره واقع در تالار مولوي ارسال كنند گفتني است در بخش مسابقه به نفرات برتر دانشجويان كارشناسي ارشد تئاتر،  كارشناسي تئاتر و ساير رشته ها، هر يك به طور جداگانه  جوايزي اعطا مي شود و به گروههاي بخش ويژه و جنبي نيز هدايايي اهدا خواهد شد. 
