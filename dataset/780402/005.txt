 سينماي جوان ايران در جشنواره "اسپيلت "كرواسي  هفت فيلم از توليدات انجمن سينماي جوانان ايران امسال به  چهارمين دوره جشنواره بين المللي فيلمهاي كوتاه "اسپيلت " در كشور كرواسي ارسال شده است. زمان برگزاري اين جشنواره  از سوم تا دهم مهرماه 78 است.  روابط عمومي انجمن سينماي جوانان ايران اسامي فيلمهاي  ارسالي به اين جشنواره را بدين ترتيب اعلام كرد: "چشم دل " (حسين عمويي تبريزي)،" سينما هميشه چنين آبي است " (هوشمند هنركار)،" فقط فرشتگان بال دارند"(آرش معيريان)، " پگاه "(ماندانا كريمي)،" سنگر"(محمود رضاثاني)،" زنگ  پنجم"(مهدي نادري).  دوازده فيلم به جشنواره "سائوپائولو" فرستاده شد دوازده فيلم كوتاه به دهمين جشنواره بين المللي فيلمهاي  كوتاه" سائوپائولو" در كشور برزيل ارسال شده است.  به گزارش روابط عمومي انجمن سينماي جوانان ايران،  جشنواره" سائوپائولو" از جشنواره هاي معتبر در امريكاي  لاتين است كه امسال از 28 مرداد تا 6 شهريورماه برگزار مي شود.  فيلمهاي ارسالي بدين شرح است: "در يك بازار ايراني " (رهبر قنبري)،" زيارت "(مهدي جعفري)،" سي پي و اسب سفيد"  (سليمان رضايي)،" اثر"(عليرضا حسيني موسوي)،" برجك " (شاهد احمدلو)،" يوفك "(مهوش شيخ الاسلامي)،" آوازهاي  مرد خاكستري "(اميرشهاب رضويان)،" كندوان ديار آفتاب"  (محمدرضا عرب)،" هويت "(مسعود يزدان مهر)،" فريم "(امير تولايي)،" او چه مي بيند"(فيما امامي)و" صدهزار مردم " (محمدرضا زندي). 
