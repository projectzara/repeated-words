 نوجوانان و جوانان بخوانند    در يك بعدازظهر گرم بهاري از خوشحالي در پوستم  نمي گنجيدم 180 سالم بود و از گرفتن گواهينامه به خود مي باليدم.  شب قرار بود با 6 نفر از دوستهايم شام پيتزا بخوريم.  آنها را سوار ماشين جديد خواهرم كردم تا با هم برويم.  دلم مي خواست مهارتهاي رانندگيم را به رخ دوستانم بكشم و آنان را متعجب كنم. پنجره هاي ماشين را پايين كشيدم و صداي ضبط را بلند كردم.  همينطور جلو مي رفتم و مي خنديديم. ماشين جلويي در سر چهارراه از چراغ زرد عبور كرد. من كه نمي خواستم دير شود،  پايم را روي پدال گاز گذاشتم، ولي نتوانستم جلوتر بروم.  ناگهان صداي آژيري را شنيدم ماشيني به سمت ما آمد و ايست داد.  ماشين پليس پشت سرم بود؟ چه اشتباهي كردم؟ به اصرار دوستانم ماشين را كنار كشيدم و پياده شدم.  وقتي كه مامور راهنمايي با عصبانيت گواهينامه ام را خواست، قلبم به شدت مي تپيد و دستهايم مي لرزيد.  او و دو همكارش داخل ماشين را نگاه كردند تا مطمئن شوند جنس قاچاق نداريم از ماشين پياده شدم و همراه آنان به  سمت ماشينشان رفتم.  وقتي دوستانم از پشت پنجره ماشين اين جريان را مي ديدند،  خيلي خجالت كشيدم و احساس گناه كردم حركت ماشينها در خيابان شلوغ كند شده بود و موتورسواران كنجكاوانه  مي خواستند از موضوع سر درآورند.  در حالي كه مامور راهنمايي و رانندگي قبض جريمه را مي نوشت و در مورد عبور از چراغ قرمز توضيح مي داد، من  در داخل ماشين آنها گريه مي كردم آن روز اولين قبض  جريمه را پس از دو هفته از صدور گواهينامه ام دريافت  كردم.  ديگر اشتهايم كور شده بود. حالا با اين قبض جريمه چه  مي كردم؟ دلم مي خواست گواهينامه ام را كه جز دردسر برايم فايده اي نداشت پاره كنم.  در حالي كه پيتزا مي خوردم، در اين فكر بودم كه والدينم  از شنيدن اين خبر چكار مي كنند؟ آيا براي هميشه مرا طرد مي كنند؟ آيا به من اجازه مي دهند كه دوباره رانندگي كنم؟ آيا در سن 18 سالگي خلافكار خانواده بودم؟ من بايد به دادگاهي كه در 160 كيلومتري منزلمان بود مي رفتم و مبلغ جريمه را مي پرداختم و روز دادگاه مدرسه  داشتم.  به فكر راهي بودم كه از اين وضعيت نجات پيداكنم؟ آيا مي شد قبض را پاره و تظاهر كنم آن را دريافت نكردم. شايد خودم مي توانستم تنها به دادگاه بروم اما چگونه  مي توانستم تنها به دادگاه بروم و والدينم را متقاعد كنم  كه روزي كه بايد مدرسه بروم براي 34 ساعت ماشين لازم  دارم؟ اگر هم ماشين نمي خواستم والدينم بايد غيبتم در مدرسه را موجه مي كردند.  آن شب نتوانستم بخوابم. بالاخره تصميم گرفتم حقيقت را به  والدينم بگويم و نتيجه اش را بپذيرم. هميشه پدرم  مي دانست كه در شرايط سخت چه بايد كرد و مادرم او را حمايت مي كرد. من اميدوار بودم استثنائا" اين بار پدرم  وضعيت مرا درك كند.  روبه رو شدن با پدرم  من از روبه رو شدن با پدرم مي ترسيدم، تا بعد از صبحانه  چيزي نگفتم. پدرم پشت به من در پشت ميز كارش مطالعه  مي كرد به شانه ها و بازوي او كه از كار سخت در مزرعه  قوي شده بود نگاه مي كردم. نفس عميقي كشيدم. آب دهانم را به سختي قورت دادم و فرياد زدم: "پدر مي خواهم با شجاعت  صحبت كنم. "او كتابش را روي ميز گذاشت و با صداي بلند پرسيد چه شده است؟ من جريان را برايش تعريف كردم و توضيح دادم كه وقتي  ازچهار راه عبور مي كردم فكر مي كردم چراغ زرد است. پدر به دقت به حرفهايم گوش كرد. در اين بين مادرم به اتاق  آمد و ساكت نشست و او نيز با دقت به صحبتهايم گوش كرد.  سپس قبض جريمه را به پدرم نشان دادم و توضيح دادم كه  بايد به دادگاهي كه در 160 كيلومتري منزل است بروم.  هرگز فراموش نمي كنم كه چگونه پدرم به من كمك كرد تا مشكلم را حل كنم. هنوز همدلي و صبوري پدرم را فراموش  نكرده ام. به جاي دعوا، سرزنش و تحقير، به من قول داد كه  روز دادگاه با من بيايد. برخلاف آنچه تصور مي كردم، نه  مرا تنبيه كرد و نه در منزل زنداني.  فقط به من هشدار داد ماشين اسباببازي نيست كه بتوان با آن بازي كرد و به علائم و قوانين رانندگي توجه كنم، با عدم رعايت آنها زندگي خودو سرنشينان ماشينهاي ديگر را به  خطر مي اندازم. او ادامه داد ممكن بود تصادف مي كرديم و دوستانم و خودم آسيب مي ديديم و ماشين نو خواهرم خسارت  مي ديد.  پدرم كه نگران بود گفت: پرداخت جريمه درس كوچكي بود.  رانندگاني كه به قوانين، چراغها و علائم اخطاردهنده  بي توجه هستند به اين قيمت چنين درس عبرتي نمي گيرند و حتي جان خود را از دست مي دهند.  پدرم متوجه شد كه پشيمان هستم و راننده محتاط و دقيق  خواهم شد. آن روز نه تنها درسي گرفتم بلكه به اخلاق خوب و سنجيده والدينم پي بردم. بيش از آنچه فكر كردم والدينم  فهميده، حامي و مشتاق به شنيدن حرفهايم بودند. آنان  نمي خواستند روي اشتباهم دست بگذارند و مسخره ام كنند،  بلكه به من علاقه داشتند و نگرانم بودند.  به والدين فرصت دهيد اگر مشكلي داريد، يا پيش از آنكه با مشكل مهمي روبه رو شويد دودلي را كنار بگذاريد و نترسيد و آن را به والدين  بگوييد.  والدين يكي از بهترين كساني هستند كه مي توانند به شما كمك كنند تا مشكلتان را حل كنيد. والدينمان بسياري از مشكلاتي كه ما اكنون داريم تجربه كرده اند.  اگر اشتباهم را نمي پذيرفتم و به والدينم نمي گفتم، هرگز درك نمي كردم والدين دوست و حامي من هستند نه دشمن. از آن زمان به بعد در مواقع ضروري بارها از راهنمايي و كمك  والدينم استفاده كردم و آنان هميشه در كنارم بودند. اگر اين اتفاق نمي افتاد، هرگز متوجه نمي شدم كه معذورم و اشتباهاتم را نمي پذيرم. از صحبت كردن با والدين و طرح  مشكلاتتان نترسيد.  نويسنده: ويلما ورنيچ  مترجم: الهام موءدب 
