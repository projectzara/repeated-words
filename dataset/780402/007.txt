 اگر ازدواج همانطور كه "ودي Woody Allen آلن "ادعا مي كند مرگ اميد باشد پس طلاق چيست؟ اميد به مرگ. و پاياني است به سمت دردي بي علاج و غيرقابل تحمل يا اينكه  طلاق خودش به تنهايي مرگ است كه به صدها راه مختلف نمود مي يابد.  آيا آن يادبودي از شكست شخص است؟ يك انباري از روءياهاي  خرد شده و يا آن آغازي نو مي باشد؟ يك فرصت براي پيشرفت  يك موقعيت، براي بيان شجاعت و دليري.  جدايي مطمئنا" مخرب است، بمبي است كه فرود مي آيد و احساسات شما را جريحه دار مي كند كه شما كه هستيد و كه  بوديد! ازدواج و زناشويي زنجيره اي است از گذشته و آينده  كه در زمان حال بي انتهايي مجسم مي شود. شما و همسرتان  در مسير زندگي حركت مي كنيد و كارهايي را انجام مي دهيد، چيزهايي را بدست مي آوريد و اعمالي را به ثمر مي رسانيد،  اما هيچ تجربه اي و هيچ دارايي معنادار نيست مگر اينكه  نتايج آن به رابطه زناشويي شما و تكامل تدريجي آن منعكس  گردد شما ممكن است به گذشته فكر كنيد اما هميشه در ارتباط با حال به گذشته فكر مي كنيد.  طلاق مشخصا" آينده را تغيير مي دهد اما با كمال تعجب گذشته را نيز تغيير مي دهد. ناگهان جشن عروسي شما ارزش  تاريخي بخود مي گيرد و اشياء خانگي ساده شما كه يادآور با هم بودن شماست به مخلوقاتي با روح و سرزنده تبديل  مي شوند! اشيائي زنده با ارزش سمبليك !  اين كشويي است كه ما كوپنهايي را كه هرگز استفاده نكرديم !  آنجا نگه داشته ايم. آن هم پنجره اي كه ما با هم در يك  غروب سرد ماه فوريه بيرون را تماشا مي كرديم و پرنده  كاكل قرمزي را ديديم كه رنگ قرمز تابانش به مثابه شكايت  ضعيفي بود در برابر آسمان كبود!  و در پايان عمر زناشويي مان با هم جر و بحث مي كرديم در حالي كه آن را مثل هنرپيشه اي تازه كار و بي استعداد، يك  واقعيت جلوه مي داديم. قطعا" طلاق به برزخي مي ماند كه  شما نه اينجا هستيد و نه آنجا و به زودي هيچ احساسي در قبال اينكه كجا مي رويد نخواهيد داشت. و احساس ضعيفي در قبال اينكه شما چه بوده ايد خواهيد داشت. آيا اينها همه  روءيا بود؟ آيا آن چيزهايي كه روزي به شما تعلق داشت  واقعا" براي شما بود؟ دوستان، آشنايان و اعضاي ديگر اين  اتحاديه وحشتناك طلاق ! يعني جدا شده هاي ديگر، سعي  مي كنند شما را كمك و راهنمايي كنند. نامه ها، تلفن ها،  ملاقات ها، دعاخوان ها و... شما ظاهرا" تنها نيستيد اما در حقيقت تنها هستيد!  اين خلاء گودالي است كه با سيلي از غم و غصه پر شده است  كه شما ماهها تا زانو در آن فرو مي رويد و مي كوشيد در آن غرق نشويد، ديگران سعي مي كنند شما را كمك كنند و اين  كار را هم انجام مي دهند اما قدم اصلي را خود شما بايد برداريد. بلكه بايد براي مدتي در آن گودال خيس شويد و در غم و غصه خود شنا كنيد حتي چند جرعه از آن را فرو ببريد!  شما بايد اين زنجيره پيوسته و ناگزير دودلي ها و عذاب وجدان را تحمل كنيد، به همان سادگي و بي اهميتي كساني كه  اصرار دارند طلاق به امر ساده اي تبديل شده است اكنون  شما يك عضو از يك جريان آزاردهنده اي هستيد. علامتي از زوال ارزشهاي خانوادگي ! تمام دردهاي شما به معضلات  جامعه شناسي و سياسي تبديل شده است.  البته همه اين ناراحتي ها را بايد تحمل كنيد شما بايد ياد بگيريد كه آن پيراهن خاص را بپوشيد و شمعها را روشن  كنيد و به بيرون پنجره و به آن پرنده هاي سرخ رنگ بنگريد.  پرنده هايي كه رنگ هاي روشنشان احتمالا" تاييدكننده  شانس و امكان زندگي مي باشد.  در موقعيتهايي كه شما را آزار مي دهد ممكن است روزي جاي  خود را به شيريني و اميد بدهند. " مترجم: محمدرضا ملك محمدي  منبع: ريدرز دايجست 
