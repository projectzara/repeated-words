 گروه اجتماعي: تغيير و تصويب قانون مطبوعات نبايد تابع  گرايش هاي سياسي و جناحي باشد و حتي در صورت لزوم  تجديدنظر، اين كار بايد بعد از انجام كارشناسي هاي دقيق  و دراز مدت و بهره گيري از نظر مجريان و اساتيد فن صورت  گيرد. به گزارش خبرنگار همشهري در ايلام، مديرمسئول  روزنامه آواي غرب با اشاره به شرايط خاص كنوني جهان و كشور و ضرورت اطلاع رساني مناسب، تحديد مطبوعات را اقدامي غيرقابل توجيه خواند و گفت: فعاليت آزاد و قانونمند مطبوعات به عنوان يكي از اركان اصلي توسعه و ركن چهارم دموكراسي براي ارائه اخبار و اطلاعات و تحليل  و تفسير از نظرگاههاي متفاوت به جامعه، لازم و ضروري است.  مهندس زاهدي قانون فعلي مطبوعات را قانوني مناسب دانست و افزود: اين قانون در شرايط متاثر از جنگ تحميلي تدوين و تصويب شده و اينك در شرايط غيرجنگي ثبات نظام، تغيير اين  قانون عملي مقرون به صواب نمي باشد و طبعا" هرگونه اصلاح  نه در جهت محدوديت كه بايد با هدف افزايش اختيارات و آزادي هاي قانوني براي مطبوعات انجام گيرد. مديرمسئول  روزنامه آواي غرب تعميم مسئوليت قانوني مديرمسئول به  خبرنگاران، نويسندگان، طراحان و ديگر عوامل توليد نشريات  را سبب افت كمي و كيفي مطبوعات عنوان كرد و افزود: تغيير قانون مطبوعات همچنين صفات اخلاقي لازمه حرفه  روزنامه نگاري نظير شهامت در ارائه عيني و حقيقي  رويدادها را كاهش مي دهد. 
