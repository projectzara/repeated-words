 گروه اجتماعي: در طي سال 77 حجم كمكهاي مردمي به سازمان  بهزيستي كشور 54 ميليارد ريال بوده كه نسبت به سال 76 حدود 80 درصد رشد داشته است.  طاهر موهبتي معاون امور مشاركتهاي مردمي و مجلس سازمان  بهزيستي كشور در جمع خبرنگاران با اعلام اين مطلب افزود:  بيشترين ميزان كمكها براساس سرانه جمعيت توسط دو استان  گيلان و ايلام انجام گرفته است.  موهبتي با اشاره به آمار 3 درصدي معلولين بارز در كشور گفت: حداقل يك ميليون و 800 هزار معلول بارز در كشور وجود دارند كه بودجه لازم براي ارائه خدمات به اين قشر در حدود 180 ميليارد تومان است. وي افزود: براي هر فرد معلول ايزوله 15 ميليون تومان در سال هزينه مي شود و بودجه بهزيستي پاسخگوي نيازها نيست. 
