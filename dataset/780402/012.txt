 گروه علمي فرهنگي: دفتر ارزشيابي، بازرسي و رسيدگي به  شكايات وزارت آموزش و پرورش اعلام كرد مدارس هنگام  ثبت نام از دانش آموزان، به هيچ عنوان مجاز به دريافت  وجهي تحت عنوان كلاسهاي فوق برنامه و يا كمكهاي مردمي  نيستند و اخذ كمكهاي مردمي طبق ضوابط معين، از ابتداي  سال تحصيلي امكان پذير خواهد بود. روابط عمومي اداره كل  آموزش و پرورش شهر تهران كه اين خبر را به نقل از دفتر ارزشيابي، بازرسي و رسيدگي به شكايات آموزش و پرورش  اعلام كرده افزوده است نحوه دريافت شهريه كلاسهاي فوق  برنامه، در دستورالعمل هاي جداگانه اي متعاقبا اعلام  خواهد شد.  امسال، براي چندمين سال پياپي آموزش و پرورش اعلام كرده  اخذ وجه در هنگام ثبت نام ممنوع است، ولي كماكان مدارس  در موقع نام نويسي از دانش آموزان، از آنها درخواست وجه  كرده اند و با متخلفان نيز به طور جدي برخورد نشده است. 
