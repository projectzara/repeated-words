 گروه علمي فرهنگي: طبق مصوبه شوراي عالي آموزش و پرورش،  آئين نامه اجرايي مدارس با توجه به سياست ها و راهبردهاي  اساسي وزارت آموزش و پرورش تغيير يافت.  به گزارش روابط عمومي وزارت آموزش و پرورش ; آئين نامه  جديد براساس سياستهايي چون تمركززدايي، مدرسه محوري و توسعه مشاركت هاي همه جانبه، در يكصد و يك ماده و 30 تبصره تدوين و به تصويب كميسيون معين شوراي عالي آموزش و پرورش رسيده است، اين آئين نامه در سال تحصيلي 79- 78 در كليه مدارس كشور به صورت آزمايشي اجرا خواهد شد.  براساس همين گزارش، در آئين نامه جديد سعي شده است با تفويض اختيارات لازم به مدارس و مشاركت فعال اوليا،  معلمان و دانش آموزان در تنظيم و اجراي برنامه هاي  پرورشي و آموزشي و انجام امور جاري مدارس، زمينه مناسبي  براي رشد ابعاد وجودي دانش آموزان و تحقق اهداف آموزش و پرورش فراهم شود.  با اجراي آئين نامه اجرايي جديد مدارس ; انجمن اوليا و مربيان، شوراي معلمان و شوراي دانش آموزان از اركان اصلي  اداره امور مدارس محسوب مي شوند و در برنامه ريزي هاي  تربيتي و آموزشي مدارس، همكاري و مشاركت فعال خواهند داشت.  بر همين اساس، همكاري همه جانبه فكري، فرهنگي، عاطفي و آموزشي اوليا از طريق تنظيم برنامه هاي آموزشي، تشكيل  كلاسهاي فوق برنامه، برگزاري اردوهاي تربيتي، نظارت بر هزينه وجوه حاصله از كمك هاي مردمي، سرانه دانش آموزي و خدمات فوق برنامه مدارس و اتخاذ تدابير لازم به منظور ترغيب و تشويق كاركنان فعال مدرسه بخشي از وظايف انجمن  اوليا و مربيان مي باشد كه به هماهنگي و همسويي  فعاليت هاي تربيتي و آموزشي خانه و مدرسه كمك خواهد كرد.  در اين طرح، شوراي مدرسه كه مركب از مدير مدرسه، يكي از معاونان، يك نفر از مربيان يا مشاوران، نماينده معلمان و نماينده منتخب انجمن اوليا و مربيان است، با انجام  وظايفي چون تنظيم فعاليت ساليانه، تاييد و تصويب مسابقات  علمي و آموزشي، بزرگداشت مناسبت هاي مختلف ديني و ملي،  انجام اردوهاي دانش آموزي، ارتقاي سطح بهداشت عمومي و حفظ و توسعه نمودهاي عيني و اخلاقي و آداب اسلامي،  عمده ترين فعاليت هاي عمومي و جاري مدرسه را به صورت  شورايي به انجام خواهد رساند. 
