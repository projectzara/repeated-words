   گروه علمي فرهنگي: با اجراي نخستين طرح بين المللي مرمت  در جمهوري اسلامي ايران، اثر جهاني و تاريخي "چغازنبيل " در استان خوزستان از نابودي كامل نجات يافت.  به گزارش روابط عمومي سازمان ميراث فرهنگي كشور، مجري  اين طرح سه ساله كه پس ازامضاي قراردادي بين دولت جمهوري  اسلامي ايران و سازمان علمي - فرهنگي ملل متحد(يونسكو)به  اجرا گذاشته شده است پژوهشكده حفاظت ومرمت آثار تاريخي -  فرهنگي است. تاكنون كارهاي مستندنگاري، تصويربرداري،  نقشه برداري زمين و فتوگرامتري به پايان رسيده است و با تاسيس پايگاهي در هفت تپه امكان انجام مطالعات پايه  آزمايشگاهي و بهره برداري از امكانات رايانه اي نيز براي  كارشناسان معماري، زمين شناسي و مرمت فراهم آمده است.  به موازات اين فعاليتها مطالعات گوناگون در زمينه نوع  مصالح، آبهاي زيرزميني، اقليم شناسي، زلزله نگاري، عوامل  بيولوژيكي ونوسانهاي رطوبت و دما نيز در دست بررسي است.  دكتر رسول وطن دوست سرپرست پژوهشكده حفاظت و مرمت آثار تاريخي- فرهنگي با اشاره به روند موفقيت آميز اين پروژه  در ماههاي گذشته، راه اندازي ايستگاه اندازه گيري  فاكتورهاي هوا، تاسيس كارگاه عملياتي در جوار" چغازنبيل "، حفر چاه عميق جهت آبرساني، ايجاد سايت كامپيوتري  وپيوستن به شبكه جهاني اينترنت، توليد انتشارات و بهره گيري از تمام توان كشور درزمينه هاي مختلف را از نيازهاي ضروري اين طرح دانست.  به گفته وي در صورتي كه اين طرح سه ساله با موفقيت  روبرو شود مدت اجراي آن از سوي يونسكو قابل تمديد است  ومي توان آن را به عنوان يك نمونه آموزشي - پژوهشي براي  ساير ابنيه تاريخي مورد استفاده قرارداد.  مجموعه تاريخي "چغازنبيل "(شهر كهن مذهبي دوراونتاش) مربوط به 1250 قبل ازميلاد است و در جنوب شرقي پايتخت  عيلام(شوش)و در كنار رود" دز" عرصه اي بيش از صد هكتار را شامل مي شود و به لحاظ ويژگي هاي ارزشمند تاريخي و معماري در فهرست آثار جهاني به ثبت رسيده است. 
