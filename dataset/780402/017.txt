 گروه علمي فرهنگي: اولين دوره مدرسه رياضيات ديروز در منطقه يك به پايان رسيد. محمدقاسم ناظمي در گفت وگو با خبرگزاري جمهوري اسلامي افزود: در اين دوره كه فروردين  ماه آغاز شده بود، 150 دانش آموز دختر و پسر منتخب ابتدايي و دوره راهنمايي شركت داشتند.  دانش آموزان مدرسه رياضيات از بين دانش آموزان ممتاز پنجم ابتدايي وسوم راهنمايي انتخاب مي شوند.  وي انگيزه برپايي مدرسه رياضيات را كشف استعداهاي نهفته  دانش آموزان، و تقويت آنها ذكر كرد.  اخبار فرهنگي  چهار رمان، چهار نويسنده زن و يك ناشر ايراني  از سوي نشر البرز، چهار رمان ايراني از چهار نويسنده  جوان ايراني به بازار نشر كتاب در حوزه ادبيات داستاني و رمان عرضه شده است.  ويژگي هر چهار رمان ارائه شده در جوان بودن موءلفان  آنهاست. علاوه بر اين، حجم صفحات هريك از چهار رمان بالا است و موضوع كليه آنها نيز درحول و حوش حوادث پيرامون  زندگي خانواده هاي ايراني دور مي زند. اين چهار رمان، از جايگاهي متوسط نيز برخوردارند. به اين معني كه از رمانها و يا داستانهاي بلند پرسوز و گداز و هيجاني رايج در سالهاي اخير فاصله گرفته، ولي تا رسيدن به مرز مطلوب " قصه و رمان ايراني "كه پيش از اين، نويسندگان معتبر اين  مرزوبوم، نمونه هاي والايي از آن را آفريده اند، مسير طولاني و پرپيچ و خمي را درپيش روي دارند، كه البته، با توجه به جوان بودن موءلفان، چندان دور از دسترس  نمي نماياند. مشخصات چاپ اول اين كتابها كه در دوهزار نسخه منتشر شده اند و موءسسه گسترش فرهنگ و مطالعات آنها را پخش مي كند، به قرار زير است:  * محترم، نوشته: بهيه /پيغمبري 344 /صفحه 1250 تومان.  * بگشاي لب، نوشته: شهره /وكيلي 580 /صفحه 1950 تومان.  * وسوسه ازدواج، نوشته: ميترا /معتضد 620 /صفحه 2100 تومان.  * سايه بي سر، نوشته: زهرا /رسولي 440 /صفحه 1450 تومان.  اولين موزه باستان شناسي زيرآب در آلمان  شهرت درياي بالتيك به خاطر اين حقيقت است كه اين دريا كشتي هاي شكسته و غرق شده را به خوبي نگهداري مي كند.  گفته مي شود كه در حدود چهار هزار كشتي غرق شده در بستر اين دريا وجود دارد. پس چه مكاني بهتر از اين دريا تا يك  موزه باستان شناسي زير آب را به جاي اين كه در بزرگترين  جزاير درياي بالتيك آلمان يعني روگن، بنا كنيم، در آنجا مستقر كنيم. اولين موزه باستان شناسي زيرآب در آلمان،  جديدا" در" فاريالمهوف ساسيثتس "سابق افتتاح شد. اين  نمايشگاه عالي و بي نظير، يافته هايي را كه از هشت سال  پيش توسط خاكبرداري بدست آمده اند، نشان مي دهد.  در بين اقلامي كه به نمايش گذاشته شده اند، نمونه اي  واقعي از مكان يك كشتي غرق شده و همچنين يك قايق اسلاوي  كه به عنوان قديمي ترين كشتي مغروق در آلمان مي باشد،  ديده مي شود. به زودي اين نمايشگاه كار خود را گسترش  خواهد داد و يك كشتي بادباني بيست متري ششصدوپنجاه ساله  را كه اخيرا" نيز تعميراتي برروي آن انجام شده است و در يك استخر بزرگ شيشه اي مي باشد، در معرض ديد عموم خواهد گذاشت.  از ديگر چيزهايي كه به نمايش گذاشته شده است،  لنگرگاههاي كشتي هاي در زير آب است كه در نزديكي ساحل  روگن مي باشد و بازديد كنندگان مي توانند قايق هايي را كه قسمتهايي از بدنه آنها شيشه اي است بازديد كنند.  منبع: دويچلند، مارس 1999 ترجمه: پدرام هاشمي نسب 
