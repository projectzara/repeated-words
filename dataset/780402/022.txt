 * تجهيزات مورد نياز براي انتقال تكنولوژي توليد واكسن  هپاتيت" بي "خريداري مي شود گروه اقتصادي: طرح ساماندهي توليد، فرآوري و توزيع چاي  كه براي ساماندهي امر توليد و توزيع و بهبود كيفيت محصول  چاي توسط دستگاههاي اجرائي مربوطه تهيه شده است از ابتداي سال آينده اجرا مي شود.  به گزارش روابط عمومي سازمان برنامه و بودجه در جلسه اين  هفته شوراي اقتصاد كه به رياست آقاي خاتمي رياست جمهوري  تشكيل شد همچنين تاكيد شد كه در چارچوب طرح مذكور واردات  چاي ساماندهي و سازمان چاي كشور در زمينه تحقيقات،  آموزش و پژوهش و توليد و فرآوري چاي فعال شود.  در اين جلسه همچنين شوراي اقتصاد پس از بررسي درخواست  وزارت بهداشت، درمان و آموزش پزشكي، خريد تجهيزات و دستگاه هاي مورد نياز طرح انتقال تكنولوژي توليد واكسن  هپاتيت" بي "را مورد تاييد قرار داد.  در ادامه اين جلسه همچنين شوراي اقتصاد درخواست سازمان  صدا و سيماي جمهوري اسلامي ايران براي استفاده از خدمات  ماهواره اي براي انتقال و پخش برنامه هاي تلويزيوني و راديوئي شبكه جام جم در آمريكاي شمالي را تاييد كرد.  شوراي اقتصاد همچنين با درخواست وزارت صنايع در مورد استفاده از تسهيلات خارجي براي اجراي دو واحد نساجي در استانهاي اردبيل و زنجان موافقت كرد. با اجراي اين طرحها ساليانه 5300 تن نخ پنبه اي و الياف مصنوعي و 5/6 ميليون  متر مربع پارچه پنبه و الياف مصنوعي توليد مي شود.  در اين جلسه با درخواست وزارت راه و ترابري براي اجراي  باقيمانده عمليات ساختماني ايستگاه راه آهن سرخس و با درخواست وزارت پست و تلگراف و تلفن براي خريد، نصب و راه اندازي ايستگاه دريافت مستقيم اطلاعات ماهواره اي  سنجش از دور موافقت شد.  همچنين آئين نامه مربوط به نحوه اجراي بند" ت "تبصره 29 قانون بودجه سال 1378 كل كشور به تصويب شوراي اقتصاد رسيد. 
