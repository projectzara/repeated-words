 گروه اقتصادي: با كاهش ريزش هاي جوي و محدوديت منابع آب،  وزير نيرو در پيامي از همه وزارتخانه ها درخواست كرد كه  در مصرف آب صرفه جويي كنند.  مهندس حبيبالله بيطرف ديروزدر پيام خود تاكيد كرد بحران  آب در كشور با كاهش نزولات جوي در سال جاري و در فصل  مصرف، تشديد مي شود.  در اين پيام آمده است، ميانگين بارندگي در تهران در هفت  ماه نخست سال جاري(مهر 77 تا فروردين 78)در مقايسه با سال هاي قبل حدود 30 درصدكاهش نشان داد كه افت شديد ذخيره آب در پشت سدهاي تامين كننده آب تهران را سبب شده است.  در اين پيام تصريح شده است، صرفه جويي در مصرف آب در محيطهاي اداري با رعايت حداقل استاندارد(سرانه 30 ليتر در روز)اجتنابناپذير است وفقط با توجه عمومي و همكاري  تمام كاركنان در محيط كار و منزل مي توان نسبت به جبران  كمبودها، اقدام كرد.  وزير نيرو دراين پيام افزود: آموزش كاركنان نهادها درخصوص مصرف بهينه آب در محيط كار و خانه، كنترل  سيستم هاي خنك كننده آبي، نصب تابلوهاي بامضمون  صرفه جويي آب و رعايت الگوي مصرف، بازديد دائم واحدهاي  تاسيساتي، شيرها و مسير لوله كشي و كنترل نشت آب، در كنترل مصرف آب موثر است. 
