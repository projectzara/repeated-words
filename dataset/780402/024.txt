 بررسي راههاي توسعه همكاري اقتصادي ايران و آلمان  بازرگانان ايران و آلمان برگسترش همكاريهاي اقتصادي و بازرگاني بين دو كشور تاكيد كردند.  در اجلاس مشترك اقتصادي ايران و آلمان كه با هدف بررسي  راههاي توسعه مبادلات تجاري و ايجاد فرصتهاي  سرمايه گذاري ديروز در تهران برگزار شد، آقاي يورگن  مولمان وزير سابق اقتصادي آلمان و رئيس هيات آلماني شركت  كننده دراجلاس مشترك دو كشور ايران و آلمان با اعلام  آمادگي كشورش براي افزايش سطح همكاريهاي اقتصادي تجاري و بازرگاني با ايران به تحرك و علاقمندي صاحبان صنايع و مديران بنگاههاي اقتصادي و بازرگانان دو كشور اشاره كرد و گفت ما علاقمند به سرمايه گذاري مشترك براي توليد انواع محصولات هستيم.  قرار است هيات آلماني در زمينه انتقال تكنولوژي چگونگي  تخصيص خطوط اعتباري دولت آلمان براي صادرات محصولات  ايران و بيمه هرمس با مسئولان و دست اندركاران بخش هاي  مختلف اقتصادي كشورمان گفتگو كند.  آقاي خاموشي رئيس اتاق بازرگاني ايران نيز با اشاره به  روابط ديرينه دو كشورقوانين و مقررات گمركي آلمان را بسيار سخت و مانع بزرگي در صادرات محصولات ايراني دانست  و خاطرنشان كرد ايجاد اعتماد متقابل و شناخت توانمنديهاي  دو كشور به گسترش همكاريهاي دوجانبه در بخشهاي مختلف  اقتصادي تجاري و بازرگاني كمك خواهد كرد.  خاطرنشان مي شود آقاي مولمان را در اين سفر يك هيات 30 نفره متشكل ازصاحبان صنايع، مديران بنگاههاي اقتصادي،  بازرگانان، بانكداران وسرمايه گذاران آلماني همراهي  مي كنند. 
