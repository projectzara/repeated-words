 گروه اقتصادي: ديروز در بازار سهام بيش از يك ميليون و 800 هزار سهم 70 شركت به ارزش افزون بر 6 ميليارد ريال  داد و ستد شد.  شاخص كل قيمت سهام 87/0 واحد افزايش يافت و به 76/1719 واحد رسيد.  قيمت سهام 24 شركت افزايش و 18 شركت كاهش يافت و سهام 28 شركت بدون تغيير قيمت داد و ستد شد.  تغييرقيمت  آخرين قيمت  تعدادسهام معامله شده  نام شركت  4 5530 2652 پارس سرام  27-  5597 6595 چيني ايران  5-  1508 375 دشت مرغاب 1-  2119 5500 توليدي مهرام  81 5902 2200 روغن نباتي ناب 50 4950 1000 بيسكويت گرجي  7 3950 616 قند اصفهان  50 4400 1171 قند قزوين  1-  5600 5367 شوكو پارس  2-  1343 1045 ايران پوپلين  1-  4193 800 فيبر ايران  1-  14004 1063 افست  140 20150 1646 نفت بهران  2 15000 5908 نفت پارس  12 3050 1500 پتروشيمي آبادان  2-  3048 226 پارس پامچال  292-  6320 5000 داروسازي جابرابن حيان  75-  7215 2147 داروپخش  50-  4450 12907 كيميدارو 1 3804 1450 داروسازي سينا 26-  8000 500 داروسازي دكتر عبيدي  38-  2562 1978 ايران تاير 3 2503 2057 پلاستيك شاهين  240 5049 15000 نورد آلومينيم  209 8100 5864 آلومينيم پارس  38 5154 6841 صنعتي آما 50-  1150 864 جوش واكسيژن ايران  50-  2750 3234 بسته بندي ايران  3 2512 1645 جام دارو 1 5528 390 ليفت تراك سازيي سهند 2-  3798 11500 سرماآفرين  16-  1400 11205 آبسال  370 7784 115662 موتوژن  47 1250 1000 كابل تك  13 4934 1411 قوه پارس  37 2350 2385 ايران دوچرخ  7 2835 18687 سرمايه گذاري البرز 1 3701 322750 توسعه صنايع بهشهر 10-  1140 1847 سرمايه گذاري پتروشيمي  22 2043 66472 سرمايه گذاري رنا قيمت طلا و ارزگروه اقتصادي: ديروز در بازار تهران قيمت فروش سكه طلا و ارز به شرح زير بود:  - يك بهار آزادي 54 هزار و 600 تومان  - نيم بهار آزادي 30 هزار و 300 تومان  - ربع بهار آزادي 16 هزار تومان  - يك گرم طلاي 18 عيار پنج هزار و 580 تومان  ديروز در بازار غيررسمي ارز هر دلار آمريكا حدود 883 تومان عرضه مي شد و نرخ پاياني داد و ستد واريزنامه هاي  صادراتي با 12 ريال افزايش به ازاي هر دلار5110 ريال  بود.  نگاه كارتهاي اعتباري و لزوم بهره گيري از آخرين  دستاوردهاي جديد در انتقال تكنولوژي  با توجه به افزايش و گسترش شبكه هاي بانكي در جهان  امروز، كارتهاي بانكي نقش مهم و مثبتي را در سطح ملي و بين المللي به منظور كاهش هزينه هاي جاري آنها بعهده  گرفته اند. بديهي است با عنايت به تاريخچه پيدايش پول و ورود پولهاي فلزي و كاغذي و سپس چك پولها به بازار،  هرآنچه كه بتواند وظائف پول را انجام دهد، تحت تعريف پول  قرار مي گيرد. پول اين امكان را به وجود مي آورد كه كالاي  آماده فروش ابتدا با پول و سپس پول با كالاي مورد نياز معاوضه شود. بديهي است كارتهاي بانكي نيز به جهت اينكه  وسيله اي براي مبادله هستند اولين نقش پول را به خوبي  ايفا مي كنند در حال حاضر دو گروه كارت اعتباري و كارت  بدهكار مطرحند.  * كارتهاي اعتباري  كارت اعتباري توانايي از بين بردن يك بدهي را ندارد يعني زماني كه از كارت براي پرداخت بهاي يك كالا استفاده  مي شود، فرد در واقع در حال قرض كردن از بانك است بنا بر اين براساس قراردادي كه قبلا" با بانك امضا كرده است به  بانك دستور مي دهد تا پول فروشنده را بپردازد و در انتهاي ماه بانك صورتحسابي براي مشتري خود مي فرستد تا اين فرصت را دراختيار او بگذارد كه بدهي خود را بپردازد.  * كارت بدهكار اين كارت از نظر سيستم عملياتي كاملا" شبيه به كارت  اعتباري است ولي به لحاظ ماهيت شبيه چك است و در واقع  انجام معامله به وسيله كارت بدهكار بدين معناست كه به  بانك دستور مي دهد تا مبلغ مشخصي را از حساب دارنده كارت  برداشت و به حساب پذيرنده كارت واريز كند.  تفاوت كارت بدهكار و چك نيز در اين است كه وقت و زماني  كه در مبادلات چكي صرف نقد كردن آن مي شود، در مورد كارت  بدهكار به صفر مي رسد.  كارتها از جهت كاربرد به دو دسته تقسيم مي شوند:  1- كارتهاي داخلي: كه در داخل هر كشور و بسته به نوع  ارز همان كشور است. اكثر بانكها در دنيا عمدتا" كارتهاي  داخلي كه متعلق به خود آنان است، صادر مي كنند و از ميان  اين كارتها مي توان به كارت تضمين چك، كارت ماشينهاي  تحويلداري اتوماتيك و كارتهاي بدهكار و اعتباري اشاره  كرد.  2- كارتهاي بين المللي: اين كارتها امكان دريافت پول  نقد را به ارزهاي مختلف در كشورهاي مختلف ايجاد مي كنند.  كارت هاي اعتباري وسيله اي ايده آل در گردش پول  كارتهاي بانكي يكي از ابزارهايي هستند كه باعث مي شوند نقدينگي كمتري در دست افراد در جريان باشد، چرا كه در واقع اين كارتها سيستم گردش پول را به حالت ايده آل آن  نزديكتر مي كنند كارتهاي بدهكار در واقع باعث مي شوند كه  دارندگان اين كارتها تمايل بيشتري به نگهداري پول نقد در سپرده هاي ديداري از خود نشان دهند و اين بدان علت است  كه براي استفاده از كارتهاي مذكور، شخص بايد همواره حساب خود را بستانكار نگاه دارد و از طريق اين گونه كارتها پرداختهاي خود را انجام دهد. در استفاده از كارتهاي  بدهكار سه فاكتور بانك، دارنده كارت و پذيرنده كارت  درگيرند، بطوري كه بدون وجود يكي از عناصر فوق خريد كالا توسط كارت بدهكار امكان پذير نخواهد شد.  فوايد و مزيتهاي كارت هاي اعتباري  1- عمر مفيد كارت بيش از دوبرابر عمر مفيد اسكناس بوده  و لذا هزينه بانكها جهت چاپ اسكناس به نصف كاهش مي يابد.  2- كارتهاي فوق باعث جمع آوري پولهاي كوچك ولي فراوان،  در داخل بانكها مي شود و اين فرصت مناسبي است براي  بانكها جهت استفاده از اين پول ها.  3- كارتهاي فوق نيازي به هزينه هاي جانبي از جمله شمارش،  توزيع و جمع آوري و غيره ندارد.  4- به جهت دريافت كارمزد توسط بانكها، سود قابل توجهي  عايد بانكها مي شود.  5- كارتهاي بانكي اين امكان را به افراد مي دهند تا از خطر ربوده شدن مبالغي كه معمولا" در مراكز خريد با خود حمل مي كنند، محفوظ باشند و در صورت مفقود شدن كارت،  سريعا" از طريق تلفن حساب خود را بلوكه و از هرگونه  سوءاستفاده جلوگيري كنند.  6- حمل يك كارت پلاستيكي به مراتب راحت تر از حمل  مقادير زيادي اسكناس است.  7- بانكها در قبال كارتها مسئوليت قانوني دارند.  8- بسياري از كارتها از بيمه مسافرتي و ديگر خدمات بيمه  برخوردارند.  9- با استفاده از كارت مي توان از طريق تلفن و پست خريد كرد.  10- كارتهاي بانكي بين المللي در تمام دنيا معتبرند و دارنده آن هيچ مشكلي براي استفاده از آن ندارد.  11- هيچ يك از انواع ريسكهايي كه در انجام معامله از طريق ابزارهاي ديگر همچون چك وجود دارد، در كارتهاي  بانكي وجود ندارد. به اضافه اينكه پذيرنده كارت در معرض  ريسك پول تقلبي قرار ندارد.  كارت هاي بانكي و نقش آنها در تسهيل مبادلات  با نگاهي اجمالي به ارقام حسابهاي ملي و اجزاي تقاضاي  كل و توليد ناخالص ملي درمي يابيم كه مصرف سهم بسزائي از توليد ناخالص ملي را به خود اختصاص مي دهد بنا بر اين  شناخت رفتار مصرف كنندگان شرط مهم موفقيت سياستهاي كلان  اقتصادي است. تاثير كارتهاي بانكي بر روي سطح مصرف  جنبه هاي مختلفي را دربر مي گيرد. در بسياري موارد ديده  شده است كه افراد در صورت همراه نداشتن پول كافي از خريد برخي كالاها چشم پوشي مي كنند، به اضافه اينكه اگر بين  تصميم خريد و تهيه پول آن نيز وقفه اي ايجاد شود مشتري  در صورت ضروري نبودن آن، از خريد آن كالا صرفنظر مي كند و اين در حاليست كه همراه داشتن كارت باعث مي شود كه شخص  در اينگونه موارد نسبت به خريد كالاي موردنظر اقدام كند و بنابر اين به راحتي بر رفتار مصرف كننده اثر مي گذارد.  كارت اعتباري در كليه كشورهاي پيشرفته پذيرفته شده است،  ولي در كشورهاي جهان سوم به دليل نوسانات شديد پولي،  اقتصادي و تورم، قابل تبديل نبودن پول رايج به پولهاي  معتبر و ضعف شبكه ارتباط مخابرات و.. كارت اعتباري كمتر جاباز كرده است.  كارت اعتباري به دليل داشتن تضمين كافي و سودي كه به آن  تعلق مي گيرد به صورت شبكه بين المللي كارتهاي پرمصرف  جهان توسط كارگزاران پذيرفته شده است. كشور ما از جمله  پذيرندگان كارتهاي ويزا و مستركارتهايي است كه كارگزار آنها بانكهاي ملي ايران و صادرات هستند و حدود 260 واحد تجاري شامل هتلها و فروشگاهها و شعب ارزي بانكهاي مزبور،  به عنوان ارائه كننده خدمات مربوط به اين كارتها، طبق  قرارداد، سرويس مي دهند. تا قبل از اين، ايران از كامپيوتر مستقر در بحرين بدين منظور استفاده مي كرد و ارتباط غيرمستقيم بود، ولي هم اكنون اين ارتباط بدون  واسطه برقرار است.  ادامه دارد 
