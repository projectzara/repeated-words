 بر اثر برخورد يك دستگاه اتوبوس مسافربري با يك تانكر در 25 كيلومتري راه نايين - اردكان 21 تن كشته و شش نفر مجروح شدند.  اين حادثه بامداد دوشنبه رخ داد و نادعلي صادقي راننده  اتوبوس تعاوني چهاركه از رفسنجان عازم اصفهان بود و عبدالرحيم عابدي راننده تانكر در اين حادثه جان باختند.  راهنمايي و رانندگي ناحيه انتظامي اصفهان بي احتياطي  راننده اتوبوس را به علت انحراف به چپ باعث حادثه عنوان  كرده است.  در ميان كشته شدگان كه تاكنون 14 نفر از آنان شناسايي  شده اند دو زن وسه كودك خردسال وجود دارند.  ناحيه انتظامي اصفهان اسامي كشته شدگان حادثه را به اين  ترتيب معرفي كرد: احمد تاج آبادي، مجتبي صالحي، حاجت  مرادصادقي، علي عابدي، جوادسنايي، نصرت الله كاظمي، نعمت  الله قهرماني، اميد توكلي، الياس نجاري زاده، عباس فخري،  رمضان اميري، اياز گنجي.  مجروحين اين حادثه داريوش عزيزيان، علي سنجي، كمال الدين  تاجيك، قدرت الله تاجيك، احمد فلاح، محمد سلاجقي نام  دارند كه در بيمارستان هاي الزهرا اصفهان و حشمتيه نايين  بستري مي باشند. 
