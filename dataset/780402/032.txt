 گروه ورزشي: "كريستين ويه ري "مهاجم ملي پوش فوتبال  ايتاليا و گران ترين بازيكن كنوني جهان كه به تازگي به  تيم انترميلان اين كشور پيوسته است، ديروز آخرين  آزمايش هاي پزشكي خود را انجام داد.  به گزارش خبرگزاري فرانسه از ميلان، ويه ري 25 ساله چندي  پيش در قبال پرداخت 50 ميليون دلار از تيم لازيو به  انترميلان منتقل شد و با اين رقم درصدر جدول گران ترين  بازيكنان فوتبال جهان قرار گرفت.  وي كه حدود 10 سال از زندگي خود را در سيدني استراليا سپري كرده است گفت: ميلان شهر بسيار زيبايي است و من قصد دارم در مدت پنج سال حضورم دراين شهر افتخارات بسياري را به دست آورم.  مسئولان باشگاه انترميلان اعلام كرده اند پس از موفقيت  ويه ري در آخرين آزمايش هاي پزشكي كادر پزشكي اين باشگاه  وي بطور رسمي به جمع بازيكنان تيم انترميلان اضافه  مي شود.  " اوكانو" دعوت شد بازيكني كه حساسترين گل تاريخ فوتبال ژاپن را به ثمر رساند، مجددا" به اردوي تيم ملي فوتبال اين كشور دعوت  شده تا در رقابتهاي جام ملتهاي آمريكا شركت كند.  " ماسايوكي اوكانو" كه در ماه نوامبر سال 1997، با گل  طلايي خود مقابل ايران، تيم ملي فوتبال ژاپن را به جام  جهاني فرانسه فرستاد در آخرين لحظه به اردوي تيم ملي  فوتبال اين كشور دعوت شد. اوكانو 26 ساله كه عضو تيم  رددايموندز است در 26 بازي ملي، سه گل به ثمر رسانده اما از جام جهاني فرانسه تاكنون براي تيم ملي بازي نكرده است.  تيم ملي فوتبال ژاپن به عنوان تيم ميهمان در رقابتهاي  جام ملتهاي آمريكا شركت مي كند.  مارسلينو به مايوركا پيوست  مارسلينو النا بازيكن تيم مايوركا با امضاي قراردادي  31/9 ميليون دلاري به تيم نيوكاسل پيوست.  النا پس از امضاي قرارداد با نيوكاسل گفت: مبلغ اين  قرارداد نشان مي دهد كه من بازيكن خوبي هستم.  مايوركا فصل قبل نايب قهرمان رقابتهايي جام برندگان  اروپا شد و در ليگ اسپانيا به مقام سوم رسيد.  دشان به چلسي رفت  ديديه دشان كاپيتان تيم ملي فوتبال فرانسه و باشگاه  يوونتوس به تيم چلسي انگليس پيوست. دشان در سال 1996 همبازي ويالي(مربي فعلي چلسي)در يوونتوس بود. دشان در زمان بازي در مارسي، قهرمان اروپا و ليگ فرانسه شد و در يوونتوس هم به افتخارات بي شماري دست يافت. "كالين  هاچينسون" مدير فني باشگاه چلسي گفت: وي در يوونتوس به  تمام افتخارات موجود دست يافته بود و به همين دليل چلسي  را براي ادامه بازيگري برگزيد.  دسايي تمديد كرد در پي پيوستن ديديه دشان به تيم چلسي انگليس، مارسل  دسايي ديگر بازيكن فرانسوي اين باشگاه، قرارداد خود را تمديد كرد. پيش از اين اعلام شده بود كه دسايي قصد پيوستن  به تيم مارسي فرانسه را دارد اما وي با تمديد قراردادش  به تمام شايعات پايان بخشيد.     " دسايي "ملي پوش فرانسوي تيم چلسي پس از گذراندن يك فصل  موفق در اين تيم بار ديگر قرارداد خود را تمديد كرد. 
