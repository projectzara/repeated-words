 در جريان تظاهرات گروهي از اعراب كه در اعتراض به ويران  كردن منازل آنها در مركزشهر" لود" در نزديكي تل آويو برپاشده بود، يك نماينده عرب مجلس اسرائيل به ضربگلوله  پلاستيكي پليس اسرائيل زخمي شد.  به گزارش خبرگزاري فرانسه از بيت المقدس، "عزمي بشاره " نماينده عربمجلس رژيم صهيونيستي و چهارتن ديگر از نمايندگان عرب كه به تظاهرات صدهاتن از اعراب معترض به  تخريب منازلشان در شهر لود در نزديكي تل آويوپيوسته  بودند، براثر تهاجم مسلحانه پليس رژيم صهيونيستي به اين  تظاهرات، زخمي شدند.  برپايه اين گزارش، مقام هاي رژيم صهيونيستي براي دومين  بار طي هفته جاري به تخريب منازل برخي از اعراب با بولدوزر در مركز شهر لوددست زده و مدعي شده اند كه اين  واحدهاي مسكوني فاقدمجوز ساخت بوده اند.  اين گزارش حاكيست، چند صد نفر عرب تظاهركننده پس از اينكه افراد پليس از داخل خودروهاي گشتي به طرف  تظاهركنندگان آتش گشودند باسنگ و چوب يك خودروي پليس  رژيم صهيونيستي را مورد حمله قرار دادند. 
