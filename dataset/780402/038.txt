 " دنيس راس "نماينده ويژه امريكا درگفتگوهاي صلح  خاورميانه گفت: سوريه واسرائيل براي نزديكي ديدگاههايشان  درباره بسياري ازمسايل ويافتن راه حلي براي پايان دادن  به كشمكش ميان دو طرف، تلاش مي كنند.  به گزارش واحد مركزي خبر از بيروت راس در مصاحبه با روزنامه لبناني "الديار" كه ديروز به چاپ رسيد، افزود:  گفتگوهايي كه ميان رئيس ستادارتش سوريه باهمتاي اسرائيلي  وي درواشنگتن صورت گرفت، چارچوب خوبي راازمفهوم صلح  ترسيم كرد، زيرا دوطرف آشكارا و به طور سازنده  مسائل پيچيده اي چون امنيت نظام هاي هشداردهنده در مرزها و ديگر مسايل اساسي رابررسي كردند.  وي گفت سوريه واسرائيل اعتقاد دارند كه مي توانند باتلاش  مشترك راههاي مناسبي براي رسيدن به راه حل نهايي پيدا كنند.  راس افزود: آمريكا نقشي فعال ومحوري رابراي ازسرگيري  گفتگوها وآسان كردن مذاكرات ايفا خواهد كرد.  وي تاكيد كرد: امريكا خواهان ازسرگيري مذاكرات بين  اسرائيل بافلسطيني ها، سوريه ولبنان و احياي گفتگوهاي  چندجانبه است.  راس در توضيح مذاكرات چند جانبه گفت: هدف ازاين مذاكرات  بحث وبررسي مسايل مشترك زيادي چون قضيه آب است كه سوريه،  اردن، فلسطيني ها واسرائيل در آن درگير هستند.  وي افزود موضوع آوارگان فلسطيني، تسليحات وطرحهاي  اقتصادي براي رشدوتوسعه منطقه ازجمله موضوعهائي هستند كه  بايد كشورهاي منطقه بررسي كنند.  در همين حال، "عمروموسي "وزير امورخارجه مصر از ايهود باراك نخست وزير رژيم صهيونيستي خواست مانند يك رهبر عمل  كند و هر چيزي را كه براي بازگرداندن اعتماد لازم است با هدف به جريان انداختن مجددروند صلح در خاورميانه، انجام  دهد.  به گزارش خبرگزاري فرانسه، موسي در يك كنفرانس  مطبوعاتي در شيكاگو گفت: اگر بايداز فشارهاي داخلي صحبت  كنيم و همان دلايلي را كه بنيامين نتانياهو نخست وزير سابق مي آورد گوش دهيم، به نقطه آغاز باز خواهيم گشت.  وزير خارجه مصر تاكيد كرد: اگر نخست وزير اسرائيل قصد به جريان انداختن روند صلح و پرداختن به مسائل اساسي را با حسن نيت داشته باشد، ما براي همكاري با وي آماده ايم. 
