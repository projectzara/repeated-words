 نيروهاي ائتلاف شمال افغانستان اعلام كرد، هواپيماهاي  جنگي طالبان ديروز مقر اصلي اين ائتلاف در دره پنجشير واقع در شمال كابل را بمباران كردند كه در نتيجه عده  زيادي كشته و مجروح شدند.  به گزارش خبرگزاري رويتر از كابل، احمدشاه مسعود فرمانده ارشد جبهه متحد اسلامي گفت، هواپيماهاي طالبان  تعدادي بمب خوشه اي بر روي 10 روستاي اين دره فرو ريختند.  وي كه توسط تلفن ماهواره اي از مكان نامعلومي صحبت  مي كرد اين بمباران را بسيار شديد توصيف كرد و گفت آمار دقيق تلفات كه به نظر مي رسد بسياربالاست در دست نيست.  بمباران ديروز در حالي صورت گرفت كه طالبان نيروهاي  ائتلاف شمال در دره صوف را تحت محاصره قرار داده است.  مسعود گفت، طالبان به منظور تداوم حملات خود پس از تصرف  دره صوف سربازان بيشتري از جمله نيروهاي پاكستاني و تداركات بسياري را در جبهه شمال كابل و شمال شرقي استان  تخار مستقر كرده است.  پاكستان ادعاي ائتلاف ضد طالبان مبني بر كمك به اين  گروه را تكذيب كرده است. 
