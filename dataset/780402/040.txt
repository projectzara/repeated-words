 رئيس جمهور عراق گفت: اگر جنگ هزار سال طول بكشد،  مي جنگيم و نمي گذاريم كه اين ملت جز در برابر خداوند سرفرود آورد.  به گزارش خبرگزاري جمهوري اسلامي از ايلام، راديو بغداد ديروز به نقل ازصدام حسين رئيس جمهوري عراق كه درجمع  گروهي از فرماندهان عراق سخن مي گفت افزود: نسبت  به اعمالي همچون خرابكاري و ديگر شيوه هاي تخريبي توسط دشمنان كه سعي مي كنند گناه آن را به گردن مردم عراق  بيندازند، هشدار مي دهم.  صدام اضافه كرد: آن روز كه شياطين فكر كنند كه ياراني در عراق دارند و قصد عمل ناشايستي را داشته باشند، در دام  مي افتند.  وي از فرماندهان حزب بعث خواست تاحقايق تاريخ بخصوص  تاريخ يهود و غربرا كه قصد ضربه زدن و به استعمار كشيدن  اعراب را داشته و دارند، براي همكاران خود بيان كنند.  وي گفت: يهود در صدر اسلام با توطئه و ترور عليه  مسلمانان عمل مي كردو اكنون نيز زنان و كودكان فلسطيني  را سر مي برد و به همان شيوه تاريخي خود با مسلمانان عمل  مي كند.  از سوي ديگر، محمد مهدي صالح وزير بازرگاني عراق در بازگشت از سريلانكا به كشورش، ديروز وارد دوحه شد و با يوسف حسين كمال وزير دارايي قطر ديداروگفت وگو كرد.  خبرگزاري قطر اعلام كرد روابط دو جانبه بين قطر وعراق  وامكان فعال كردن بازرگاني بين اين دو كشور در چارچوب توافق نفت در برابر غذا در اين ديدار بررسي شد.  وزير بازرگاني عراق در سفر چند ساعته خود به دوحه با اعضاي اتاق بازرگاني وصنايع قطر ديدار وپيرامون امكان  صدوركالاهاي مورد نياز عراق از سوي قطر گفت وگو كرد.  برخي كشورهاي شوراي همكاري از جمله امارات وعربستان از زمان امضاي توافق نفت در برابر غذا بين عراق وسازمان ملل  متحد، كالاي مورد نيازعراق به ويژه مواد غذايي ودارو را به اين كشور صادر مي كنند.  مطبوعات قطر به نقل از منابع عراقي نوشتند قطر به رغم  برداشتن گام هاي سياسي براي نزديكي به عراق اما تاكنون  روابط اقتصادي قابل توجهي با بغداد نداشته است. 
