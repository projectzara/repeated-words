 اعضاي شوراي شهر تهران ديروز از تاسيسات مترو تهران  بازديد كردند در اين بازديد شش ساعته كه به دعوت و با حضور مديرعامل شركت راه آهن شهري تهران و حومه صورت گرفت،  عمليات انجام شده در خط 2 مترو تهران اولويت اول اين  پروژه، بخش اعظم از خط 1، ايستگاه ها، ايستگاه مشترك خط 1 و 3، ايستگاه مشترك خط 1 و 4 و همچنين ايستگاه ميدان  امام كه آخرين مراحل نازك كاري و آماده سازي براي نصب تجهيزات را مي گذراند، مورد بازديد و بررسي قرار گرفت و اطلاعات كاملي از پيشرفت كار و تنگناهاي موجود به خصوص  كمبود نقدينگي و مشكلات مربوط به تحكيم تونل در بخشي از خط 4 تشريح گرديد. اعضاي شوراي شهر تهران از عمليات  اجرايي و احداث تونل ها و پيشرفت كار ابراز خرسندي نموده  و اظهار اميدواري كردند كه با ادامه همكاري بانكها و با كمك شوراي شهر و شهردار تهران، اين وسيله مهم حمل و نقل  شهري هر چه زودتر به بهره برداري كامل برسد. اعضاي شوراي  شهر در ساعات پاياني اين بازديد با سفري كوتاه با قطار سريع السير برقي تهران - كرج از ايستگاه وردآورد نيز كه  صبح ديروز به بهره برداري رسيد، ديدن نمودند. 
