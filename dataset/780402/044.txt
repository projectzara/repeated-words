 درست مصرف كردن چاره كار است     گروه شهري: به مناسبت برگزاري هفته صرفه جويي در مصرف آب (اول تا هفتم تيرماه)بررسي هاي انجام شده در زمينه كم  آبي نشان مي دهد، براي اينكه بتوان در سال جاري اين  بحران را در تهران با موفقيت پشت سرگذاشت، بايد مصرف  آبدست كم 10 درصد كاهش يابد.  اكنون مصرف روزانه آب تهران 5/2ميليون مترمكعب است كه دو سوم از اين ميزان از سدها و يك سوم بقيه از طريق چاههاي  آب تامين مي شود.  بنابر آمارهاي ارايه شده در حال حاضر سرانه مصرف آب شرب در تهران 300تا 350 ليتر در شبانه روز است در حالي كه  مي بايست مصرف سرانه آب شرب در تهران در سطح 150 تا 170 ليتر در شبانه روز حفظ شود.  نياز آب شرب شهر تهران در سال جاري اندكي بيش از 900 ميليون متر مكعبپيش بيني شده است كه از اين ميزان 560 ميليون مترمكعب آن از طريق سدهاي لار، لتيان، كرج و بقيه از طريق سفره هاي آب زير زميني تامين مي شود.  براين اساس براي پنج ماه آخر سال آبي، سدهاي لار، لتيان و كرج بايد 260ميليون متر مكعب آب شرب مورد نياز شهر تهران  را تامين كنند و اين در حالي است كه مجموعه قابل استحصال  آب شرب از اين سه منبع تامين آب آشاميدني درسال جاري،  191 ميليون مترمكعب بر آورد شده است.  نگاهي به كاهش نزولات جوي و تجزيه و تحليل اين داده ها در سال آبي جاري نشان مي دهد، به رغم وجود بحران در زمينه آب شرب، مصرف بهينه، مي تواندموجب موفقيت مسئولان  در پشت سرگذاردن بحران كم آبي شود.  متوسط ريزش هاي جوي در هفت ماه اول سال آبي جاري كه از اول مهر ماه محاسبه مي شود، نسبت به دوره مشابه در سال  قبل 20 تا 25 درصد كاهش يافته وهمين مساله روي منابع  آبهاي سطحي و سفره هاي زير زميني تاثير منفي گذاشته است.  باكاهش نزولات جوي طبق پيش بيني ها در سه ماه  باقي مانده سال جاري آبي، آورد رودخانه ها 35 تا 40 درصد نسبت به مدت مشابه سال قبل كاهش خواهدداشت و همين مساله  روي ذخيره آب در پشت سدهاي گلپايگان، لار، لتيان،  15خرداد، ساوه و كرج تاثير مي گذارد.  كاهش نزولات جوي همچنين موجب كاهش ذخاير آب در پشت سدهاي  اطراف تهران شده است، اين منابع تامين كننده 70 درصد آب شرب شهر تهران مي باشند.  در حالي كه گنجايش حجم كل درياچه سد كرج 205 ميليون  مترمكعب اعلام شده، ذخيره آب آن اكنون 97 ميليون متر مكعب وحجم قابل استفاده آب آن 81 ميليون مترمكعب است.  به دليل وضعيت نامساعد نزولات جوي در سه سال اخير در حوزه رودخانه قم، مخزن سد 15 خرداد وضعيت نامطلوبي دارد و از 80 ميليون متر مكعب آب ذخيره شده از سال 74 در اين سد،  فقط 40 ميليون متر مكعب آن قابل برداشت است.  گنجايش حجم كل درياچه سد لتيان نيز 95 ميليون متر مكعب مي باشد و ميزان فعلي آب آن 60 ميليون متر مكعب و حجم  مفيد آن 40 ميليون مترمكعب است.  همچنين ذخيره فعلي آب سد لار 120 ميليون متر مكعب اعلام  شده كه از اين ميزان تنها 70 ميليون مترمكعب آن قابل  برداشت است.  انعكاس گسترده اخبار مربوط به كاهش ذخاير آب شرب در رسانه هاي كشور درسه ماهه گذشته موجب ايجاد عزم ملي در جهت كاهش مصرف اين ماده حياتي شد وهمزمان با آن مسئولان  نيز به دنبال راههايي براي گذراندن اين بحران هستند.  انتقال سالانه 110 ميليون مترمكعب آب از حوزه طالقان به  تهران و انتقال مستقيم آب از سد لار به تهران از جمله  طرحهاي مورد نظر براي تامين آبآشاميدني تهران محسوب مي شود.  سازمان آب منطقه اي تهران، امسال طرح احداث سد طالقان را به اجرامي گذارد و طبق برنامه ريزي هاي انجام شده با احداث اين سد علاوه بر تامين آبدشت قزوين، سالانه 150 ميليون مترمكعب آب به تهران منتقل خواهد شد.  اما به رغم اين تلاش ها، كاهش مصرف همچنان به عنوان  اصلي ترين راه مقابله باكم آبي درتهران محسوب شده و هرگونه تبليغ براي مخدوش كردن روندكاهش مصرف شهروندان  معضلات بزرگي را براي شهروندان در پي خواهد داشت. 
