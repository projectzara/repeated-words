 گروه شهري: رييس سازمان جنگل ها و مراتع گفت 4/12 ميليون هكتار عرصه جنگلي دركشور وجود دارد كه سالانه 62 هزار هكتار آن به وسيله عوامل متعدد تخريبمي شود.  حميد كلانتري ديروز در شوراي اموراقتصادي فارس افزود:  اين در حالي است كه ميزان احيا و درختكاري در عرصه هاي  جنگلي ايران سالانه حدود 30 هزارهكتار است.  وي دير بازده بودن سرمايه گذاري ها در بخش جنگل و مرتع،  وجود برخي تنگناهاي قانوني و سنتي در اين بخش و ناكافي  بودن سرمايه گذاري هاي بخش خصوصي را از جمله عوامل موثر در ناشناخته ماندن اهميت جنگل و مرتع درفرهنگ عمومي كشور دانست.  وي ياد آور شد: سرانه عرصه هاي جنگلي در كشور دو دهم  هكتار است درصورتي كه متوسط سرانه جنگلي جهان حدود هشت  دهم هكتار برآورد شده است. رييس سازمان جنگل ها و مراتع،  توجه به منابع طبيعي را بستري مناسب براي دستيابي به  توسعه پايدار دانست و گفت: توسعه منابع طبيعي نيازمند مشاركت مردم، افزايش سرمايه گذاري هاي بخش خصوصي و هماهنگي دستگاههاي اجرايي است.  كلانتري برخي عرصه هاي جنگلي موجود در كشور را از نظر تنوع گونه ها و فراواني كم نظير توصيف كرد و اظهار داشت:  4/1 ميليون هكتار جنگل پهن برگ قابل بهره برداري در شمال  كشور از ارزشمندترين و كميابترين گونه هاي جنگلي جهان  بشمار مي آيد.  وي افزود: حفاظت، احيا، توسعه و بهره برداري از جمله  سياست هاي محوري در حال اجرا در بخش جنگل و مرتع كشور است.  وي طرح طوبي و ايجاد تعادل بين تعداد دام و ميزان مرتع  را دو طرح عمده در دست اجرا در اين بخش دانست.  وي مساحت عرصه هاي مرتعي كشور را 90 ميليون هكتار اعلام  كرد و گفت: سالانه 70 ميليون واحد دامي از اين عرصه هاي  مرتعي برخوردار مي شوند. 
