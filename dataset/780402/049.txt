 گروه شهري: گروهي ازساكنان كوي ديلمان شمالي شهرري نسبت  به آلودگي ناشي ازفعاليت يك كارخانه آرد در محدوده اين  منطقه معترض هستند.  ساكنان اين محله درنامه اي به مسوولان با اشاره به  آلودگي زيست محيطي ناشي از فعاليت اين واحد در محدوده  شهرري، خواستار تعطيلي و يا انتقال آن به محل ديگري  شدند.  يكي از ساكنان اين محله گفت: كارخانه آرد" مودت "در حاشيه خيابان فدائيان اسلام حدود دو دهه است كه فعاليت  مي كند.  سيدجواد سجادي يكي ديگر از ساكنان منازل همجوار كارخانه  گفت: خستگي بيش ازحد، بي حوصلگي، كاهش شنوايي و بيماري هاي  عصبي از جمله پيامدهاي فعاليت اين واحد براي ساكنان  منطقه خصوصا" دانش آموزان است يكي ديگر از ساكنان محل  گفت: براساس قانون، شهرداري موظف است از ايجادواحدهايي كه  به نحوي موجب بروز مزاحمت براي مردم و يا مخالف اصول  بهداشتي است، جلوگيري كند. مجيد ميرزايي افزود: باتوسعه  اين كارخانه در سال 76، مزاحمت هاي صوتي وبهداشتي آن دو چندان شده بطوريكه اين وضع براي ساكنين غيرقابل تحمل است.  ستاد شهرسالم شهرري كه شكايت مردم را در اين رابطه  پيگيري مي كند نيزدر نامه اي به پاسگاه انتظامي 31 تهران  عنوان كرده است: با توجه به اجراي طرح جهاني شهرسالم در شهرري و حساسيت درمورد مسايل زيست محيطي، بايستي در رفع  آلودگي و مزاحمت هاي اين واحد صنعتي تسريع شود.  از سوي ديگر شهرداري منطقه 20 تهران اين واحد صنعتي را در رديف صنايع مزاحم تشخيص نداده است. محيط زيست تهران  نيز معضلات زيست محيطي كارخانه آرد مودت را به دليل قرار گرفتن در كنار منازل مسكوني تاييد كرده است.  همچنين شبكه بهداشت شهرستان آلودگي صوتي ناشي از فعاليت  اين كارخانه صنعتي را تاييد مي كند. كارشناسان دادگستري  نيز اين واحد صنعتي را به دليل نزديكي به منازل مسكوني  غيرعادي و حتي آزاردهنده ذكر كردند. آنان معتقدند: براي  حل اين مشكل تنها راه منطقي انتقال كارخانه به خارج از محدوده است.  مدير عامل كارخانه آرد مودت شهرري در اين رابطه گفت:  اعتراض و دستوراتي كه از سوي محيط زيست، شبكه بهداشت و درمان و شهرداري به اين واحد داده شده، بررسي و براي  جلوگيري از آلودگي صدا و محيط زيست اقدام به نصبفيلتر و ايجاد ديوارهاي صداگير شده است. مهدي جوادي افزود:  همچنين به دنبال درخواست اهالي بارگيري آرد كارخانه از اين پس در شب انجام نمي شود.  ده ها واحد توليدي وصنعتي از جمله سنگبري ها و قاليشويي ها در شهرري ومناطق مسكوني شهرك هاي جنوب تهران  فعاليت مي كنند كه مشكلات زيست محيطي براي اهالي منطقه  ايجاد كرده اند. 
