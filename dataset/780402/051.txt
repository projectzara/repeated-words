 مشاور فرمانده نيروي انتظامي روز سه شنبه در دومين همايش  زنان پليس ناجا تهران بزرگ گفت: طرح به كارگيري زنان  پليس در برخي پاسگاهها درپنج ناحيه انتظامي در كشور بزودي راه اندازي مي شود.  ماندانا حسيني افزود: اين طرح به تصويب فرماندهي نيروي  انتظامي رسيده و مقدمات كار آن در حال اتمام و قرار است  به زودي در پنج ناحيه نيروي انتظامي استانهاي فارس،  خراسان، تهران بزرگ و قم آزمايش شود.  وي گفت: اين طرح در دو دوره شش ماهه، به صورت آزمايشي  اجرا مي شود وطي آن به كارگيري زنان پليس از جنبه كمي و كيفي مورد بررسي قرار خواهدگرفت.  حسيني خاطرنشان كرد: زنان پليس در خدمات امنيتي انتظامي  براي زنان درحوزه هاي استحفاظي پاسگاهها به كار گرفته  مي شوند، به عنوان مثال، زنان پليس به زناني كه براي  شكوائيه به پاسگاهها مراجعه مي كنند، خدمات لازم را ارائه خواهند كرد.  مشاور فرمانده نيروي انتظامي در اين همايش اعلام كرد:  دانشكده افسري زنان پليس، نخستين دوره آموزشي خود را باپذير ش يكصد دانشجو از تهران آغاز خواهد كرد وآزمون و شرايط آن در بهمن ماه سال جاري از طريق دفترچه هاي كنكور اعلام مي شود.  هفت اقليم  خطر انقراض دولفين ها در كامبوج     دانشمندان غربي در مطالعات خود بر روي رفتار شامپانزه ها دريافتند كه اين حيوانات در جوامع خود از فرهنگي  برخوردارند كه مانند جوامع انساني قابل تشخيص است.  به نوشته روزنامه هاي انگليسي اين نتايج كه پس از 151 سال مشاهدات نزديك از جوامع ميمونها در آفريقا به دست  آمده نشان دهنده توانايي شامپانزه براي خلق عادات رفتاري  و انتقال آن به ديگران است.  نتيجه كلي در اين آزمايشها كه پژوهشگران بين المللي در آن همكاري داشتند دلالت بر اين دارد كه رفتار ميمونها مانند انسانها بخشي ژنتيك وبخشي از طريق فرهنگ است.  شامپانزه ها نيز مانند انسان با مشاهده و فراگيري رفتارها فرهنگ خود را شكل مي دهند كه از نسلي به  نسل ديگر منتقل مي شود.  به نوشته جرايد انگليس عملكرد متفاوت جوامع ميمونها در نقاط مختلف جهان در شرايط يكسان نشان مي دهد كه برخي از عادات رفتاري آنها آموخته شده از ديگران است و غريزي  نيست.  تفاوت قابل ملاحظه در رفتار جوامع گوناگون از شامپانزه  تاكنون در سايرحيوانات مشاهده نشده است. به اعتقاد اين  پژوهشگران غربي توانايي شامپانزه براي يادگيري و يااختراع رفتارهاي جديد و انتقال آن از طريق اجتماعي و نه ژنتيكي بسيارچشمگير است. به عنوان مثال رقص ميمونها در باران در برخي جوامع رايج است ولي درجوامع ديگر ميمونها اين رفتار مشاهده نشده است و يا عادات غذايي و ياشكار آنها در هر جامعه متفاوت است. 
