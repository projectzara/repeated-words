 گروه شهرستانها: مسئولين و دست اندركاران شهرداري بايد به نحوي روابط خود را با مردم تنظيم كنندكه بهترين خدمات  را در چارچوب مقررات و ضوابط به آنها ارائه دهند و مردم  براي اين كه بتوانندبهترين خدمات را از شهرداري بگيرند لازم است مشاركت بيشتري با شهرداري داشته باشند.  به گزارش خبرنگار همشهري استاندار كرمانشاه با بيان اين  مطلب در جلسه معارفه شهردار جديد كرمانشاه گفت: شهرداري  وظيفه و خدمتي است كه مستقيما" با مردم ارتباط پيدا مي كند و مسئولين شهرداري با خدمت به مردم خداوند را عبادت مي كنند و كمال مطلوبيت يك مسئول هنگامي است كه  مسئوليت و عبادت را در حد عالي به انجام برساند.  مهرداد سالاري شهردار جديد كرمانشاه نيز گفت: هدف دولت  از برگزاري انتخابات شوراها واگذاري امور شهري به مردم  بوده است و مشاركت آحاد مردم را براي اداره شهر مي طلبد.  وي افزود: متاسفانه وقتي سخن از مشاركت است بعضي ها به  بعد مالي مشاركت توجه مي كنند در حالي كه ما در همه  زمينه ها مشاركت مردم را خواستاريم.  سالاري در ادامه افزود: شهرداري خدمات خود را از آغاز ولادت تا فوت شهروندان ارايه مي دهد و ما در اين دوره  تلاش خواهيم كرد كه خدمتگزاران خوبي براي مردم باشيم.  شهردار كرمانشاه با تاكيد بر جايگاه استان كرمانشاه گفت:  كرمانشاه از نظر تاريخي سابقه طولاني و درخشاني دارد و داراي توانمنديها و استعدادهاي بالقوه فراواني است كه جا دارد به صورت مستقيم و غيرمستقيم براي آباداني و حفظ جايگاه آن همه مسئولين و شهروندان تلاش كنند. 
