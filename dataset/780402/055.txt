 گروه شهرستانها: استاندار اصفهان گفت: زيربناي ساختن  جامعه و انسان جهاد با نفس است اگر اين جهاد انجام نشود در حقيقت انسان در مسير سازندگي جامعه قرار نمي گيرد،  چرا كه زيربناي هر سازندگي در جامعه، خودسازي است و طبيعي است وقتي انسان خود را ساخت مي تواند در جهاد انسان با انسان ديگر و دفع تجاوز و محقق شدن ارزشهاي  اسلامي پيروز شود.  به گزارش خبرنگار همشهري از كاشان، مهندس موسوي كه در مراسم معارفه شهردار جديد كاشان توسعه پايدار و همه  جانبه را از سياستهاي دولت عنوان كرد و گفت: توسعه همه  جانبه به اين معناست كه انسان از جهت مادي و معنوي رشد كند و به سمت افراط و تفريط نرود. وي افزود: ساختار يك  جامعه اسلامي از نظر رنگ و نما و شهرسازي بايد به  گونه اي باشد كه ضوابط يك شهر اسلامي و فرهنگ اسلامي در آن هويدا باشد. استاندار اصفهان مردم را يكي ديگر از اركان توسعه و سازندگي در جامعه و نظام جمهوري اسلامي  دانست و گفت: مردم پايه اصلي توسعه هستند و يكي از شعارهاي اساسي دولت، دفاع از حقوق مردم است، وي در اين  زمينه شوراها را تجلي شعارهاي دولت عنوان كرد و افزود:  شعار قانون و قانونگرايي مشاركت همه مردم در تمام  عرصه هاي سياسي فرهنگي و اجتماعي، همه و همه در شوراها متبلور است. 
