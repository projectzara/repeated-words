 گروه شهرستانها: مقدمات اجراي طرح احداث راه آهن  آذربايجان غربي با آزادسازي زمينهاي واقع در مسير فراهم  شده است.  به گزارش خبرنگار همشهري از اروميه عرب باغي نماينده  مردم اروميه در مجلس شوراي اسلامي افزود: اجراي طرح  راه آهن آذربايجان غربي كه شهرهاي مراغه، مياندوآب،  مهاباد، نقده، اروميه و سلماس را به يكديگر ارتباط مي دهد، با 2 ميليارد ريال اعتبار آغاز شده است.  وي گفت: هزينه اجراي طرح از محل اعتبارات دولتي تامين  مي شود.  نماينده مردم اروميه در مجلس شوراي اسلامي همچنين با انتقاد از طرح انتقال آب زرينه رود به حوزه آذربايجان  شرقي يادآور شد: انتقال آب اين رودخانه به حوزه تبريز در شرايطي كه استان آذربايجان غربي خود نيازمند آب است،  بدون تمهيدات لازم، معقول نيست.  وي گفت: اگر اصراري براي انتقال آب از زرينه رود وجود دارد، بايد پيش از انتقال آب از سد بوكان، ارتفاع آن را افزايش دهند و سطح آب را در آن بالا برند.  در نظريه هاي كارشناسي پيرامون انتقال آب مازاد زرينه رود به حوزه آذربايجان شرقي گفته شده است كه اين  طرح در صورتي قابل اجرا است كه به اكوسيستم منطقه،  آبياري زمينهاي زراعتي و باغهاي واقع در مسير، حيات  جانوران آبزي در رودخانه، زندگي آرتميا در درياچه اروميه  و همچنين حضور پرندگان بومي و مهاجر در حوزه رودخانه و درياچه آسيبي نرسد. 
