 گروه شهرستانها: با بهره برداري از مركز اطلاع رساني  تجاري خراسان ; اين استان به زودي به كانون اطلاع رساني  تجاري در شمال شرق كشور تبديل خواهدشد.  به گزارش خبرنگار همشهري از مشهد، دبير هسته مطالعات و پژوهشهاي بازرگاني خراسان به هنگام بهره برداري از شبكه  آگاهگر بازرگاني استان با اشاره به لزوم استفاده از سيستم تجارت الكترونيكي براي رشد مبادلات تجاري، از دسترسي به اطلاعات بهنگام به عنوان يكي از ابزارهاي  بسيار اساسي در جهت تسهيل تجارت ياد كرد و افزود: براي  اين منظور با گشايش شبكه آگاهگر بازرگاني، اطلاعات  بازرگاني داخلي، قوانين و بخشنامه ها، خبرهاي بازرگاني،  نرخ كالاهاي وارداتي و توليدي، بورس، اطلاعات بازرگاني  خارجي و فرصت هاي تجاري در اختيار تجار و صادركنندگان  استان خراسان قرار مي گيرد.  به گفته وي، با بهره برداري از اين شبكه اطلاعات مورد نياز تجاري به متقاضيان ارائه خواهدشد. 
