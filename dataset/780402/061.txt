 گروه شهرستانها: به منظور هماهنگي بيشتر و ايجاد ارتباط دايمي بين علاقه مندان طبيعت و گروههاي زيست محيطي اولين  جلسه مشترك اعضاي شبكه تشكلهاي زيست محيطي غيردولتي  آذربايجان شرقي براي بهره گيري از نظريات جمعي و هماهنگي  براي استفاده از امكانات به نحو مناسب تشكيل شد.  مهندس تقي زاده دبير اين شبكه در گفت وگو با خبرنگار همشهري در تبريز گفت: نمايندگان گروههاي صلح سبز، حافظان  سبز، جبهه سبز و تعدادي از كارشناسان محيط زيست، منابع  طبيعي و شهرداري تبريز براي فعاليت بيشتر و عملكرد بهتر اين شبكه را ايجاد كرده اند تا با جذب نيروهاي علاقه مند،  اطلاع رساني، هدايت و برنامه ريزي بتوانند مشاركتهاي  مردم در زمينه محيط زيست را تسهيل كنند. 
