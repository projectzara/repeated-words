 گروه شهرستانها: معاونت نظارت و بهره برداري وزارت تعاون  اعلام كرد: براساس برنامه ريزيهاي به عمل آمده در وزارت  تعاون، در برنامه سوم توسعه اقتصادي تعاونيهاي بزرگ  توسعه منطقه اي در مناطق مختلف كشور ايجاد مي شود.  به گفته وي اين تعاونيها با هدف توسعه اقتصادي سراسر كشور، براساس اولويت ها و استعدادها و توانمنديهاي هر منطقه اي تشكيل و نقش مهمي در ايجاد اشتغال در كشور ايفاء خواهد كرد. به گزارش خبرنگار همشهري از اردبيل،  مهندس خجسته در همايش تعاون استان اردبيل در جمع مسئولين  و نمايندگان استان در مجلس شوراي اسلامي، اشتغالزايي در كشور را از مهمترين دغدغه هاي وزارت تعاون برشمرد و خاطرنشان ساخت: سال گذشته با اجراي طرحهاي اين وزارتخانه  براي 12 هزار نفر در كشور شغل ايجاد شد.  خجسته، نهادينه سازي فرهنگ تعاون در جامعه را رمز موفقيت  بخش تعاون دانست و افزود: اگر ما بتوانيم روح تعاون و تعاون گري را در جامعه گسترش دهيم و همگان بدانند كه  براي پيشبرد كارها و ترقي جامعه بايد آنچه را كه در توان  دارند در طبق اخلاص گذارند، بسياري از مشكلات امروزي  تعاونيها كه ناشي از عدم روحيه نظام و همكاري بين اعضا است حل مي شود.  وي بخش تعاون را مناسبترين مرحله گذر از بخش دولتي به  بخش خصوصي دانست و اظهار اميدواري كرد: در برنامه سوم  توسعه كشور با توجه به سياستهاي دولت در خصوص كاهش  تصدي گري دولتي، بخش تعاون در واگذاري كارخانه ها و موءسسات دولتي در اولويت قرار گيرد.  معاون نظارت و بهره برداري وزارت تعاون سقف اعتبارات  امسال كشور از محل تبصره 3 قانون بودجه را 600 ميليارد تومان ذكر كرد كه به گفته وي 25 درصد از اين مبلغ در اختيار بخش تعاون كشور قرار مي گيرد.  وي همچنين كمبود اعتبارات تخصيصي به بخش تعاون، مشخص  نبودن مرزهاي بخش دولتي، خصوصي و تعاون، عدم توجه به  توليدات بخش تعاون در نظام آمار و اطلاعاتي كشور را از مهمترين مشكلات بخش اقتصاد تعاوني كشور برشمرد. 
