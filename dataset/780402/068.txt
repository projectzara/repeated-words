 درخبر مربوط به راه اندازي واحد توليدي مرغ اجداد در سبزدشت قزوين كه روز گذشته در صفحه 14 چاپ شد، افتتاح  واحد توسط رئيس سازمان جهاد سازندگي صحيح است.  كوتاه از سراسر كشور برگزاري كنسرت موسيقي مقامي قوچاني در گرگان  گرگان- خبرنگار همشهري: استاد يگانه معروف ترين و زبردست ترين هنرمند موسيقي مقامي قوچاني در كشور، نيمه  اول تيرماه به دعوت اداره كل فرهنگ و ارشاد اسلامي استان  گلستان به مدت دو روز در تالار فخرالدين اسعدگرگاني در گرگان به اجراي برنامه خواهد پرداخت.  موسيقي مقامي قوچاني گذري به زندگي، احساس، انديشه و ديدگاههاي قلبي مردم غرب استان خراسان است و مردم اين  خطه انديشه و احساس خود را در نواي دو تار با ترانه هاي  محلي برخاسته از خلوت هاي قومي بيان مي كنند و شيوه  زندگاني و مناسبات انساني آنها در اين موسيقي به ويژه در نواي دو تار و آهنگ هاي خاص آنها نمايان است.  مديركل فرهنگ و ارشاد اسلامي استان گلستان افزود: گرگان  امسال همچنين ميزبان گروههايي از نوازندگان و خوانندگان  بوشهري، بلوچي و تربت جام خواهد بود.  شهردار جديد كرمان معرفي شد كرمان- خبرنگار همشهري: شوراي شهر كرمان به اتفاق آراء علي مهاجري را به عنوان شهردار جديد كرمان برگزيد.  استاندار كرمان در مراسم معرفي شهردار جديد كرمان،  شهرداري را نهادي كاملا" مردمي دانست كه عملكرد و كارنامه آن بطور مداوم مورد ارزيابي مردم قرار مي گيرد.  تشكيل تعاونيهاي مصرف در مدارس تبريز تبريز- خبرنگار همشهري: به گفته ولي زاده رئيس اداره  آموزش و پرورش ناحيه يك تبريز، براي برطرف كردن نيازهاي  فرهنگيان، دانش آموزان و مدرسه در كليه مدارس تبريز تعاونيهاي مصرف داير مي شود.  مديرعامل تعاوني مسكن ناحيه يك آموزش و پرورش تبريز نيز در گردهمايي صدها تن از فرهنگيان، از احداث 336 واحد مسكوني آپارتماني براي فرهنگيان در مجتمع مسكوني ارغوان  خبر داد. 
