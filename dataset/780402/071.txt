 * رئيس جمهوري و وزير امور خارجه ايران در پيام و نطق خود خطاب به ميهمانان همايش اعلام كرده اند كه رژيم حقوقي  درياي خزر بايد به اتفاق آراء و با توجه به حفظ محيط زيست، تامين منافع همه كشورهاي ساحلي و صلح جهاني تصويب شود گروه سياسي: همايش دو روزه "درياي خزر، فرصتها و محدوديت ها" ديروز با قرائت پيام رئيس جمهوري و سخنراني  وزير امور خارجه آغاز شد. هدف اين همايش يافتن راهكارهاي  مناسب و مبتني بر منافع كشورهاي حاشيه درياي خزر در زمينه استفاده از منابع و منافع بزرگترين درياچه جهان  است.  به گزارش خبرنگار همشهري، در پيام آقاي خاتمي كه توسط مهندس مظاهري مشاور اقتصادي رئيس جمهوري قرائت شد مواضع  جمهوري اسلامي ايران درباره نحوه بهره برداري از منابع  درياي خزر اينگونه تبيين شده است:  حصول به توافق واجماع درباره نظام حقوقي آينده درياي خزر مانند ديگرمسايل بين المللي كه مي تواند كشورهايي  بامنافع ملي متنوع را پيرامون امر حياتي مشتركي گرد هم آورد فقط درسايه حسن تفاهم و با در نظرگرفتن حقوق  همگان واز طريق گفت وگو وتبادل نظر امكان پذير است.  دراين پيام خاطرنشان شده است كه با توجه به دگرگوني هاي  پيش آمده درجغرافياي سياسي منطقه و ضرورت ايجاد يك نظام  حقوقي جديد براي اين درياي پر بركت، نظام حقوقي موجود تا زمان دستيابي به نظام نوين حقوقي ازاعتبار كامل اجرائي  وحقوقي برخوردار است.  رئيس جمهوري درپيام خود به همايش درياي خزر تصريح كرده  است: حوادثي درپهنه اين دريا در حال شكل گيري است كه نه  تنها براي محيط زيست بسيار حساس و آسيبپذير اين دريا مي تواند آثار منفي درپي داشته باشد بلكه  زمينه هاي ناسالمي را در پهنه اين دريا و محيط پيراموني  آن به شكل رقابتهاي نظامي وحضور نظامي بيگانگان فراهم  مي آورد.  دراين پيام اضافه شده است: به نظركارشناسان امر، بايد نسبت به محيط زيست اين درياي بسته كه ازلحاظ طبيعي  وضعيت منحصر به فردي در جهان داردو در" اكوسيستم " منطقه اي و جهاني به طور مستقيم تاثيرگذار است توجه  خاص مبذول شود.  رئيس جمهوري با تاكيد بر لزوم اجتناب از نظامي گري در درياي خزر نوشته است: دورنگه داشتن اين منطقه از رقابتهاي نظامي و پرهيز از ايجاد پايگاه هاي نظامي خارجي  از ديگر امور مهمي است كه بايد به آن اهتمام ورزيد، مسلما برنامه هاي توسعه اقتصادي در منطقه و يا انتقال انرژي از اين درياي بسته به خارج به تحقق موارد پيش گفته بستگي  تام دارد.  پس ازقرائت پيام رئيس جمهوري، كمال خرازي وزيرامورخارجه  براي كارشناسان 25 كشور جهان كه در اين همايش حضور دارند سخنراني كرد.  وزيرامورخارجه درسخنان خود ازفروپاشي اتحاد جماهيرشوروي  بعنوان يكي ازمهمترين وقايع نيمه دوم قرن بيستم كه  تاثيرات عميقي برژئوپلتيك منطقه برجاي نهاده است نام برد و خاطرنشان ساخت كه يكي ازمهمترين عرصه ها ومقوله هايي  كه امروزه درسياست خارجي ايران مطرح است، روابط با كشورهاي بجاي مانده ازشوروي سابق است.  خرازي گفت: جمهوري اسلامي ايران از زمان استقلال اين  كشورها، ضمن استقبال از اين تحول عظيم، همكاري گسترده اي  را با آنها آغاز نموده است و در حال حاضر روابط با اين  جمهوري ها در بسياري از زمينه ها درسطح بسيارخوبي قرار دارد.  وزير امور خارجه افزود: يكي از اساسي ترين جنبه هاي  مناسبات فيمابين جمهوري اسلامي ايران و كشورهاي آسياي  مركزي و قفقاز، همكاري درخصوص مسايل درياي خزر مي باشد كه در حال حاضر به دليل اهميت منابع و ذخاير، خطوط انتقال انرژي، نظام حقوقي، مسايل زيست محيطي ومباحث  پيراموني آن حائزتوجهات فزاينده منطقه اي وبين المللي  است. خرازي در رابطه با نظام حقوقي درياي خزر اظهارداشت:  جمهوري اسلامي ايران معتقد است كه نظام حقوقي جديد درياي  خزر بايد به اتفاق آراءو توسط كشورهاي ساحلي آن تهيه و تدوين شود و تا تدوين آن، نظام حقوقي موجود درياي خزر معتبر ونافذ است، با توجه به منحصربه فرد بودن اين  درياهرگونه بهره برداري يك طرفه وبدون ضابطه تا قبل از وضع نظام مذكور موردقبول ايران نيست.  خرازي هشدارداد كه همه منابع اين دريا تا قبل از تعيين  نظام حقوقي جديد متعلق به تمامي دول ساحلي است و براين  اساس دولت يا دول خاطي درقبال كليه پيامدهاي اعمالي كه  باعث وارد آمدن خسارت به حقوق ديگر دول ساحلي شود مسئول  مي باشند.  وزيرامورخارجه ايران محيط زيست حساس و آسيبپذير خزر را مورد توجه قرار داد و گفت: درياي خزر بعنوان يك درياي  بسته كه به طور طبيعي راه به اقيانوسها ودرياهاي آزاد ندارد، داراي اكوسيستم واحد ومنحصر به فرد است و جمهوري  اسلامي ايران معتقد است كه هرگونه ضرر و زيان ناشي  ازفعاليتهاي نفتي به محيط زيست اين منطقه وسواحل هريك از كشورهاي ساحلي به عهده دولت خاطي بوده وهمه آنها مسئول  جبران خسارات وارده مي باشند.  دكترخرازي در همين رابطه ادامه داد: عبور خطوط لوله نفت  يا گاز ازبستردرياي خزر با توجه به زلزله خيز بودن اين  دريا و احتمال بروز فاجعه زيست محيطي در بلند مدت منجر به خسارت به اكوسيستم اين دريا، يا به عبارت ديگربه  همگان مي شود و جمهوري اسلامي ايران به هيچوجه با آن  موافقت نخواهدكرد، لذا عقل سليم حكم مي كند كه منافع  بلند مدت فداي منافع كوتاه مدت نشود. وزيرامورخارجه  جمهوري اسلامي ايران ضرورت جلوگيري از دخالت  كشورهاي خارج ازمنطقه در اموردرياي خزر را مورد تاكيد قرار داد و تصريح كرد كه اكثركارشناسان مسايل نفتي  وانرژي جهان بدون ملاحظات خاصي عقيده دارند كه مسير جمهوري اسلامي ايران امن تر و اقتصادي تر از مسيرهاي  ديگر و بهترين انتخاب براي انتقال انرژي مي باشد. وي  درتشريح سياست خارجي ايران درقبال مسايل درياي خزر گفت:  سياست جمهوري اسلامي ايران در درياي خزر تاكنون در راستاي ارتقاي سطح همكاري وهمگرايي ميان كشورهاي ساحلي  بوده است و پيشنهاد ايران مبني بر تشكيل شوراي همكاري  كشورهاي ساحلي درياي خزر دقيقا درچارچوب اين سياست  قراردارد وزيرامورخارجه با تاكيد برغيرنظامي شدن درياي  خزر، افزود: ما اعتقادراسخ داريم كه تنها راه تضمين صلح  وثبات وامنيت منطقه اي، بهره گيري صحيح وعادلانه ازمنابع  اقتصادي درياي خزر وتوسعه همكاريهاي منطقه اي به  ميزاني است كه خزر نماد همگرايي كشورهاي ساحلي آن باشد. 
