 گروه سياسي: هيات وزيران صبح و بعد از ظهر ديروز به  رياست حجت الاسلام والمسلمين سيدمحمد خاتمي رئيس جمهوري  در جلسه فوق العاده اي، پيش نويس لايحه قانوني شناسايي و نحوه تشكيل و اداره شركتهاي دولتي را كه اولين بخش از بحثهاي نهايي برنامه سوم توسعه كشور را تشكيل مي دهد آغاز كرد و كليات اين طرح به تصويب رسيد. در اين لايحه  تقويت ساز و كار اقتصادي در مديريت شركت هاي دولتي،  تخصصي و متمركز شدن شركتها و بهبود نظارت مديريتي و حسابرسي در امور شركتها و همچنين كاهش حجم تصدي دولت و يكنواخت كردن مقررات و امتيازات براي شركتهاي دولتي و خصوصي از محورهاي موردنظر بوده است.  در ابتداي اين جلسه، آقاي خاتمي سالروز شهادت امام حسن  عسكري(ع)را به عموم شيعيان جهان تسليت گفت. 
