 گروه سياسي: وزير فرهنگ و ارشاد اسلامي كه روز گذشته  براي شركت در جلسه كميسيون مشترك بررسي طرح اصلاح قانون  مطبوعات به مجلس آمده بود، در مورد معرفي اعضاي هيات  منصفه دادگاه مطبوعات گفت: روز پنجشنبه هفته جاري پنج  عضو جديد هيات منصفه معرفي خواهند شد. آقاي مهاجراني گفت:  پنج عضو سابق استعفا كرده اند.  به گزارش خبرنگارما رئيس دادگاه مطبوعات چندي پيش پنج  عضو حقوقدان هيات منصفه را به دليل عدم شركت در جلسه  هيات منصفه از اين هيات اخراج كرد.  بدين ترتيب پيش بيني مي شود از هفته آينده دادگاه  مطبوعات با حضور هيات منصفه بتواند كار خود را آغاز كند.  ظاهرا" مسئولين وزارت ارشاد پس از برخوردهاي اخير با مطبوعات به اين نتيجه رسيده اند كه جناح مقابل به هر ترتيبي با استفاده از ابزارهاي گوناگون، مطبوعات را تحت  فشار قرار مي دهند بنا بر اين بهتر است اعضاي هيات منصفه  معرفي شوند تا محاكمه هاي مطبوعاتي در فضاي قانوني انجام  شود. 
