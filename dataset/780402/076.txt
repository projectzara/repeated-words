 گروه سياسي: برگزاري سومين جلسه دادگاه رسيدگي به  اتهامات هلموت هوفر بازرگان آلماني به دليل عدم حضور كارشناسان رسمي دادگستري(مترجمان رسمي)به ساعت 9 روزبيستم مردادماه امسال موكول شد.  جلسه دادگاه هوفرقراربود ساعت 9 صبح ديروز در مجتمع  قضايي ويژه كاركنان دولت در تهران تشكيل شود اما بنابه آنچه كه وكيل ايراني هوفر آن را عدم حضورمسئولان و دست اندركاران دستگاه قضايي از جمله برخي كارشناسان  رسمي دادگستري در جلسه خداحافظي رئيس قوه قضاييه ناميد،  تشكيل نشد. ملك هوشنگ قهاري يكي از دو وكيل ايراني  هوفربه خبرگزاري جمهوري اسلامي گفت: با آنكه طبق روال  قضايي، اين دادگاه بايد هفت ماه بعد تشكيل شودامايوسف  موسوي قاضي اين پرونده با تقاضاي مابراي ايجاد تسريع در تشكيل جلسه اين دادگاه موافقت كرد. قهاري تاكيد كرد هوفرهم اكنون در منزلي مناسب از نظرامكانات در تهران زندگي مي كند وتاكنون به بسياري از شهرهاي ايران  سفركرده است. هلموت هوفرنيز هنگام ترك مجتمع قضايي ويژه  در برابر دوربينهاي تصويربرداري خبرنگاران داخلي وخارجي  حاضردردادگاه از مسئولان جمهوري اسلامي ايران وقوه  قضاييه كه شرايط مناسبي براي پيگيري روند قضايي  پرونده اش فراهم كرده اند تشكر كرد. وي همچنين گفت:  همواره از زندگي كردن درايران بسيارخرسند بوده است. ناصر طاهري ديگر وكيل ايراني هوفر نيزدر گفت وگو باخبرنگار ما نسبت به صدور راي برائت در مورد موكل خود اظهار اميدواري  كرد و گفت: اين براي سومين باراست كه هوفر به اتهام  داشتن رابطه نامشروع بايك دخترايراني محاكمه مي شود. وي  افزود: چنانچه دادگاه سوم نيز وي راگناهكارتشخيص دهد و حكم دو محكمه قبلي را صادر كند پرونده وي جزو پرونده هاي  موسوم به "اصراري "تعيين وبراي مشخص شدن تكليف نهايي به  مجمع عمومي ديوان عالي كشور ارجاع مي شود.  هلموت هوفر، درسال 1376 هنگام بازگشت ازآلمان  درفرودگاه مهرآباد تهران به اتهام فساد اخلاقي دستگير شد. 
