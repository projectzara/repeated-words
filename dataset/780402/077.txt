 امان- خبرگزاري جمهوري اسلامي: عبدا... الخطيب وزيرامورخارجه اردن روز سه شنبه در يك گفت وگوي  مطبوعاتي ضمن تشريح سياست خارجي اين كشور، سفر اخير دكتر كمال خرازي وزير امورخارجه ايران به اردن را مهم توصيف  كرد وي تاكيد كرد كه ايران واردن خواهان تقويت همكاري ها درهمه زمينه ها هستند.  الخطيب دو روز پيش نيز در سخنان مشابهي سياست خارجي  ايران را ستود و گفت مناسبات اخير جمهوري اسلامي ايران  با كشورهاي عربي خاورميانه و خليج فارس، اين منطقه را دگرگون كرده است.  الخطيب روابط اردن با كشورهاي عربي را از لحاظ هماهنگي و اعتماد متقابل در بهترين وضعيت توصيف كرد و خواستار تقويت روابط اعراب از طريق انجام ديدارها در سطوح مختلف  شد.  در راهروهاي مجلس  * شنيده شد كه مجمع روحانيون مبارز در جلسه اي كه دوشنبه  شب گذشته با حضور تعدادي از نمايندگان مجلس تشكيل داد طرح اصلاح قانون انتخابات را به بحث گذاشته است.  در اين جلسه مصوبات كميسيون شوراها و اشكالات آن بررسي و تاكيد شده است كه اين مصوبات به دليل اختيارات زيادي كه  براي هياتهاي نظارت قائل شده است در انتخابات مجلس ششم  تنگناهايي ايجاد خواهد كرد. آيت الله كروبي در اين جلسه  از نمايندگان خواسته است شرايط و مصلحت جامعه را در نظر بگيرند و قانون را براي افراد ننويسند ظاهرا" اين جلسه  و كار توضيحي مطبوعات تاثير مطلوبي در بين نمايندگان  براي موافقت با پيشنهاد مجيد انصاري مبني بر تغيير دستور مجلس گذاشته است.  * خودكشي سعيد امامي از عوامل قتل هاي اخير يكي از بحث هاي مطرح ديروز در راهروهاي مجلس شوراي اسلامي بود.  از لابلاي اين بحث ها شنيده شد كه سعيد امامي در گردهمايي ائمه جمعه استان تهران كه پيش از انتخابات  رياست جمهوري تشكيل شده بود.  سه ساعت در مخالفت با آقاي خاتمي سخن گفته و از ائمه  جمعه خواسته بود عليه وي تبليغ كنند. كساني كه سخنان  امامي را شنيده بودند وي را سخنوري توانا و ماهر توصيف  كردند.  همچنين شنيده شد سعيد امامي كه در آمريكا تحصيل مي كرد عضو فعال انجمن اسلامي دانشجويان ايراني در آمريكا و كانادا بوده كه همواره سعي بر جذب مجموعه خاصي داشته است.  وي همچنين اصرار زيادي براي مقدس جلوه دادن خود داشته و در تابستانها وانمود مي كرد كه روزه مي گيرد. سعيد امامي  كه پس از انقلاب به ايران آمد گفته بود در بازجويي سعيدي  سيرجاني حضور داشته و در نمازهاي مستحبي كه مي خوانده،  سعيدي سيرجاني به وي اقتدا مي كرده است.  * به نظر شماري از نمايندگان اعلام خبر خودكشي سعيد امامي در واقع اعلام ختم پرونده بوده است تا اعلام خبر خودكشي.  * در مجلس شنيده شد كه رئيس جمهوري تا روز شنبه از موضوع  خودكشي سعيد امامي بي خبر بوده است.  خبرهاي كوتاه  * علي محمد غريباني با حكم آقاي موسوي لاري به عنوان  مشاور عالي وزير كشور منصوب شد.  وي پيش از اين استاندار آذربايجانغربي بود.  * دفتر حزب كارگزاران سازندگي در استان اردبيل با صدور بيانيه اي از اعضاي شوراي نگهبان خواست تا به منظور فراهم سازي زمينه رقابت سالم و حضور گسترده مردمي، از اعمال سليقه هاي جناحي و شخصي در انتخابات آينده مجلس  خودداري ورزند.  در بيانيه اين تشكل همچنين برخي از حركات هماهنگ و برنامه ريزي شده بعضي از جريانها و سازمانها در آستانه  انتخابات مجلس - از جمله اقدامات يكسويه سازمان صدا و سيما- محكوم شده است.  *" موسي ابومرزوق "عضو دفتر سياسي جنبش مقاومت اسلامي  فلسطين(حماس)موضع ايران در مورد آرمان فلسطين را نشانه  احساس مسئوليت نظام جمهوري اسلامي در قبال منافع كشورهاي  اسلامي و عربي دانست. 
