 گروه ورزشي: "ميگل لاموت "سرمربي كوبايي تيم واليبال  جوانان ايران در ديدار با" سيدمصطفي هاشمي طبا" معاون  رييس جمهوري و رييس سازمان تربيت بدني برلزوم تلاش بيشتر بازيكنان اين تيم تاكيد كرد.  لاموت گفت براي كسب عنوان مطلوب در رقابت هاي جهاني  برنامه اي به مدت 6 ماه تا يك سال تدوين كرده بودم اما با توجه به محدوديت زماني مجبور شدم برنامه هاي خود را به 5 ماه كاهش دهم.  تيم واليبال جوانان ايران اواخر مردادماه سال جاري براي  شركت دررقابت هاي جهاني اين رشته راهي بانكوك پايتخت  تايلند مي شود. وي افزود اين برنامه شامل آماده سازي  مقدماتي، آماده سازي عمومي، مباني تاكتيكي و تكنيكي،  آموزش تكنيك هاي مطلوب، حفظ آمادگي جسماني ومهارت ها و شركت در رقابت هاي بين المللي است.  لاموت در ادامه اظهارداشت مشكلات تحصيلي برخي از دعوت شدگان به اردوي آمادگي تيم واليبال جوانان ايران  سبب شده است شماري از بازيكنان اين تيم به طور مستمر در تمرين ها حضور نيابند كه اين امر در آمادگي آنان  تاثيرنامطلوبي گذاشته است. 
