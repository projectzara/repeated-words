 نگاهي به نقش و جايگاه انجمنهاي اولياء و مربيان  اشاره: برخي از صاحبنظران، دوره فعلي در حيات جمهوري  اسلامي را به مثابه عصر تازه اي به شمار مي آورند كه  مفاهيم ويژه اي را براي نخستين بار در خود پرورانده است.  جامعه مدني يكي از واژه هايي است كه طي يك فرايند مفهوم سازي وارد ادبيات اجتماعي جامعه ما شد. در واقع  طليعه باشكوه براي ظهور اين مفهوم مهم را بايد در آغاز انتخابات رياست جمهوري به شمار آورد و چنانكه همگان  مي دانند مفهوم جامعه مدني به شكل كاربردي از واژه هايي  كليدي بود كه در برنامه هاي حجت الاسلام والمسلمين خاتمي  به كار گرفته شد.  راي 20 ميليوني مردم به برنامه هاي سيدمحمد خاتمي از حوادث مهم حيات سياسي جامعه ماست كه بدون شك آيندگان آن  را به عنوان مهم ترين شاخص براي بلوغ فكري - سياسي مردم  ما به حساب خواهند آورد.  در اينجا بدون آن كه بخواهيم وارد بحث گسترده اين مفهوم  شويم، ضمن اشاره اي كوتاه، به بررسي جايگاه انجمنها و تشكل هاي داوطلبانه در جامعه مدني مي پردازيم اما قبل  از ورود به اين بحث لازم است تعريفي از جامعه مدني داشته  باشيم.  مفهوم جامعه مدني  جامعه مدني(Civil Society)به لحاظ سابقه تاريخي از مفاهيمي است كه در انديشه ارسطو حكيم و متفكر يوناني  بكار رفته است. در معناي امروزي در اصل به نهادهايي  مي پردازد كه اين نوع جامعه را شكل داده و تا حد زيادي  از تحولات ايجاد شده در زندگي شهري به دست آمده است. در حقيقت بعد از خانوده كه روابط جزيي فرد را در ارتباط با اعضاي خود به شكل نوع دوستانه شكل مي دهد، اين جامعه  مدني است كه دومين عرصه را براي حيات اجتماعي و اخلاقي  فراهم مي آورد و افراد در خارج از محيط خانوادگي به  دنبال تحقق تمايلات فردي خود هستند.(1)(رضايي، 137654) در جامعه مدني، فرد با مشاركت خود تنها به دنبال منافع  جزيي خويش نيست، بلكه بدون اين كه آگاه باشد، به اهداف  كلي و منافع جمعي نيز خدمت مي كند.  بنابراين ويژگي مهم جامعه مدني وجود نهادهايي است كه  عرصه اي براي مشاركت مردم و سهيم شدن در سرنوشت اجتماعي  و سياسي آنها فراهم مي آورد. يكي از اين نهادهاي مدني  انجمنهايي هستند كه به عنوان بستر مشاركت، مردم و شهروندان را در خود مي پذيرند و از اين طريق آنان را به  تصميم گيري و رايزني در خصوص مسائل مربوط رهنمون مي كنند.  بحث جامعه مدني داراي ابعاد مختلف و وسعت زيادي است و به  خاطر اختصار از گسترش آن صرف نظر مي كنيم. حال بر اين  پايه به بحث درباره انجمنهاي داوطلبانه مي پردازيم.  انجمنهاي داوطلبانه  پرواضح است كه انجمنهاي داوطلبانه جايگاه ارجمندي در جامعه مدني دارند اين انجمنها به عنوان پلي ميان دولت و مردم نقش ارتباطي خود را مي يابند. در تشكل هاي اينچنيني  افراد جامعه براساس ميل و اختيار ارادي خود، در ميان  انجمنها حضور مي يابند.  در جامعه مدني، انجمنها داوطلبانه هستند و در آنها براساس اصل مهم و محوري انتخابات افراد براي ايفاي  نقش هاي محول برگزيده شده و تمام اعضا براي انتخاب شدن  در يك سطح قرار دارند. در اين انجمنها از قبل كسي داراي  قدرت و يا پست ويژه اي نيست و همه با يكديگر برابرند.  انجمنها در طي فعاليت خود بخشي از وظايف اجتماعي شدن  اعضاء را با آموختن هنجارهاي جمعي و عمومي انجام مي دهند و مجراي مشاركت و همكاري اعضاي انجمن را در امر مهم  تصميم گيري درباره مسايل و امور عمومي بوجود مي آورند.  در چنين محيطي موارد مورد بررسي امور خصوصي نبوده و امور جمعي را شامل مي شود كه تصميم گيري درباره آنها حياتي  است.(2)(محسني، 1375) اين انجمنها فرصت مناسبي را براي بروز توانايي هاي افراد شركت كننده بوجود آورده و از اين طريق زمينه تمرين  مهارت هاي مشاركت، مديريت، همكاري و همدلي را براي اعضاي  خود فراهم مي آورند. انجمنها متناسب با شرايط اجتماعي  برخي از تصميمات متمركز را تعديل يا تصحيح مي كنند و به  اين طريق جايگاه مهمي در فعاليتهاي اجتماعي مي يابند.  كاركرد و خدمات انجمنها در عرصه هاي مختلف  خدمات و وظايفي را كه انجمنهاي داوطلبانه از منظر جامعه شناسي مي توانند انجام دهند در موارد زير قابل  بيان است:  14- عرصه ابراز وجود علايق فردي  " ] [انجمنها وسايل ارضاء تمايلات گروهي از افراد را فراهم  ] [مي كنند، حتي اگر علايق آنها با تمامي جامعه مشترك  نباشد... تنوع انجمنهاي داوطلبانه مي تواند گونه اي از چند گانگي فرهنگي را بوجود بياورد كه در آن سليقه هاي  مختلف در درون يك جامعه واحد بتواند مطرح و قابل تحمل  باشد.  24- عرصه آزمون برنامه هاي اجتماعي  انجمنهاي داوطلبانه مي توانند برنامه اي را گسترش داده  و ارزش آن را نشان دهند و شرايطي را فراهم آورند كه در نهايت، اداره امور آن را مقامات محلي و يا دولت ها برعهده گيرند.  34- مسير فعاليت هاي سودمند اجتماعي  انجمنهاي داوطلبانه به افراد امكان مي دهند كه به سه  شيوه زير در تصميم گيري هاي اساسي و اجتماعي مشاركت  داشته باشند:  الف- توزيع قدرت در زمينه زندگي اجتماعي به جاي منحصر كردن ب- ارتباط مستقيم افراد با امور و آشنايي با مشكلات و محدوديت ها ج- تدارك مكانيسم لازم براي تغييرات اجتماعي "(3)(محسني،  1375) مسلما" كاركرد انجمنها در جوامع امروزي به چند مورد فوق  محدود نمي شود و داراي وظايف و خدمات فزاينده ديگري نيز هست. اما آنچه كه بايد در نظر داشته باشيم اين است كه  ظهور و حيات اين گونه گروههاي داوطلبانه آن هم به شكل  امروزين، در جامعه اي محقق خواهد شد كه بستري مناسب براي  اين فرايند مهم اجتماعي حاصل شود.  جايگاه مشاركت در توسعه  يكي از راههاي حصول به توسعه پايدار در عرصه اجتماعي  تحقق و فعاليت گسترده انجمنهاي داوطلبانه است. به طوري  كه صاحبنظران توسعه اقتصادي و سياسي، ميزان و سطح  مشاركت مردم در انواع گروهها و برنامه هاي اجتماعي، به  ويژه انجمنهاي داوطلبانه و سازمانهاي غيردولتي را به  عنوان يكي از ملاكهاي اساسي توسعه در نظر مي گيرند.  اگر مفهوم "مشاركت اجتماعي "را" دربرگيرنده انواع  كنش هاي فردي - گروهي براي دخالت در تعيين سرنوشت خود و جامعه و تاثير نهادي بر فرايندهاي تصميم گيري درباره  امور عمومي "(4)بدانيم، به راحتي نقش و جايگاه انجمنها به عنوان مجراي مشاركت و آموزش آن همچنين تاثير در تعيين  سرنوشت خود و مشاركت در بحث تصميم گيري جمعي تعيين  مي شود.  از بحث درباره كاركرد و نقش انجمنها به شكل عام به بحث  درباره انجمنهاي اولياء و مربيان به شكل خاص وارد شده و سعي خواهيم كرد نقش اين انجمنها و تحقق كاركردهاي بيان  شده براي آنها را به بحث گذاريم.  انجمنهاي اولياء و مربيان     بنابر آمار سال 7776 و بر اساس ج(4)53 درصد از اعضاء شركت كننده در انجمنها از ميان پدران و مادراني هستند كه  داراي فرزند مقطع ابتدايي مي باشند310 درصد اولياء داراي فرزند راهنمايي بوده و 16 درصد پدران و مادراني  هستند كه داراي فرزند دبيرستاني مي باشند. اين نكته نيز موءيد آن است كه در مقطع ابتدايي به خاطر تازه و زود بودن  فرزندان حساسيت پدران و مادران در مورد حضور در برنامه هاي مدرسه بيشتر است و به تدريج دچار كاهش مي شود.  ويژگي هايي كه براي انجمنها به طور عام برشمرديم از مواردي است كه انجمنهاي اولياء و مربيان نيز آنان را دارا مي باشند. بنابر اين، يكي از شاخص هاي مهم مشاركت  اجتماعي در امر سرنوشت ساز آموزش و پرورش كشور، فعال  كردن و ايجاد نوسازي در اين انجمنهاست. با توجه به اين  كه سمت و سوي سياستهاي جاري كشور چه در سطح كلان و چه در سطح خرد، تقويت روحيه مردم سالاري براي استفاده از توان  خلاق آنهاست، ضرورت فعاليت بيشتر اين انجمنها بيش از پيش  روشن مي شود.  اين مهم مي تواند از طريق آماده سازي عرصه فعاليت مناسب براي انجمنها در مدارس محقق شود.  مشاركت در آموزش و پرورش، نياز جامعه امروز ما بيان اين موضوع مهم كه جامعه امروز بيش از هر زمان ديگر نيازمند مشاركت آحاد و اقشار مختلف اجتماعي در آموزش و پرورش كشور است امري بديهي مي نمايد و در حقيقت اين  موضوع بيش از آنكه بر مسئولين معلوم باشد بر مردم روشن  است. زيرا هر خانواده اي با داشتن چند مدرسه رونده به  اين نكته وقوف دارد كه براي پرورش مطلوب فرزندان بايد هزينه هاي مادي و فرهنگي لازم را پرداخت.  بنابر آرا صاحبنظران يكي از زيربناهاي اساسي براي توسعه  به مفهوم عام آن، آموزش و پرورش مي باشد.(11)البته مراد از توسعه، توسعه اي كيفي و همه جانبه است كه تمام اجزاء و عناصر آن به شكل متعادل رشد نمايد. اين برداشت از توسعه در واقع توسعه اي درون زاست كه نقطه عزيمت آن با مشاركت و بسط مشاركتهاي مردم در عرصه هاي گوناگون تحقق  يابد.  از اين منظر راه براي ادامه اين بحث حول محور آموزش و پرورش و مشاركت مردم هموارتر مي گردد. زيرا جامعه و جمعيت نوزده ميليوني دانش آموزي به طور خودكار مردم را به مشاركت در امور آموزش و پرورش مي طلبد. در اين معنا مشاركت در آموزش و پرورش يعني تحقق بسترهاي مناسب مشاركتي است كه تا آنجا كه توان و قدرت مردمي اقتضا مي كند امور را به خود مردم سپرد.  شوراهاي شهر و روستا يكي از ويژگيهاي مثبت دوران فعلي همخواني سياستهاي عمومي  كشور در فراخوان عمومي مردم به امر مشاركت است. بر اين  پايه عزم ملي بيش از دويست هزار نفر از آحاد جامعه را در تصميم گيري هاي اجتماعي و سياسي و به معناي عام تر در سرنوشت عمومي خود شركت داده و بستر اين مشاركت شوراهاي  شهر و روستاست.  در شوراها آزادي عمل و اختيار به مردم داده مي شود و در مقابل از آنان مسئوليت خواسته مي شود. پاگيري فعاليت  شوراها بدون شك مقدمه مهمي براي تغيير وتحول در ساختار سياسي است و اين همه براي آن است كه ما به اين نكته مهم  يقين پيدا كنيم كه اصولا" بستري مانند شورا يا انجمن،  وسيله اي كارساز است كه مي تواند تشكلها را بوجود آورد و از دل اين تشكلهاي مردمي به شكلي درون زا و غير عاريتي  پديده مشاركت جنبه علمي وعيني پيدا كند.  در حقيقت بين فعاليت انجمن هاي اولياء و مربيان و شوراهاي شهر و روستا اين اشتراك وجه وجود دارد كه در شوراها مشاركت در مسائل عام تحقق مي يابد و در انجمنها مشاركت در مسائل خاص. اما همواره در راه تحقق اين مشاركت  در آموزش و پرورش، موانعي وجود داشته كه در حد امكان به  آنها پرداخته مي شود.  موانع مشاركت مردمي در آموزش و پرورش  1- نخستين مشكل اين است كه متوليان تعليم و تربيت در راهيابي خردمندانه براي گردش امور آموزش و پرورش و حل  مشكلات و معضلات آن سعي بر آن داشته اند كه همواره از راس هرم سازماني عمل كنند و مردم هم بنابر اين سابقه  تاريخي كه همواره دولت را متولي امور تربيت و آموزش  فرزندان دانسته اند بي ميلي مفرطي به دخالت در آموزش و پرورش فرزندانشان پيدا كرده اند. در واقع وجود نظام  متمركز در آموزش و پرورش يكي از عوامل بنيادي است كه  مانع از مشاركت مردم شده است.  2- از علتهاي ديگري كه مي توان به عنوان موانع مشاركت  ياد كرد اين است كه اولياء فرزندان از انجمنهاي خانه و مدرسه قديم و انجمنهاي اولياء و مربيان فعلي تنها يك  نگرش اقتصادي صرف داشته اند و اصولا" در اين انجمنها مواردي چون بهره گيري از فكر جمعي و به كارگيري افراد مختلف همواره مغفول مانده است.  3- سومين علت اين است كه به رغم مشاركت اولياء، آنان  هيچگاه آثار عيني و عملي و بازتاب مشاركت خود را در گردش  امور مدرسه لمس نكرده اند و حتي در جريان آموزش و پرورش  فرزندانشان به اين نكته نرسيده اند. تا از اين طريق  مدرسه و آموزش و پرورش را از خود بدانند.  4- اما نكته مهم ديگري كه به عنوان مانعي جدي در مشاركت  مردم نسبت به آموزش و پرورش بي تاثير نبوده است وجود سطح  پايين تحصيلات و پايين بودن آگاهيهاي عمومي در دهه هاي  گذشته است در دوره فعلي اين مانع تا حد زيادي مرتفع شده  است زيرا با به ثمرنشستن فعاليتهاي آموزشي و زير پوشش  قرار گرفتن افراد واجد التعليم، نسل جديدي از پدران و مادران جوان در عرصه تعليم و تربيت حضور يافته اند كه  حساسيت و دغدغه سرنوشت تربيتي فرزندانشان را دارا مي باشند.  آمارها نشان مي دهند كه در 1335 آمار زنان روستايي  باسواد بالغ بر 1 درصد بوده است در حالي كه اين آمار در سال 1375 بالغ بر 63 درصد شده است.(12)اين امر موءيد آن  است كه بحث توجه به مسائل تعليم و تربيت فرزندان تنها در محيطهاي شهري به فرهنگ عمومي و امور مشترك تبديل نشده و در محيطهاي روستايي اين توجه وجود دارد.  تحول در فضاي زندگي اجتماعي و فضاي فرهنگي نشانگر آن است  كه پايين بودن آگاهيهاي عمومي كه به عنوان يك مانع جدي  از آن نام برده شد در حال حاضر رنگ باخته و مردم آثار قابل ملاحظه اي را از خود براي مشاركت در آموزش و پرورش  نشان مي دهند.  در مجموع بايد اذعان داشت كه موانع فوق الذكر در شرايط فعلي باتوجه به سياستهاي كلان كشور در حال برداشته شدن  است، گرچه تا تغيير و تحول در نظام متمركز آموزش و پرورش  راه درازي در پيش است اما اين اميدواري وجود دارد كه  شرايط فعلي مانع از بي اشتهايي در امر مشاركت در آموزش و پرورش شود. به همين دليل بها دادن به فعاليت انجمنها مي تواند بستر مناسبي را در اين راستا فراهم آورد. زيرا آنچنانكه جامعه شناسان گفته اند" عضويت در صحنه هاي  متعدد اجتماعي يكي از نشانه هاي تحول فرهنگي است. "(13) در واقع انجمنهاي اولياء و مربيان و فعال شدن آنها مي تواند به تسريع تحول فرهنگي كمك كند و از سويي بروز تحول فرهنگي مي تواند موجب فعال شدن اين انجمنها گردد.  بايد افزود كه در مواردي كه حركتهاي خودجوش مردمي  رهگشاست بنا به طبيعت اين حركتها نبايد انتظار نتايج  فوري داشت. حال بايد ديد كه چگونه انجمنهاي اولياء و مربيان مي توانند علي رغم وجود مشكلات و موانع به عنوان  بستري مناسب اولياء را در امر آموزش و پرورش به همكاري  دعوت نمايد.  انجمنهاي اولياء و مربيان بستر مناسب مشاركت اولياء در آموزش و پرورش  مطالعه اي در اين زمينه نشان مي دهد كه از نظر اهميت  نهادهاي مشاركتي بالاترين توجه به نقش و جايگاه  انجمن هاي اولياء و مربيان بوده است. بعد از انجمنها شوراهاي آموزش و پرورش و سپس مدارس غيرانتفاعي مورد توجه  بوده اند.(14) گرچه در اين نوشته تنها از زاويه مشاركت در انجمنهاي  اولياء و مربيان به موضوع مي نگريم اما از ربط وثيق و پيوستگي و درهم تنيدگي امور اجتماعي نيز نمي توان غافل  بود. زيرا آنچنانكه صاحبنظران گفته اند مشاركت بايد داراي ويژگيهاي زير باشد:  الف- آگاهانه باشد ب- داوطلبانه باشد ج- مردم خود را در تصميم گيري و انجام اقدام هاي آموزشي  شريك بدانند.(15) و از اين رهگذر راه براي شركت در ساير مسائل اجتماعي و مشاركت اولياء در آنها گشوده خواهد شد.  جمع بندي از آنجا كه در وضعيت فعلي جامعه ما سه محور حياتي تحقق  جامعه مدني، توسعه سياسي و مشاركت مردمي به عنوان اهداف  اصلي در نظر گرفته شده و علي رغم مشكلات و موانع گوناگون  دست اندركاران بر حصول اين اهداف در قول و عمل تصريح  مي ورزند بايد تاكيد كرد كه عمومي شدن و شكل گيري  انجمنهاي اولياء و مربيان آنهم تنها با اين انديشه نيكو كه پدران و مادران حق دارند كه در سرنوشت تربيتي و آموزشي فرزندان خود سهيم باشند مي تواند در تحقق اهداف  فوق را گامي به پيش نهد.  بنابراين بر مسئولين آموزشگاهها بويژه بر مديران آگاه  آنها واجب و ضروري است كه تشكيل و استمرار فعاليت  انجمنها امري حياتي تلقي شود و با انجام كوششهاي ارجمند كار و بار آنها سامان يافته، زيرا بدون ترديد خلوت شدن  صحنه انجمنها از حضور اولياء و مربيان يكي از عوامل مهم  در ضعف مشاركتهاي مردمي در آموزش و پرورش خواهد بود.  آينده آموزش و پرورش اين ديار با بيش از نوزده ميليون  مدرسه رونده در گرو مشاركت همگاني هدفمند و قانونمند جامعه ماست و براي اين منظور مناسبترين نقطه عزيمت  آنچنان كه محققان پيش ازاين تاييد نموده اند پايگاه هاي  مشاركتي انجمنهاي اولياء و مربيان خواهد بود. زيرا فصل  حياتي آموزش و پرورش به عنوان مبناي توسعه داراي اهميت  ويژه اي است.  اميد آنكه در پرتو تحقق و چرخش انجمنهاي اولياء و مربيان  مدارس يكي از شاخصهاي مهم براي ظهور جامعه مدني و پايداري آن شكل گيرد.  كاوه تيموري  پي نوشت ها در گروه اجتماعي موجود است 
