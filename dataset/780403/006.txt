 تهران- خبرگزاري جمهوري اسلامي: با پيشرفت فن آوري  اطلاعات، نيمي از مردم آمريكا ظرف پنج سال آينده در اين  بخش مشغول به كار خواهند شد. به گزارش خبرگزاري فرانسه  از واشنگتن "ويليام دلي "وزير بازرگاني آمريكاروز سه شنبه با بيان اين مطلب گفت: تجارت از طريق شبكه جهاني  اينترنت ازامروز تا پنج سال آينده پيشرفت چشمگيري خواهد داشت كه اين امر به خودي خود تاثير بسزايي بر اقتصاد آمريكا در قرن آينده خواهد گذاشت. پيش بيني مي شود تا سال 2006 تقريبا" نيمي از نيروي انساني مردم آمريكا در بخشهاي صنايع توليدكننده و يا مصرف كننده تكنولوژي  اطلاعات مشغول به كار شوند. در حال حاضر فعاليتهاي  اقتصادي در آمريكا نسبت به تجارت الكترونيك در اين كشور پيشي دارد اما پيش بيني شده است كه رفته رفته تجارت  بااستفاده از شيوه فن آوري اطلاعات جاي فعاليتهاي  اقتصادي را بگيرد. تحليلگران پيش بيني  كرده اند كه در سال 2000، تجارت از طريق شبكه اينترنت  بيش از 7 ميليارد دلار درآمد داشته باشد. 
