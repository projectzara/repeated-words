 واحد رسانه هاي خارجي: "اداره فضايي اروپا"(ESA)برنامه  جديدي را براي مشاهده زمين از فضا تدارك ديده است. منظور از برنامه "سياره زنده "مطالعه "تحليل رفتن جنگلهاي  استوايي" و اثرات "گرم شدن زمين "است. در ضمن، تغييرات  جوي رديابي شده و كوشش مي شود فاجعه هاي طبيعي پيش بيني  شده و اقدامات لازم در مورد آن انجام پذيرد.  به گزارش تلويزيون بي. بي. سي، "برنامه سياره زنده "به اين  منظور طراحي شده است كه درك و فهم انسان ها را نسبت به  طرز كار دقيق زمين افزايش دهد راه اين كار، مطالعه زمين  از فضا است. اطلاعات گردآوري شده مي تواند به پيش بيني  فاجعه هاي طبيعي مانند توفان و زمين لرزه ياري دهد. اين  برنامه جديد درصدد است تا جايي كه ممكن است هشدارهاي  مربوط به فاجعه هاي طبيعي مانند آن را زودهنگام تر نمايد;  تا مردم روي زمين بهتر بتوانند براي آنها آماده شوند.  جمع آوري و تحليل "داده ها" از فضا، قاعدتا" بايد ادراك  ما را از علمي كه زيربناي موضوعات زيست محيطي است، بهتر سازد. منظور از آنها، موضوعاتي مانند" گرم شدن زمين "و تحليل رفتن و نازك شدن لايه اوزون است. بريتانيا يكي از بازيگران عمده اين برنامه جديد است ; و نخستين كانديداي  دريافت بورس تحقيقي(Grant)، يك تيم از لندن است كه  مي خواهد تغييرات اقليمي آب و هوا را بررسي كند. 
