   چاپ كتاب پيامبر و ديوانه، نوشته جبران خليل جبران با ترجمه نجف دربابندري، يك شگفتي به حساب مي آيد. اين  شگفتي بيشتر به نوع چاپ آن بازمي گردد تا محتوا. نگارنده،  اين خوشبختي را هنوز به دست نياورده كه كتاب را با خودش  همراه سازد تا از درونش سر در آورد و خودش را خوشبخت تر احساس كند.  آن قدر كه حافظه ياري مي دهد، در كارنامه آثار منتشره  دريابندري، هيچ كدام، به قول قدما اين گونه مشعشع به  زيور نشر آراسته نبوده است. از گل سرخي براي اميلي گرفته  تا آثار ديرپايي مانند وداع با اسلحه، پيرمرد و دريا،  متفكران روس، هكلبري فين و بيلي باتگيت. اما چاپ پيامبر و ديوانه، از چيزي حكايت مي كند كه گويا اتفاق ناخرسندي  به وقوع پيوسته است 1930 صفحه به قيمت 1850 تومان !  اگر بيلي باتگيت را كه به فاصله كمي از چاپ درآمد، در نظر بگيريم، شگفتي ما پاك روشن مي شود3960 صفحه به قيمت  2200 تومان ! جالب اين كه اگر فرق كاغذ اين دو را به  عنوان يك واقعيت قبول كنيم، باقي مي ماند جلد و روكش كه  چندان تفاوتي را برايشان نمي توان منظور كرد. تنها اين  نكته روان آدم را پريشان و آزرده مي كند كه 203 صفحه  اختلاف، چگونه 350 تومان اختلاف را پديد آورده است؟!  آزردگي ما از موقعي قوت بيشتري گرفت كه نگاه خود را كمي  عمق بخشيديم. تيراژ دو الي سه هزار يا با خوش بيني پنج  هزار نسخه اي، آن هم براي شصت و پنج تا هفتاد ميليون نفر جمعيت، در واقع بيانگر واقعيتي است بسيار تلخ و گزنده و سرزنش بار، با اين حال نمي دانيم كدام انگيزه و نياز، مترجم يا ناشر را اينگونه سرشوق آورده كه اين بلا را بر سر كتاب وكتابخوانهايي بياورند كه هر روز نسبت به روز قبل، در منگنه اقتصادي تحليل مي روند!  وقتي كتاب از هدف نخست خود، يعني تغيير انسان ومحيط او بازماند، ديگر براي ادامه حيات آن، چه دليلي مي توان  تراشيد؟ اين نوع چاپ، كم ترين ترديدي باقي نمي گذارد كه  كتاب به يك كالاي لوكس بدل شده است.  كالايي كه در كنار ساير وسايل لوكس به انحصار طبقه اي  خاص در آمده است.  اين طبقه با تصاحب اين گونه وسايل، تلاش مي كند كه به  نوعي منزلت اجتماعي - حتي كاذب- دست يابد. اين فريب را مترجم خوب و با فراست ما، كيچ(Kitch)ناميده است هم او در تشريح اين عنصر، در پيش گفتار بيلي باتگيت مي نويسد:  " عنصر كيچ كار مثبتي در ساختمان انجام نمي دهد وكاربرد آن كمابيش منحصر است به مرعوب كردن بيننده و پديدآوردن  شان و منزلت دروغين براي صاحب ساختمان. " اين گونه فروغلتيدن شان كتاب و سپس به انحصار در آمدن آن،  مي بايست دل كساني كه در خود دغدغه اي - هر چند اندك -  سراغ دارند، به درد آورده باشد. به راستي چه كساني اين  دغدغه را بهتر از خادمان راستين فرهنگ و حيات اين مردم  يعني هنرمندان، پژوهندگان و مترجمان در دل خود احساس  مي كنند؟! خوشبختانه در كارنامه درخشان پيشاهنگان معاصر،  كمتر مي توان اين بازي هاي ريشخند آميز زمانه را پي گرفت.  آنان حتي در اوج شهرت با تنگ دستي زيانبار خود ساختند و هرگز به چنين بازي دست نزدند.  حال اگر گوتنبرگ نبوغي داشت و مي توانست اين واقعيت  ريشخندآميز را تصور كند، كه روزگاري چگونه با دستگاه  مدرن شده اش بازي مي كنند، شايد به خود زحمت طاقت سوز آن  كشف بزرگ را نمي داد.  او در خود نيازي را تشخيص داده بود كه زمانه اش از آن  لبريز بود. اين بي قراري او را به كشف بزرگ اش كشاند تا بلكه با پديد آوردن حروف سربي متحرك كتاب را از انحصار آن اقليت بيرون آورده و راحت در دسترس مردم قرار دهد. با چنين اقدام جسورانه اي ممكن بود كه مردم از فراز هزاران  سال دريغ، گوهر خويش را يافته و براي نجات آن به پا خيزند.  و اين بزرگ ترين سعادتي بود كه گوتنبرگ مي توانست تصورش  را بكند.  * ح. ع. تاجديني 
