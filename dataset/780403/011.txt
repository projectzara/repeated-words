   مرور يك كتاب * ويس و /رامين فخرالدين اسعد /گرگاني مقدمه، تصحيح و تحشيه، دكترمحمد /روشن ناشر: صداي /معاصر چاپ /اول، 1377 2200 /نسخه 560 /صفحه 2500 تومان.  جهان گر بر سر من گل فشاند ز هر گل بر دلم خاري نشاند در ميان انواع ادبي، داستان منظوم، در كشور ما- به دليل  خاص فرهنگي و اجتماعي - رشد و گسترش مناسبي داشته است.  اين رشد و گسترش بنابه نظر برخي صاحبنظران مناسبتي با عدم رشدگونه نمايش دارد. مي توان رگه هايي از انتقاد اجتماعي و سنت شكني را كه در يونان باستان در ژانر نمايش  تبلور مي يافته، در داستان هاي منظوم فارسي يافت.  داستان منظوم "ويس و رامين "اثر ارزشمند فخرالدين اسعد گرگاني بنابه تحقيق دانشمندان ايراني و ايران شناسان  بزرگ ازجمله مينورسكي ريشه اي پارتي دارد كه در سال هاي  432 تا 446 هجري قمري توسط اين اديب توانا به نظم فارسي  درآمده است.  بنابه نظر استاد بديع الزمان فروزان فر" فخرالدين خط و زبان پهلوي هم مي خوانده و مي دانسته و داستان ويس و رامين را از يك اصل پهلوي ترجمه نموده و در اشتقاق بعضي  كلمات دم از پهلوي داني خود زده است. "صادق هدايت و نيز مجتبي مينوي با تاييد اين نظر، بر شهرت داستان ويس و رامين در زمان زندگي فخرالدين اسعد گرگاني تاكيدكرده اند.  با اين مقدمه، داستان ويس و رامين از نظر پيشينه فرهنگي،  انعكاس باورهاي پيش از اسلام، غيرمتعارف بودن داستان و توانمندي فخرالدين در سرايش آن كاملا" قابل توجه و ويژه  است.  پيش از تصحيح حاضر" ويس و رامين "4 تصحيح و چاپ جدي را به خود ديده است. اول توسط ويليام ناسوليس در كلكته چاپ  شد(51864 م)، سپس استاد مينوي در سال 1314 تصحيحي از آن را به چاپ رساند و دكتر محمدجعفر محجوب در دي ماه  1337 تصحيح جديدي از آن را روانه بازار كرد. چهارمين  تصحيح ويس و رامين نيز همان است كه دانشمندان گرجستاني  در سلسله انتشارات بنياد فرهنگ(1349)منتشر كرده اند.  چاپ حاضر توسط محمد روشن تصحيح و تحشيه شده است. وي،  نسخه بدل هاي ابيات را در انتهاي كتاب آورده است و اين  امر، متن كتاب را براي عموم و خصوص قابل استفاده تر كرده  است دو مقاله غني و پرمغز از صادق هدايت و استاد مينورسكي در انتهاي كتاب به بسياري از پرسش هاي خواننده  جدي پاسخ مي دهد. همچنين برخي واژگان و ابيات دشوار، در پايان كتاب معنا شده اند. 
