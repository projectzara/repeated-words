 گروه علمي فرهنگي: سياستهاي آموزشهاي ديني شامگاه سه  شنبه در نشست شوراي عالي انقلاب فرهنگي به رياست سيدمحمد خاتمي رئيس جمهوري، تصويب شد.  نظارت مستمر به منظور تقويت و اصلاح كمي و كيفي  برنامه هاي آموزش ديني و كتب درسي، ايجاد نظام  اطلاع رساني روزآمد و فراهم كردن زمينه هاي مناسب براي  ارتقاي مستمر دانش استادان و مربيان آموزش ديني از جمله  اين سياستها است. از ديگر سياستهاي آموزش هاي ديني، تربيت،  جذب و سامان دهي نيروي انساني كارآمد و با انگيزه در جهت ارائه آموزش هاي ديني در سطوح مختلف واستفاده از روشها و فن آوري هاي نوين و ابزارهاي آموزشي و كمك آموزشي درارائه آموزش هاي ديني است. شوراي عالي  انقلاب فرهنگي همچنين موضوع سياستهاي مقابله با تهاجم فرهنگي را در بخش نخست آن كه اختصاص به مفاهيم  تهاجم فرهنگي داشت، موردبررسي قرار داد. ادامه بررسي اين  سياستها به نشست آينده، موكول شد. در ادامه اين نشست به  پيشنهاد وزير فرهنگ و آموزش عالي، انتخابدكتر سيدخلاق  ميرنيا به عنوان رييس دانشگاه مازندران و به پيشنهاد وزارت بهداشت، درمان و آموزش پزشكي، انتخاب دكتر فريدون  پور دانش به عنوان رئيس دانشگاه علوم پزشكي و خدمات  بهداشتي- درماني ياسوج به تصويب رسيد. 
