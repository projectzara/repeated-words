 گروه علمي فرهنگي: دومين همايش مشترك نمايندگان منتخب تشكلهاي دانش آموزي، باشركت 1800 تن از برگزيدگان  دبيرستانهاي سراسر كشور در اردوگاه شهيد باهنر تهران  برگزار مي شود.  اين همايش با عنوان يادواره امام خميني(ره)، مظهر وحدت  اسلامي، ازهفتم تا يازدهم تيرماه 78 برپا خواهد شد.  روابط عمومي معاونت پرورشي وزارت آموزش و پرورش، ديروز اعلام كرد: در اين همايش، نمايندگان شش تشكل بسيج  دانش آموزي، انجمن اسلامي مدارس، سازمان جوانان هلال احمر،  پيشتازان جوان، ياران معروف و انجمنهاي جوان كانونهاي  فرهنگي و تربيتي شركت خواهند داشت.  تقويت و حمايت هرچه بيشتر از تشكلهاي دانش آموزي در مدرسه، ايجادهمبستگي ميان آنها، تلاش براي رسيدن به يك  روش صحيح براي هماهنگي تشكلهاي دانش آموزي در مدارس و ايجاد همدلي از اهداف مهم اين همايش عنوان شده است.  براساس اين اعلام، در حاشيه اين همايش، اعضاي برگزيده  تشكلهاي دانش آموزي با حضور در حرم مطهر حضرت امام  خميني(ره)و بيت آن حضرت در جماران باآرمانهاي بنيانگذار جمهوري اسلامي ايران تجديد ميثاق خواهند كرد.  براي دانش آموزان شركت كننده در اين همايش، برنامه هاي  آموزش عمومي وتخصصي، تشكيل مجامع هم انديشي و مسابقات  فرهنگي، هنري و ورزشي به اجرادرمي آيد. 
