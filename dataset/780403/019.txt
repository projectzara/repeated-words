 پنجمين نشست همايش درياي خزر، فرصتها و محدوديتها روز چهارشنبه در دفتر مطالعات سياسي و بين المللي وزارت امور خارجه در تهران برگزارشد.  در اين نشست، موساتايف قائم مقام وزير اكولوژي و منابع  طبيعي قزاقستان گفت: درياي خزر بايد داراي محيطي آرام و باثبات باشد، چراكه ما در برابر همه نسلهامسئول هستيم. وي  با تاكيد بر لزوم رعايت اكوسيستم درياي خزر، به منابع  انرژي موجوددر اين منطقه اشاره كرد و گفت: استفاده  نادرست از منابع نفت و گاز منطقه، تنوع زيست محيطي خزر را تهديد مي كند. اين مقام قزاق اظهار داشت: براي حفظ محيط زيست درياي خزر بايد كشورهاي ساحلي استفاده مشترك و صلح جويانه از منابع اين دريا داشته باشند.  وي با تاكيد بر لزوم رعايت نظام حقوقي درياي خزر خاطرنشان كرد: بدون در نظر گرفتن رژيم حقوقي خزر،  بهره برداري از اين دريا عملا" ميسر نخواهدبود.  موساتايف گفت: درياي خزر داراي ذخاير گرانبها و تنوع  زيست محيطي است و همه بايد تلاش كنيم اين امكانات  گرانبها را از دست ندهيم.  وي از اقدام جمهوري اسلامي ايران براي برپايي همايش  آسياي ميانه وقفقاز قدرداني كرد و اظهار داشت: با بررسي هاي كارشناسانه و مذاكرات ميان كشورهاي منطقه  مي توان به نتايج مثبتي دست يافت.  در ادامه اين نشست، مهندس اكبر تركان، معاون وزير صنايع  و مديرعامل سازمان گسترش و نوسازي صنايع ايران در سخناني  مراقبت از منافع ملي كشورهاي منطقه را منوط به عدم حضور كشورهاي خارجي دانست.  وي گفت: نبايد به هيچ يك از كشورهاي خارجي اجازه داد كه  منافع ملي خود را در درياي خزر تعريف كنند.  تركان به تهديداتي كه مي تواند امنيت منطقه و منافع  ملتهاي منطقه رابه خطر اندازد، اشاره كرد و گفت: بايد مراقب باشيم ديگراني كه خارج ازاين منطقه هستند، به  منابع موجود در اين منطقه طمع نكنند.  رئيس سازمان گسترش و نوسازي صنايع ايران تصريح كرد: اگر كشورهاي همسايه درياي خزر در اين خصوص بي احتياطي كنند،  خسارات جبران ناپذيري به بار خواهد آمد.  وي افزود: تجربه نشان داده است كه اگر قدرتهاي بزرگ و خارجي سرپلي را در منطقه اي استراتژيك بدست آورند، اين  موقعيت را به هيچ قيمتي از دست نخواهند داد.  معاون وزير صنايع اظهار داشت: بي احتياطي كشورهاي منطقه  باعث مي شود، ناتو يكي از سرپلهاي مهم و اساسي را بدست  آورد كه توسعه حوزه نظامي ناتو در درياي خزر يكي از عوامل تخريبكننده منافع ملي كشورهاي منطقه است.  تركان تاكيد كرد: كشورهاي همسايه درياي خزر بدانند كه  منافع ملي آنها در حفظ آرامش و ثبات درياي خزر است و وارد شدن هر قدرت خارجي در اين منطقه، تهديدي بر امنيت  ملي كشورهاي منطقه است.  وي كه رياست نشست صبح چهارشنبه را برعهده داشت، به منابع  موجود دردرياي خزر اشاره كرد و گفت: كشورهاي ساحلي بايد از اين منابع در جهت منافع ملتهاي منطقه استفاده كنند.  در ادامه اين نشست، كه حدود دو ساعت به طول انجاميد،  دكتر شيرين آكينر استاد دانشگاه لندن سخناني در خصوص  ظهور نظم سياسي در شرايط جديد منطقه خزر و پيامدهاي  امنيتي منطقه ايراد كرد. وي با اشاره به تلاش كشورهاي  خارجي براي نفوذ در نظم سياسي كشورهاي منطقه درياي خزر گفت: اثرات و نفوذ خارجي بر نظم سياسي در حال ظهور اين كشورهاي جديد تا به امروز بسيار محدود بوده است.  آكينر بارزترين مشخصه وضعيت سياسي منطقه درياي خزر را ثبات بالاي موجود در آن دانست و افزود: منطقه خزر درحال  حاضر كاملا" باثبات است و ميزان خطر سياسي در آن پايين  است.  به گفته اين استاد دانشگاه، فرايند گذار از جمهوريهاي  شوروي به كشورهاي مستقل نه تنها به فرجام خود نزديك نشده،  بلكه به سختي مي توان گفت كه چنين فرايندي آغاز شده است.  استاد دانشگاه لندن افزود: اين امر، ناگزير يك حس  بلاتكليفي و ترديدايجاد مي كند كه اين نيز به نوبه خود در ميان سرمايه گذاران خارجي اعتمادبرنمي انگيزد.  اين همايش با بحث و گفت وگو ميان چندتن از كارشناسان  شركت كننده از كشورهاي روسيه، ايران، تاجيكستان، هند، چين،  انگلستان و اسپانيا درباره ژئوپلتيك و امنيت درياي خزر ديروز به كار خود پايان داد. 
