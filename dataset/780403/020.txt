 سنندج، خبرگزاري جمهوري اسلامي: روابط عمومي وزارت صنايع  درمورد خبرسخنان وزير كشاورزي كه درمطبوعات با عنوان  " كاهش قوه اسب بخار بزرگ ترين معضل كشاورزي در آينده " درج شد، توضيحاتي داد وزيركشاورزي درجريان سفر به سنندج  اعلام كرده بود: "كارخانه هاي تراكتورسازي كشور به دلايل  مختلف توان پاسخگويي به نيازهاي بخش كشاورزي را نداشته و توليد تراكتور در سال هاي اخير روند كاهشي داشته است ".  در توضيح روابط عمومي وزارت صنايع مشكلات ارزي، ريالي،  قيمت گذاري غيرمنطقي و موانع صادراتي از دلايل كاهش  توليد كارخانه تراكتورسازي و پنج واحدكوچك تر كشور اعلام  شده است. بر پايه اين گزارش، واحدهاي تراكتورسازي كشور به دليل اين مشكلات درسال هاي اخير با 25 درصد ظرفيت  واقعي به توليد مشغول بوده اند.  دراين گزارش، ظرفيت توليد كارخانه تراكتورسازي و پنج  واحد كوچك تركشور سالانه 20 هزار دستگاه و حدود 80 درصد ظرفيت اسمي اين واحدها اعلام شده است.  روابط عمومي وزارت صنايع همچنين اعلام كرده: اعتبار گشايش يافته درسال هاي 76 و 77 براي توليد يك هزار و 100 دستگاه تراكتور كافي بوده ولي كارخانه تراكتورسازي با توليد هشت هزار دستگاه علاوه بر تزريق به بازارهاي داخلي  در بازارهاي جهاني نيز حضور رقابتي داشته است. در توضيح  روابط عمومي وزارت صنايع آمده است: با قاطعيت مي توان  ادعاكرد تراكتورسازي كشور قادر است در صورت رفع موانع  گشايش اعتبار و قيمت گذاري منطقي متناسب با تركيب هزينه ها، نياز داخل را تامين و دربازارهاي منطقه نيز حضور فعال داشته باشد. 
