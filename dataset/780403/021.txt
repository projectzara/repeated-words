 وزير كار و امور اجتماعي اعلام كرد: با انتخاب ايران به  عنوان عضو اصلي هيات مديره سازمان بين المللي كار،  همكاري هاي فني و كارشناسي بين جمهوري اسلامي ايران و اين سازمان گسترش مي يابد.  به گزارش خبرگزاري جمهوري اسلامي، حسين كمالي روز چهارشنبه با بيان موضوع هاي مطرح شده در هشتاد و هفتمين  اجلاس بين المللي كار گفت: تصويبمقاوله نامه ها و توصيه  نامه هاي جديد بين المللي در خصوص منع بدترين شكل هاي  كار كودكان به تصويب رسيد و در مورد شور اول مقاوله نامه  حمايت اززنان باردار كارگر، مذاكره شد.  وي گفت: بررسي و جمع بندي پنج ساله همكاري هاي فني و كارشناسي، انجام يك نشست ويژه در مورد بررسي وضعيت  كارگران فلسطيني و عرب در سرزمين هاي اشغالي و ضرورت  انجام اقدامات لازم از سوي سازمان بين المللي كار،  انتخابمجدد جمهوري اسلامي ايران به مدت چهار ماه ديگر به رياست گروه دولت ها درهيات مديره اين سازمان، از موضوع هاي مطرح شده در اجلاس هشتاد و هفتم بود.  كمالي اظهار داشت: با موافقت مقام هاي سازمان  بين المللي كار، سهميه آموزشي و گروه هاي كارشناسي ايران  از يك به شش گروه افزايش يافت.  وي گفت: دراين اجلاس مقرر شد براي گسترش همكاري هاي  مشترك، مهرماه 78 مسئول امور كشورهاي آسيا- اقيانوسيه  اين سازمان از ايران ديدن كند تانسبت به تدوين  همكاري هاي فني و كارشناسي و همچنين ارائه برنامه هاي  آموزشي براي گروه هاي كارگري و كارفرمايي ايران، اقدام  شود.  هشتاد و هفتمين اجلاس سازمان بين المللي كار از 12 تا 28 خردادماه امسال در ژنو برگزار شد. 
