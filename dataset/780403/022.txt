 رئيس دفتر هماهنگي سازمان توسعه صنعتي وابسته به سازمان  ملل(يونيدو)در وزارت صنايع گفت: وزارتخانه ها و دستگاه هاي اجرايي در آينده همكاري هاي خود را در زمينه  صنايع كوچك و متوسط، بهينه سازي انرژي، حفاظت از محيط زيست، صنايع كشاورزي و غذايي، توسعه سرمايه گذاري و فن آوري هاي برتر(بيوتكنولوژي و الكترونيك)با اين  سازمان توسعه مي دهند.  مسعود همايونفر ديروز در گفت وگو باخبرگزاري جمهوري  اسلامي گفت: اين همكاري ها در راستاي تجديد ساختار اين  سازمان و لزوم تنظيم زمينه هاي همكاري در چارچوب يك  برنامه جامع جهت تحقق برنامه هاي بلند و كوتاه مدت توسعه  اقتصادي كشور، صورت مي گيرد.  به گفته وي سازمان يونيدو به طور معمول طرح هايي را جهت  توسعه اقتصادرقابت پذير، كاهش آلودگي هاي زيست محيطي و افزايش اشتغال مولد در كشورهاي در حال توسعه اجرا مي كند.  وي گفت: براي ادامه بهتر روند تدوين برنامه جامع كشور،  مسئوليت فعاليت هر بخش به يكي از دستگاه هاي اجرايي  ذيربط واگذار شد تا موضوع هاي مورد علاقه را با كارشناسان و متخصصان يونيدو پيگيري كنند.  همايونفر اظهارداشت: از روز سي ام خردادماه امسال هفت  نفر از كارشناسان و متخصصان يونيدو در زمينه هاي تخصصي  در تهران حضور يافتند تا هر يك ازآنها با سازمان ها و وزارتخانه هاي مرتبط مذاكره و بازديدهاي لازم را انجام دهند.  رئيس دفتر هماهنگي يونيدو گفت: اين گروه در مدت 10 روز اقامت خود درتهران، پيش نويس برنامه جامع را تهيه و براي  تصويب به هيات مديره يونيدواعلام خواهد كرد.  وي خاطرنشان كرد: سازمان توسعه صنعتي در ساختار جديد خود بودجه مشخصي را كه بتواند بطور مستقيم در كشورهاي در حال  توسعه هزينه كند، در اختيارندارد و تنها به عنوان يك  سازمان مشاور براي اين كشورها عمل مي كند.  وي گفت: پس از توافق با سازمان توسعه صنعتي در ارتباط بااجراي طرح هاي موردنظر دستگاه هاي اجرايي كشور، بايد هزينه هااز محل منابع مالي بين المللي نظير برنامه توسعه  سازمان ملل(يو. ان. دي. پي)،(جي ايي. اف)، بانك جهاني،  پروتكل مونترال و اعتباراتي كه از سوي برخي كشورها اختصاص مي يابد، تامين شود.  كارشناسان اعزامي يونيدو در روز اول ماموريت خود(سي ام  خرداد ماه)درتهران در يك گردهمايي اهداف، ساختار و برنامه هاي يونيدو را براي مديران و كارشناسان  وزارتخانه ها و سازمان هاي صنعتي ايران تشريح كردند. 
