 دو نفر بر اثر واژگون شدن يك خودروي وانت در اتوبان  تهران- قم در ميان شعله هاي آتش سوختند.  ساعت 14 بعد از ظهر روز گذشته يك دستگاه خودروي وانت  تويوتا به شماره 671 ب 15 اراك كه دو سرنشين داشت و در ضلع شرقي اتوبان در حركت بود. در كيلومتر 30 ناگهان  به علت نامعلومي از مسير منحرف و واژگون و سپس آتش گرفت.  متاسفانه در اين حادثه هر دو سرنشين خودرو كه مرد بودند در ميان آتش گرفتار شدند و جان باختند.  به دنبال وقوع اين حادثه نيروهاي ايستگاه 50 اطفاي حريق  و ايستگاه 6 امداد و نجات به محل حادثه اعزام شده و پس  از بريدن اتاقك خودرو اجساد سوخته كشته شدگان را خارج  كردند و به نيروي انتظامي حسن آباد سپردند هويت  كشته شدگان حادثه دلخراش رانندگي به علت سوختگي شديد نامشخص بود. 
