   " آنلكا" ملي پوش فرانسوي آرسنال در پي درخشش در ليگ برتر انگليس اين روزهاسخت مورد توجه باشگاههاي اسپانيا و ايتاليا قرار گرفته است. به نظر مي رسد اين بازيكن خود اسپانيا را بر ايتاليا و انگليس ترجيح مي دهد.  گروه ورزشي: مسئولان باشگاه لازيو ايتاليا اعلام كردند،  هنوز هم براي به خدمت گرفتن "نيكولاس آنلكا"، بازيكن  فرانسوي آرسنال تمايل دارند. لازيو هفته گذشته قرارداد 20 ميليون پوندي به آنلكا پيشنهاد داد و او بايد تا روز دوشنبه آينده تصميم نهايي خود را بگيرد.  از سوي ديگر وكلاي آنلكا اعلام كرده اند، اين بازيكن  ترجيح مي دهد براي تيم رئال مادريد اسپانيا بازي كند.  مسئولان باشگاه آرسنال نيز هيچ تمايلي براي از دست دادن  آنلكا ندارند. آنلكا فصل پيش به عنوان بهترين بازيكن جوان  فوتبال انگليس معرفي شد.  دوبازيكن ايتاليايي در كاونتري  مسئولان باشگاه كاونتري انگليس با دوبازيكن تيم  اينترميلان، رافائل نوزو و آنتونيو كاروسو قرارداد بستند.  نوزو دروازه بان 26 ساله و كاروسو 18 ساله يكسال براي  كاونتري بازي خواهند كرد. همچنين قرار است اين تيم  انگليسي بازيكنان ديگري از اينترميلان و يوونتوس هم به  خدمت بگيرد.  باكايوكو در مارسي  ابراهيم باكايوكو بازيكن تيم اورتون انگليس با امضاي  قرارداد 5 ساله به تيم مارسي فرانسه پيوست.  رولاند كوربيس مربي تيم مارسي، مبلغ قرارداد باكايوكو را 4 ميليون پوند اعلام كرد.  باكايوكو 22 ساله كه در كشور ساحل عاج چشم به جهان گشود در سال 1995 به تيم مون پليه فرانسه پيوست وبازيهاي قابل  قبولي از خود ارائه داد.  گامارا به آتلتيكو پيوست  " كارلوس گامارا" مدافع تيم ملي فوتبال پاراگوئه به تيم  آتلتيكو مادريد اسپانيا پيوست. وي كه عضو تيم كورينتيانس  برزيل بود پس از پايان رقابتهاي جام ملتهاي آمريكا به  مادريد سفر خواهد كرد.  علاوه بر آتلتيكو مادريد، مسئولان باشگاه رم ايتاليا هم  خواهان به خدمت گرفتن گامارا بودند.  " سامپراس "اميد قهرماني در رقابت هاي تنيس ويمبلدون  با گذشت 3 روز از آغاز رقابت هاي بين المللي تنيس  ويمبلدون انگليس "استفي گراف "تنيس باز زن آلماني و" پت  سامپراس" تنيس باز مرد آمريكايي ازاميدهاي قهرماني اين  رقابت ها محسوب مي شوند.  پس از گراف، "ونوس ويليامز" و" يانا نووتنا" تنيس بازان  زن آمريكا و جمهوري چك از ديگر شانس هاي قهرماني اين  پيكارها به شمار مي روند.  در قسمت مردان نيز از" تيم هنمان "و" اندري آغاسي " تنيس بازان اهل انگليس و آمريكا به عنوان جدي ترين  رقيبان" سامپراس "براي كسب عنوان قهرماني رقابت هاي  مردان اين پيكارهانام برده مي شوند. 
