 مقام هاي آمريكايي بنا دارند فروش تسليحاتي خود به لبنان  را تدريجا" افزايش دهند.  به گزارش خبرگزاري جمهوري اسلامي از واشنگتن، مجله دفاعي  ديفنس نيوز در گزارشي نوشت: اين تصميم به منزله  دادن راي اعتماد به دولت جديد اميل لحود رئيس جمهور لبنان و آماده ساختن ارتش لبنان براي عمليات دوران بعد از اشغال اسرائيل در آينده است.  منابع وزارت خارجه و وزارت دفاع آمريكا گفته اند همچنان  بر آموزش و تقويت نيروهاي لحود تمركز خواهند كرد تا بعد از عقبنشيني اسرائيل از عمق منطقه امنيتي بتوانند در دره بقا و جنوب لبنان مستقر شوند. ديفنس نيوز همچنين نوشت:  در طي ازسرگيري طرح فروش نظامي آمريكا(اف. ام. اس)در سال 1993، پنتاگون به ارزش بيش از 136 ميليون و 200 هزار دلار تجهيزات نظامي به بيروت فروخته است. يك مقام پنتاگون  خاطرنشان ساخت: كليه اين تجهيزات از انبار مازاد تسليحاتي آمريكا دست چين شده بود.  اين مجله نوشت: ارتش لبنان اكنون به نحو قابل ملاحظه اي  قوي تر است، اما به قول رفيق حريري نخست وزير پيشين  لبنان، هنوز بايد قبل از ورود به منطقه مرزي با اسرائيل،  براي يك توافقنامه صلح، صبر كند. به نوشته اين مجله، از جنبه سياسي، براي نيروهاي مسلح لبنان امكان پذير نيست  قبل از حصول يك موافقتنامه، به عنوان مدافعان مرزهاي  اسرائيل جلوه گر شوند. مقام هاي پنتاگون معتقدند اگر با اسرائيل مذاكره صلح شود و نيروهاي خود را از لبنان عقب نشاند، رابطه امنيتي آمريكا با لبنان مي تواند گسترش  يابد. 
