 يك سخنگوي گروه طالبان روز چهارشنبه گفت ائتلاف شمال  افغانستان تعدادي از فرماندهان خود را كه قصد همكاري با اين گروه را داشتند بازداشت كرده است.  به گزارش خبرگزاري فرانسه از كابل، وي گفت فرمانده تاج  محمد كه كنترل جبهه هاي سوق الجيشي شمال كابل را در اختيار دارد به همراه سه تن از حاميانش بازداشت شده است.  براساس اين گزارش، يك منبع ائتلاف شمال افغانستان كه  خواست نامش فاش نشود ضمن تائيد اين خبر گفت: تاج محمد بطور مخفيانه با گروه طالبان تباني كرده است.  اين منبع افزود: گروه طالبان درصدد يك حمله گسترده به  سه جبهه است تا بتواند 20 درصد باقيمانده از خاك  افغانستان را نيز به تصرف خود درآوردو تاج محمد كه بخش  عظيمي از دشت هاي "شامالي "در خارج كابل و مناطق منتهي  به چاريكار، پايگاه هوايي بگرام و گذرگاه سالنگ راتحت  كنترل دارد درصدد بود با شروع حمله گروه طالبان به آنها بپيوندد وامكان دسترسي اين گروه را به سالنگ و بگرام  فراهم سازد.  اين سخنگو گفت: گروه طالبان در واكنش به بازداشت تاج  محمد دره پنجشير را بمباران كرد.  دره پنجشير در كنار دشت شامالي واقع است و مقر فرماندهي  احمد شاه مسعود در آن قرار دارد.  از سوي ديگر، واحد مركزي خبر گزارش داد: فشار طالبان در استانهاي هلمن، اورزگان، قندهار، فراه و زابل براي  فراخوان نيروهاي مردمي براي همكاري با اين گروه اوضاع را در اين استانها متشنج كرده است.  به گفته سخنگوي دولت اسلامي افغانستان طالبان در مناطق  زير نفوذ خود به زور وارد خانه هاي مردم مي شوند و خانواده ها را به همكاري نظامي با طالبان و حضور در جبهه ها وادار مي كنند.  وي افزود: طالبان از خانواده هايي كه حاضر به همكاري با اين گروه نشده اند 50 ميليون افغاني پول تقاضا كرده است  كه اين فشار اقتصادي نيز براي بيشتر مردم غيرقابل تحمل  است.  گزارشهاي دريافتي حاكيست مخالفت مردم براي همكاري با طالبان در برخي نقاط منجر به درگيري و جنگ بين طالبان و نيروهاي مردمي شده است. 
