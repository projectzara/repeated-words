 تركيه ديروز به طور رسمي قاضي نظامي دادگاه مسئول محاكمه  اوجالان را كنار گذاشت.  به گزارش خبرگزاري رويتر، اين اقدام ساعاتي پيش از آغاز ادامه محاكمه عبدالله اوجالان رهبر چريكهاي كرد تركيه  صورت گرفت.  اوجالان ديروز در ادامه محاكمه، در دادگاه دفاعيه خود را قرائت كرد. پارلمان تركيه يك هفته قبل اصلاح دادگاه  امنيت دولتي اين كشور را تصويب كرد.  به موجب تصويب اين قانون، قاضي نظامي دادگاههاي امنيتي  تركيه جاي خود را به يك قاضي غيرنظامي خواهد داد. يك  هيات سه نفره از قضات مسئول محاكمه اوجالان در زندان  امنيتي" ايمرالي "هستند كه از اين پس قاضي نظامي اين  هيات كنار رفته و يك قاضي غيرنظامي جاي اورا خواهد گرفت.  دادگاه حقوق بشر اروپا اعلام كرده بود كه حضور يك قاضي  نظامي در جريان محاكمه اوجالان عادلانه بودن محاكمه وي  را زير سئوال خواهد برد. 
