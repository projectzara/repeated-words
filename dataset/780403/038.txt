 آمريكا اميدوار است تمام كشورهاي خليج فارس با مخالفان  عراقي براي سرنگوني صدام حسين، همكاري كنند.  به گزارش آسوشيتدپرس از ابوظبي "بيل كلينتون "رئيس  جمهوري آمريكا به طور علني گفته است: بركناري رهبري عراق  يك هدف عمده آمريكاست.  كنگره آمريكا 97 ميليون دلار به ناراضيان عراقي اختصاص  داده است و مخالفان عراقي در ماه ژوئيه با يكديگر ديدار خواهند كرد تا درباره چگونگي دستيابي به اين هدف بحث و تبادل نظر كنند.  " مارتين اينديك "معاون وزير خارجه آمريكا به خبرنگاران  گفت: پس ازآن، ما اميدواريم تمام كشورهاي خليج فارس كه  در مورد آينده عراق مي انديشند، همكاري با مخالفان عراقي  را مدنظر قرار دهند.  اينديك كه با معاونان وزارتخانه هاي خارجه شش كشورعرب خليج فارس ديدن كرد، گفت وي همچنين اين مقامها را در جريان تلاش هاي واشنگتن براي تغييررژيم عراق قرار داده  است. وي در اين باره توضيح بيشتري نداد.  اينديك همچنين بر" اشتياق "ايران براي دستيابي به  سلاح هاي كشتار جمعي و موشك هاي بالستيك تاكيد كرد.  وي جزئيات بيشتري ارائه نداد، اما گفت: مقامهاي شوراي  همكاري را در جريان نگرش واشنگتن به اين تهديد و اينكه  چگونه مي تواند به كشورهاي شوراي همكاري براي مقابله با آن كمك كند، قرار داده است.  شش كشور شوراي همكاري خليج فارس شامل امارات متحده عربي،  كويت، بحرين، عمان، قطر و عربستان سعودي گفته اند با تغيير در عراق موافق هستند، امامي خواهند اين تغيير از داخل آن كشور صورت گيرد. 
