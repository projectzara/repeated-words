 " عبدالمالك سلال "وزير كشور الجزاير گفت به طور رسمي به  وي دستور داده شده است هرچه زودتر براي برقراري روابط نزديكتر با مغرب كه سالها دستخوش بحران بوده است، اقدام  كند.  به گزارش خبرگزاري فرانسه از رباط، وزير كشور الجزاير در پايان مذاكراتش با" ادريس البصري "همتاي مغربي خود گفت:  اين روند را بايد دوباره به راه انداخت و با تلاش براي  فعال ساختن روابط دوجانبه، تمام موانع را از سر راه  برداشت.  اين مذاكرات در حاشيه نشست وزيران كشور كشورهاي حوزه  غربي درياي مديترانه صورت گرفت.  " عبدالعزيز بوتفليقه "رئيس جمهور الجزاير نيز البصري را كه حامل پيامي از ملك حسن دوم پادشاه مغرب بود، به حضور پذيرفت.  اين پيام در باره، روابط بين دو كشور و روند فعال سازي  اتحاديه مغرب عربي بود. الجزاير و مغرب بويژه در زمينه  مسئله صحراي غربي روابط سردي با يكديگر داشتند. 
