 يكي از متهمان همدست بن لادن در جريان نشست مقدماتي  محاكمه اش در نيويورك به اتهام دست داشتن در حمله  سفارتخانه هاي آمريكا در نايروبي و دارالسلام در 1998،  سعي كرد به قاضي آمريكايي حمله كند.  به گزارش خبرگزاري فرانسه، "وديع الحاج "آمريكايي مقيم  تگزاس كه گفته مي شود منشي ويژه اسامه بن لادن بوده است  در حالي كه "محمد راشد داود" متهم ديگر فرياد الله اكبر سر داده بود، سعي داشت از جايگاه شهود خارج و به جايگاه  " لئونارد ساند" قاضي آمريكايي حمله ور شود.  چهار پليس موفق شدند وديع الحاج را كنترل كنند در حالي  كه قاضي وحشت زده به پشتي صندلي خود چسبيده بود.  الحاج كه مدت باقيمانده جلسه دادگاه را با دستها و پاهاي  بسته گذراند به شرايط بازداشت و حكومت پليس اعتراض داشت.  سيزده تن از جمله اسامه بن لادن كه متهم به انفجار سفارتخانه هاي آمريكا در دارالسلام و نايروبي هستند، به  طور غيابي متهم شده اند.  انفجار دو سفارتخانه، 224 كشته و هزاران زخمي بر جاي  گذاشت كه 22 تن از مقتولان آمريكايي بودند. 
