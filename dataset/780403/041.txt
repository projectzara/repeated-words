 در درگيري ماموران پليس با چريكهاي مائوئيست در تپه هاي  دورافتاده غرب نپال، 11 چريك مائوئيست كشته و 5 تن زخمي  شدند.  به گزارش خبرگزاري آلمان از كاتماندو، مطبوعات نپال  ديروز به نقل از ماموران پليس نوشتند: حدود 70 چريك به  يك خودرو گشتي پليس نزديك روستايي در 425 كيلومتري غرب كاتماندو حمله كردند. در جريان تيراندازي بين چريكها و پليس 11 مائوئيست كشته و 5 تن ديگر زخمي شدند. چريكها زخميها را با خود بردند. پليس گفت: يك فرمانده  مائوئيستها كه سالها مورد تعقيب پليس نپال بود، در اين  درگيري كشته شد. وي مسئول چند فقره حمله به پليس بود. از سه سال پيش كه مائوئيستها جنگ مردمي را بر ضد دولت نپال  شروع كرده اند، بيش از 800 نفر جان خود را از دست  داده اند. 
