 حافظ اسد رئيس جمهوري سوريه از ايهود باراك به عنوان  مردي صادق و قوي ياد كرد كه خواهان صلح با سوريه است. به  گزارش خبرگزاري رويتر از لندن، يك انگليسي كه زندگي نامه  اسد را نوشته است به نقل از رئيس جمهور سوريه به روزنامه  عربي زبان الحيات گفت: باراك مردي قوي و صادق است و همانطور كه نتايج انتخابات نشان داد از حمايت گسترده اي  برخوردار است. حافظ اسد گفته است: به وضوح مشخص است كه  باراك خواهان صلح با سوريه است و گامهاي حساب شده اي  برمي دارد.  اسد در پاسخ به اين پرسش كه آيا تغييري در اسرائيل  مشاهده مي كند، گفته است: بله، تغيير مشخصي در اسرائيل  ايجاد شده است و من گمان مي كنم ميل زيادي براي صلح در آنجا ايجاد شده است. 
