   * تاريخ مسيحيت در اين بخش از اروپاي ميانه كه امروزه  جمهوري فدرال آلمان خوانده مي شود، بسيار پرتلاطم بوده  است. نارضايي فزاينده از كليساي روم در اواخر قرن 15 به  رفورماسيون و انقلاب بزرگ مارتين لوتر منجر شد كه وحدت  كليساي آلمان را از ميان برد * در آلمان گرچه قانون اساسي ضامن آزادي مذهبي است و مسلمانان مي توانند فرايض ديني خود را آزادانه بجا آورند،  ولي اسلام از مزايايي كه در آلمان در اختيار اديان  مسيحي و يهودي قرار گرفته است، برخوردار نيست  جستارگشايي: مطلبي كه از پي مي آيد، چكيده اي است از گزارشي كه سوزان اشترن ; پژوهشگر و نويسنده مركز اطلاعات  امور آلمان در نيويورك زير عنوان "نهادهاي ديني در آلمان " براي اينترناسيونس، مركز روابط عمومي دولت آلمان نوشته  است.  نويسنده در اين مقاله با اشاره به نگرش غربيان و از جمله  آلماني ها به دين، جايگاه و وضعيت اديان و اسلام - يهوديت  و مسيحيت شرايط اجتماعي و زيستي باورمندان به آنها را در مقاله زير آورده است. توجه خوانندگان گرامي را به اين  مطلب جلب مي نماييم.  گروه معارف  در آلمان دين و حكومت مستقل از يكديگر عمل مي كنند. طبق  نص صريح قانون اساسي "كليساي دولتي وجود ندارد". قانون  همچنين حكومت را موظف ساخته است كه از لحاظ مذهبي بيطرف  بماند اما اين بدين معني نيست كه حكومت با بي تفاوتي با دين روبه رو شود و يا به طور كلي مذهب را انكار كند.  برعكس، اين بيطرفي مناسبات بس پيچيده اي ايجاد كرده است  كه بر ضوابط به اصطلاح "قانون كليسا" استوار هستند. بدين  ترتيب قانون اساسي آلمان از يك سو با قوانين اساسي  آمريكا و فرانسه تفاوت پيدا مي كند كه هر گونه ارتباط ميان دين و حكومت را منع مي كنند و از سوي ديگر با قوانين اساسي انگليس، سوئد، روسيه و يا يونان فرق دارد كه براي يك دين رسمي دولتي امتيازاتي خاص قائل هستند. بر اساس قانون اساسي آلمان، حكومت وظيفه دارد نه تنها در برابر نيروهاي آزاد جامعه از خود انعطاف نشان دهد، بلكه  بايد فعالانه از گسترش اين نيروها دفاع كند. اما در عوض  در قانون اساسي ذكر نشده است كه حكومت بايد به همه اديان  به يك ديد بنگرد و همه را يكسان مورد پشتيباني قرار دهد;  بنابر اين تنها تعدادي از مذاهب از امتيازات ويژه دولت  برخوردار مي شوند.  جمعيت هاي عام المنفعه  كليساي لوتري، كليساي كاتوليك رومي و دين يهود در آلمان  جمعيت هاي عام المنفعه خوانده مي شوند و در نتيجه مورد پشتيباني مستقيم حكومت قرار مي گيرند. بدين ترتيب، اگر به اين نكته از جنبه اقتصادي بنگريم بايد اذعان كنيم كه  اين سه مذهب در مقابل ساير اديان از يك "امتياز غيرمنصفانه رقابتي "برخوردارند، زيرا تنها اين اديان  هستند كه از پيروان خود عوارض خاصي دريافت مي كنند.  (تنها افرادي كه رسما" خروج خود را از يكي از اين مذاهب اعلام كرده و يا به دين ديگري وابسته اند، از پرداخت اين  عوارض معاف هستند)اين عوارض كه به اصطلاح ماليات كليسا خوانده مي شوند، بالغ بر 9 درصد ماليات بردرآمد است كه  از سوي دولت برداشت و از طريق ادارات دارايي در اختيار جامعه مذهبي فردي كه اين ماليات از او اخذ شده است، قرار داده مي شود. لازم به تذكر است كه دولت از بابت اين  اقدامات كارمزد بالايي نيز براي خود برداشت مي كند، اما درآمد جوامع ديني به قدري زياد است كه مي توانند به  راحتي اين هزينه گزاف را نيز تحمل كنند. همان طور كه در بالا ذكر شده، ماليات دهنده تنها در صورتي مي تواند از پرداخت اين عوارض معاف شود كه خروج خود از جامعه ديني  خودرا رسما" اعلام كند. اگر جوامع ديني ناگزير بودند خود به تاسيس دفاتر مالياتي دست بزنند، بايد حداقل 20 در صد از درآمد خود را خرج اين دفاتر مي كردند اما بدين  ترتيب آنها ديگر لازم نيست شخصا" در فكر تامين  نيازمنديهاي مالي خود باشند.  حق دريافت ماليات كليسا تنها امتيازي نيست كه مذاهب رسمي  از آن برخوردارند. آنها مي توانند در مدارس دولتي كه  مخارجشان را دولت تامين مي كند، علوم ديني تدريس كنند;  علاوه بر اين جوامع مذهبي از پرداخت بسياري از مالياتها و عوارض معاف هستند. ساعاتي از برنامه هاي راديو و تلويزيونهاي دولتي نيز در اختيار آنها قرار داده مي شود،  تا به ترويج دين بپردازند. مبلغان ديني در بيمارستانها،  زندانها و سربازخانه ها هم به حل مسائل مذهبي افراد مي پردازند.  كمكهاي متقابل كليسا و دولت  فعاليت مجامع رسمي مذهبي براي دولت هم مزيت هاي بسياري  دارد كه تنها به امور ديني محدود نمي شود. مسئوليتهايي  كه اين مجامع در زمينه هاي اجتماعي و خيريه به عهده  گرفته اند، تا اندازه زيادي از وظايف حكومتي مي كاهند.  فقرا، نيازمندان، سالخوردگان و ضعفا، معلولين و خلاصه  تمام كساني كه به دليلي به كمك محتاجند، مي توانند به  مجامع مذهبي كليسايي مراجعه كنند. اين مجامع از بابت  مالياتهايي كه دريافت مي دارند، كودكستان، بيمارستان،  خانه سالمندان، آسايشگاه، مراكز تندرستي، اماكن ياوري به  خارجيان و آوارگان، مراكز مشورت درباره تنظيم خانواده و غيره برپا و اداره مي كنند. كليه اين سازمانها از لحاظ قانوني و مالي به دولت وابسته اند، و نيز از لحاظ پرسنلي،  زيرا افرادي كه به دلايل عقيدتي حاضر نيستند به خدمت  سربازي روند، بايد در عوض به فعاليت هاي اجتماعي  بپردازند و در نتيجه براي كار به اين سازمانها معرفي  مي شوند.  توصيف كليه فعاليتهاي عام المنفعه مجامع ديني در اين  مختصر نمي گنجد. اما شايد بد نباشد به اين نكته اشاره  شود كه مجامع ديني آلمان به ويژه در كشورهاي جهان سوم  فعال بوده اند و به مناطقي كه به بليات طبيعي گرفتار شده اند، كمك رسانده اند و مي رسانند.  از آنجا كه كليساها خدمات گوناگون و وسيعي به دولت  مي كنند، دولت نيز تاسيسات مذهبي را مورد حمايت مالي  قرار مي دهد. سوبسيد دولت بخش عظيمي از بودجه كليساها را تامين مي كند: به طور مثال در سال 1993 از 3/16 ميليارد ماركي كه كليساي انجيلي آلمان(كليساي پروتستان لوتري) در اختيار داشت، 4/8 ميليارد از طريق ماليات كليسا، 1/3 ميليارد از طريق سوبسيد دولت، 3/2 ميليارد از محل  درآمدهاي كليسا و 5/2 ميليارد از طريق اعانه و ساير عوارض تامين شده بود.  يك كشور مسيحي  اگر تنها به ارقام بنگريم، بايد بپذيريم كه جمهوري فدرال  آلمان بدون ترديد يك كشور مسيحي است. به موجب آخرين  آماري كه در آلمان گرفته شده، در اين كشور 28 ميليون  پروتستان شاخه لوتري و 28 ميليون وابسته به كليساي  كاتوليك رومي زندگي مي كنند كه 69 درصد اتباع آلمان را تشكيل مي دهند. علاوه بر اين عده، 5/1 ميليون نفر ديگر نيز به ساير شاخه هاي مسيحيت وابسته اند- يك ميليون از آنها به كليساي ارتدكس اعتقاد دارند و بقيه هم يا باپتيست يا متديست هستند و يا به فرقه هاي كوچكتر مسيحي  وابستگي دارند. از 82 ميليون نفر جمعيت آلمان، 70 ميليون  نفر- به عبارت ديگر 85 درصد- مي گويند موءمن به مسيحيت  هستند، حتي اگر به كليساي مشخصي وابسته نباشند. جالب است  بدين نكته نيز اشاره شود كه با ايجاد وحدت مجدد دو آلمان،  17 ميليون سكنه آلمان شرقي به جمعيت كل جمهوري فدرال  آلمان اضافه شد كه در جمهوري كمونيستي دموكراتيك آلمان  در واقع به هيچ مذهبي وابسته نبودند. اين كه آمار بالا ميزان بيشتري را نشان نمي دهد، به سبب افزوده شدن اين  تعداد جمعيت به سكنه كل آلمان است علاوه بر اين، در آلمان 7 ميليون نفر ديگر نيز زندگي مي كنند كه تبعه  آلمان نيستند. تعداد 3 ميليون نفر از ساكنين آلمان نيز مسلمان هستند.  تاريخ مسيحيت در اين بخش از اروپاي ميانه كه امروزه  جمهوري فدرال آلمان خوانده مي شود، بسيار پرتلاطم بوده  است. نارضايي فزاينده از كليساي روم در اواخر قرن 15 به  رفورماسيون و انقلاب بزرگ مارتين لوتر منجر شد كه وحدت  كليساي آلمان را از ميان برد. از آن زمان به بعد مدام  گروه هاي عظيمي از مردم به پروتستانها(و نه فقط هواداران لوتر، بلكه حتي كالوينيست ها و پيه تيست ها) گرويدند. در اواسط قرن 16 چهار پنجم جمعيت آلمان را پروتستانها تشكيل مي دادند اما كليساي رومي برخلاف آنچه  در ابتدا انتظار مي رفت از صحنه ناپديد نشد. اين كليسا نيز به نوبه خود به اصلاحاتي دست زد و به يك باره مورد توجه شديد قرار گرفت تعريف جديدي كه از آيين كاتوليكي  به عمل آمد، موجب شد كه وجهه پروتستانها تا اندازه اي از دست برود و عودتي از اصلاح گرايي صورت پذيرد. مع ذلك  كاتوليك ها كماكان يك اقليت باقي ماندند، ولي در پايان  قرن 19 در موقعيتي مناسبتر از پروتستانها توانستند ايجاد علوم جديد، صنعتي شدن جامعه و شهرنشين شدن مردم را بپذيرند. وابستگان به هر دوي اين مذاهب به گونه اي  فزاينده به امور اجتماعي روي آوردند، اما هنگام پشتيباني  از مستمندان و ضعفا كاتوليكها سنتا" بيش از پروتستانها از ياوري كليسا بهره مند مي شدند. كار بدانجا رسيد كه  سرانجام شوراي كليساي پروتستان در سال 1895 اين امر را كه" تلاش هايي به عمل مي آيد تا كليساي لوتري را به آلت  دست حاكمان سياست و جامعه مبدل كنند. "شديدا" مورد حمله  قرار داد. " دوره فاقد هرگونه افتخار آلن Alan Watson واتسن، روزنامه نگار انگليسي مي گويد:  " چه كليساي كاتوليك و چه پروتستان از ارتباطشان با رايش  سوم احساس خفت مي كنند"، و در واقع نيز اين دو شاخه  مسيحيت دليلي ندارند كه به خاطر تاريخشان در سالهاي آخر جمهوري وايمار(در فاصله بين جنگ جهاني اول و روي كار آمدن هيتلر- م)و صعود ناسيونال سوسياليست ها به خود ببالند. رهبران اين دو بخش از درك خطر عاجز ماندند و به  صورت فعال يا منفعل از هيتلر پشتيباني كردند(كليساي  كاتوليك در سال 1933 يك پيمان دوستي با هيتلر بست و بخشي  از كليساي لوتري نيز تحت عنوان "مسيحيان آلماني "وارد تشكيلات حكومتي نازي ها شدند). اما مدتي طول نكشيد تا اين دو كليسا دريافتند كه ديكتاتور جديد آلمان وعده اي  را كه در مورد قبول استقلال مذهبي داده است، فراموش كرده  و هر منتقد و مخالفي را بدون در نظر گرفتن مقام و مرتبه اش در يكي از اين دو كليسا به زندان انداخته است.  مع ذالك كليساها علي رغم چند مورد مقاومت تحسين برانگيز (و موفق)كاملا" مطيع دستگاه حكومتي ناسيونال  سوسياليست ها شدند و در مقابل ظلم و بيعدالتي حاكم بر جامعه لب فرو بستند. آنها در اوان كار در مقابل دخالت  روزافزون دولت در زندگي مردم، مصادره اموال و تحقير علني  يهوديان، بازداشت و تصفيه مخالفان مقاومتي از خود نشان  ندادند. اما چندي بعد كه رژيم وحشت و خشونت بيشتري از خود نشان داد تعداد اندكي از روحانيون به انتقاد پرداختند و برخي از آنان نيز به خاطر اين ابراز شهامت،  جان خود را از دست دادند. هنگامي كه اين كابوس به آخر رسيد، بسياري از مسيحيان به اين نتيجه رسيدند كه در لحظات حساس تاريخ، از مقاومت و مبارزه فروگزاري كرده اند.  ادامه رابطه ويژه دولت و كليسا متفقين غربي پس از جنگ، رابطه نزديك ميان حكومت و كليسا در بخش غربي آلمان اشغال شده را مورد تاييد و تشويق قرار دادند. پروتستانها وكاتوليك ها به اتفاق يكديگر حزب دموكرات مسيحي را تاسيس كردند كه با بنيانگذاري جمهوري  فدرال آلمان در سال 1949 به رهبري كنراد Konrad آدناوئر Adenauer بر سر كارآمد و به استثناي يك دوره 13 ساله  نزديك به پنجاه سال تمام امور كشور را اداره مي كند. حزب سوسيال مسيحي كه شاخه حزب دموكرات مسيحي در ايالت  باوارياست، بيش از حزب متبوع خود گرايش مذهبي دارد. در جمهوري دموكراتيك آلمان(آلمان شرقي)مذهب علنا" انكار مي شد، اما كليساي پروتستان موفق شد تحت شرايط سختي در نظام كمونيستي به زندگي ادامه دهد و حتي در برخي موارد-  گرچه در لفافه - به انتقاد از حكومت نيز بپردازد. طبيعي  است كه كليسا به عنوان مظهرآزادي و برخي از كشيشان به  عنوان سازمان دهندگان نهضت مقاومت، نقشي مهم در تكوين  انقلاب صلحجويانه اي ايفا كردند كه در سال 1990 به  فروپاشي نظام كمونيستي و وحدت مجدد دو آلمان منجر شد.  ايمانهاي سست و محكم  كليساهاي رسمي در آلمان نگران آن هستند كه هوادارانشان  علاقه به دين را از دست بدهند و با آنها" فاصله "بگيرند.  به خصوص پس از وحدت دو آلمان و اخذ يك ماليات جديد به  عنوان" ماليات همبستگي "از اهالي آلمان غربي براي تامين  اقدامات عمراني در بخش شرقي اين كشور، بسياري از مردم  براي رهايي از پرداخت ماليات، علنا" خروج خود از كليسا را اعلام كردند. تنها در طول سال 1992 كه قانون اخذ اين  ماليات جديد تصويب شد و به مورد اجرا درآمد، بيش از 200000 نفر از كليساي كاتوليك خارج شدند(تعداد موارد خروج ساليانه حدودا" 155000 نفر است). هر دو كليسا واقفند كه بخش اعظم هوادارانشان به طور مرتب به كليسا نمي روند، بلكه بيشتر مردمي هستند كه در موارد خاص  (مانند مراسم غسل تعميد، عروسي و ترحيم)و يا در هنگام  برگزاري اعياد مذهبي(مانند عيد پاك، كريسمس و غيره)به  ياد انجام مناسك ديني مي افتند.  يهوديان درآلمان  طبق آخرين آماري كه در دست است(نوامبر سال 1997)حدود 80 محفل يهودي موجود در آلمان نزديك به 11000 عنصر دارند.  دين يهودي همان طور كه در پيش نيز ذكر شد از زمره سه  مذهب رسمي آلمان محسوب مي شود و از تمام امتيازاتي  برخوردار است كه كليساهاي كاتوليك و پروتستان نيز در اختيار دارند، از ماليات كليسا گرفته تا بهره گيري از سوبسيد دولت و شركت در برنامه هاي ديني در راديو و تلويزيون.  يهوديان آلمان تاريخ پرفراز و نشيبي دارند كه 16 قرن پشت  سر گذاشته است. در سال 321 ميلادي حقوق يهوديان طي سندي  به امضاي كنستانتين، قيصر روم در شهر كلن جنبه قانوني  پيدا كرد; اين سند هنوز در واتيكان موجود است. شارل بزرگ  هم كه اصولا" براي غيرمسيحيان ارزشي قائل نبود، پذيرفت  كه يهوديان در سرزمين او زندگي كنند. اما طي قرون بعد،  يهوديان به طور كلي در اروپا و به خصوص در آلمان دوران  خوشي نداشتند و هميشه آنها را مسئول گناهاني مي خواندند كه بزرگان و حكام وقت در حق رعاياي خود مرتكب مي شدند.  يهوديان علي رغم اين مشقات جان به در بردند و هنگامي كه  بيسمارك در اواخر قرن 19 ميلادي ملت آلمان را متحد كرد،  از موقعيت مناسبي برخوردار شدند. آنها در سال 1872 قانونا" حقوقي برابر با مسيحيان كسب كردند، گرچه در عمل  از اين مساوات برخوردار نبودند. فشاري كه بر آنها اعمال  مي شد تا به دين مسيحي بگروند، تا قرن بيستم ادامه يافت.  آنها در مقابل اين فشار مقاومت كردند و اكثرآنها حاضر به  تغيير دين خود نشدند، اما به نحوي چشمگير فرهنگ و آداب و رسوم آلماني را از آن خود ساختند. يهوديان در جنگ جهاني  اول نيز شركت جستند و12000 نفر از آنها در اين جنگ جان  خود را از دست دادند. آنها خود را پيش از آن كه يهودي  بدانند، آلماني مي پنداشتند و در نتيجه گرچه عجيب به نظر مي رسد، ولي به همين دليل بود كه آمادگي مقاومت در برابر هيتلر و جلادانش را نداشتند.  تا پيش از جنگ جهاني دوم حدود 500000 يهودي در آلمان  مي زيستند. در پايان جنگ از آنها تنها 15000 نفر زنده  مانده بودند. از بازيهاي شگفت تاريخ يكي هم اين بود كه  وقتي جنگ به پايان رسيد، با وجود اين امر هنوز 200000 يهودي در آلمان مانده بودند. بيشتر اين افراد آوارگاني  بودند كه در دوران هيتلر ازكشورهاي ديگر براي كار در اردوگاههاي كار اجباري به آلمان آورده شده بودند.  اكثر اين افراد در همان سالهاي نخست پس از جنگ آلمان را ترك كردند. در سال 1950 تعداد يهوديان ساكن آلمان غربي  از 30000 نفر تجاوز نمي كرد.  تعداد يهوديان آلماني در سال 1989 رسما" 28000 نفر اعلام  شد. در اين سال بود كه با به قدرت رسيدن گورباچف و آغاز سياست به اصطلاح "گشايش "ديوار آهنين برداشته شد. بسياري  از يهودياني كه تا آن زمان در اتحاد شوروي زندگي  مي كردند، روانه آلمان شدند. و اين هم يكي ديگر از عجايب تاريخ است كه آنها آلمان را به اسراييل ترجيح داده اند-  امري كه دولت اين كشور را بسيار خشمگين كرده است.  از هنگام فروپاشي اتحاد شوروي بيش از 46000 يهودي به  اصطلاح" روس "در آلمان رحل اقامت افكنده اند و هر سال  8000 نفر ديگر هم به جمع آنها افزوده مي شوند.  اسلام در آلمان  اسلام، سومين جامعه بزرگ ديني در آلمان است 70/2 ميليون  وابسته به دين اسلام حدود 3 درصد جمعيت آلمان را تشكيل  مي دهند. تنها در شهر كلن 70000 مسلمان زندگي مي كنند.  در سرتاسر آلمان حدود 2000 مسجد و نزديك به 2500 جمعيت  اسلامي بزرگ و كوچك وجود دارد.  تاريخ اسلام در آلمان به قرن 18 ميلادي باز مي گردد كه  فريدريش ويلهلم اول، شاه پروس در سال 1732 فرمان داد بيست سربازمسلمان كه به عنوان هديه براي خدمت به او اجير شده بودند، جمعيتي تشكيل دهند و مناسك ديني خود را در خانه اي كه به عنوان مسجد در اختيار آنها گذاشته شد، به  جاي آورند. از آن به بعد مسلمانان در آلمان ساكن شدند،  اما تقريبا" حدود دويست سال طول كشيد تا اين كه به عنوان  يك" جامعه ديني "پذيرفته شدند. در دهه 60 هنگامي كه  آلمان به ميزاني بيش از جمعيت خود به نيروي كاري محتاج  شد، از همسايگان غيركمونيست درخواست كرد به اين كشور " كارگر مهمان "بفرستند. بيشتر كارگران خارجي اي كه اين  دعوت را پذيرفتند، از اهالي تركيه بودند. اما اين تصور عمومي كه اين "ميهمانان "پس از چند سالي كه كار خود را كردند، دوباره به وطن خود باز مي گردند، غلط از كار درآمد. آلمان جذابيت هايي داشت كه اغلب اين افراد را به  ماندن تشويق مي كرد. بدين ترتيب مهمانان رحل اقامت  افكندند و پس از چندي خانواده هايشان را هم نزد خود فرا خواندند. حتي قول كمك مالي درصورت بازگشت به وطن نيز نتوانست آنها را متقاعد كند. در اواسط دهه 70 كه ديگر به  كارگر خارجي نيازي نبود، در داخل آلمان يك عنصر خارجي  براي هميشه ماندگار شده بود. بدين ترتيب اسلام نيز به  بخشي لاينفك از جامعه آلماني مبدل شد.  در نتيجه اكثر مسلماناني كه درآلمان زندگي مي كنند، از اهالي تركيه و سني هستند(تعداد تركهاي ساكن آلمان از دو ميليون متجاوز است)، 17 درصد نيز از ساير كشورهاي اسلامي  آمده اند. تركها، گرچه بسياري از آنها طي سي سال گذشته  درآلمان متولد شده و در اين كشور رشد كرده اند و مي توانند به تابعيت آلمان در آيند، هنوز ترك مانده اند.  علت آن است كه آنها تنها در صورتي اجازه دارند تابعيت  آلمان را بپذيرند كه از تابعيت تركي خود صرف نظر كنند.  از آنجا كه بسياري از آنان نمي خواهند رابطه خود با موطن  اوليه خود را به كلي از دست بدهند، و گرچه شايد تمام عمر را در آلمان زندگي كنند، ولي في المثل نمي خواهند دوران  پيري خود را در اينجا بگذرانند و يا در اينجا به خاك  سپرده شوند، مادام كه شرايط تابعيت در آلمان دگرگون نشده  است، و يا آنها با يك فرد آلماني ازدواج نكرده و صاحب فرزند آلماني نشده اند، "خارجيان متولد آلمان "خواهند ماند بدين ترتيب كمتر از 3 درصد مسلماناني كه در آلمان  زندگي مي كنند، آلماني محسوب مي شوند.  در آلمان گرچه قانون اساسي ضامن آزادي مذهبي است و مسلمانان مي توانند فرايض ديني خود را آزادانه به جا آورند، ولي اسلام از مزايايي كه در آلمان در اختيار اديان مسيحي و يهودي قرار گرفته است، برخوردار نيست.  بنابر اين هيچ يك از كمك هاي مالي چون ماليات كليسا و يا سوبسيدهاي دولتي در اختيار جامعه مسلمان آلمان گذاشته  نمي شود.  نوشته: سوزان اشترن  كتابخانه معارف  نمونه هاي نخستين انسان ونخستين شهريار در تاريخ  افسانه هاي ايرانيان  نويسنده: آرتور كريستين /سن ترجمه: ژاله آموزگار، احمد /تفضلي ناشر: نشر چشمه، چاپ اول، /پاييز 1377 قيمت 2500 تومان، 560 صفحه  موضوع نخستين انسان و نخستين كسي كه بر اين جهان  فرمانروايي كرده است، از ديرزمان آدميان را به تفكر واداشته است و بن مايه اسطوره ها، داستانهاي ديني و حتي  روايت هاي عاميانه شده است.  در كتاب حاضر، موضوع نخستين انسان و نخستين شهريار در تاريخ افسانه اي ايرانيان مورد بررسي قرار گرفته و كتاب حاضر چه به لحاظ نويسنده اش كه پژوهشگري معتبر و چه از نظر مترجمان كه هر دو در زمره پژوهندگان عرصه اسطوره  كشور به حساب مي آيند را بايد معتبرترين و جامع ترين  پژوهش در اين زمينه به شمار آورد.  پروفسور كريستين سن با همتي بلند و كوششي پي گير، به  جستجوي اين انديشه، در همه روايت هاي ودايي، اوستايي،  پهلوي، فارسي و عربي پرداخته است و با بحث درباره شخصيت  كيومرث، مشي و مشيانه، هوشنگ، تهمورث وجمشيد به نوعي  اسطوره شناسي تطبيقي دست يازيده است.  مترجمان نيز ضمن ترجمه اين اثر همه موارد تحقيقات  جديدتري را كه پس از تاليف كتاب تا زمان حاضر انجام  گرفته است بر آن افزوده اند و با بازبيني مجدد متون اصلي  و اضافه كردن يادداشتهاي مناسب، كوشيده اند برغنا و سودمندي كتاب بيفزايند.  زبان، انديشه و فرهنگ(مجموعه مقالات) ترجمه و تاليف: يدالله /موقن ناشر: انتشارات هرمس، چاپ  /اول 1378 قيمت 1490 تومان، 334 صفحه  كتاب" زبان، انديشه و فرهنگ "با مقاله اي به همين نام كه  تفسيري است بر نظريه نسبيت زباني ورف آغاز مي شود پس از آن مقاله اي به قلم هگل درباره شعر حماسي و نظرش درخصوص  شاهنامه آمده است. چهار مقاله بعدي به بررسي آراء و نظرات لوكاچ در مورد حماسه، تراژدي، عرفان، مدرنيسم و " كوه جادو" اثر توماس مان مي پردازد. از ديگر مقالات  مي توان از مقاله مشهور" ماركسيسم و ديالكتيك "به قلم  فيلسوف ايتاليايي ; كولتي ياد كرد كه وجوه انديشه ماركس  را در كتاب" سرمايه "تبيين مي كند.  " نقدي بر ماركسيسم "هم كه به بررسي ديالكتيك و تعريفش در آثار هگل مي پردازد، ارتباط انديشه ماركس را با منطق  ديالكتيكي و فلسفه طبيعت هگل نشان مي دهد و ساختار اسطوره اي انديشه ماركس را تشريح مي كند.  در بخش معرفت شناسي كتاب مقاله هاي ساخت انديشه  اسطوره اي، نظريه لوي - برول درخصوص ذهنيت پيش منطقي و نيز بحثي معرفت شناختي در حوزه مكانيك كوانتوم و نسبيت  اينشتاين آمده است كتاب" زبان انديشه و فرهنگ "با مقاله اي به قلم اينشتاين درباره نقص كوانتوم به پايان  مي رسد.  اين كتاب از" مجموعه ادب فكر" است كه دكتر محمد جواد فريدزاده، آنها را انتخاب و به انتشارات هرمس سفارش چاپ  آنان را داده است. در همين مجموعه از دكتر يدالله موقن  ترجمه" اسطوره دولت "كاسيرر به چاپ رسيده و فلسفه  صورتهاي سمبليك اين انديشمند نيز با ترجمه هاي موقن در دست چاپ است.  هراكليوس دبليو. كي. سي. /گاتري ترجمه: دكتر مهدي قوام /صفري ناشر:  انتشارات فكر روز، چاپ /اول 1377 قطع رقعي، كالينگور / باروكش قيمت 900 تومان، 175 صفحه  كتاب حاضر، جلد پنجم از مجموعه تاريخ فلسفه يونان "گاتري " است كه به نظر مي رسد تمامي دوره آن به 18 تا 20 جلد بالغ شود. "تاريخ فلسفه يونان گاتري "كه خود به عنوان  استاد فلسفه قديم در دانشگاه كمبريج تدريس مي كرده است،  هر چند ممكن است در زبان آلماني نظيري براي آن پيدا شود،  اما بي ترديد به لحاظ جامعيت و دقت در گزارش عقايد يونانيان و جمع آوري ديدگاههاي گوناگون موجود درباره هر مسئله مهم و نقادي هاي موشكافانه نويسنده اش، كمتر نظيري  براي آن مي توان يافت. بخشهاي مختلف اين اثر، آراء و عقايد فيلسوفان يوناني را از تالس تا ارسطو به نحو مبسوطي بحث مي كند.  اما هراكليوس در حدود پيش از ميلاد مي زيست و به نوشته  گاتري بيان وي به شدت مبهم و به صورت پاره هاي فتوي گونه  عرضه شده است. وي هم در جهان قديم و هم در جهان جديد،  نبوغ مفسران را به مبارزه طلبيده است، مفسراني كه به  ندرت قادر به مقاومت در مقابل او بوده اند.  افلاطون جمهوري  دبليو. كي. سي. /گاتري ترجمه: حسن / فتحي ناشر: انتشارات  فكر روز، چاپ /اول 1377 قطع رقعي، كالينگور با /روكش  قيمت 1200 تومان، 233 صفحه  جمهوري بزرگترين اثر افلاطون است و در اصل يوناني به  معناي كشور يا درباره عدالت است و موضوع آن، نه تنها به  طور ظاهري بلكه در واقع، عبارت است از: ماهيت عدالت و بي عدالتي و نتايج آنها براي انسانهاي دادگر و افراد ستم  پيشه. افلاطون در اوايل محاوره به اين مطلب تصريح مي كند و علي رغم گريزها و موضوعات فرعي ديگر(كه تاسيس كشور خيالي بزرگترين آنها است)، با مهارت تمام در هر بحثي ما را به سوي آن(موضوع اصلي)بازمي گرداند. به عقيده  افلاطون انساني كه كاملا" عادل است(يعني فيلسوف)، از هر جهت كاملا" خوب است.  بنابراين موضوع محاوره عبارت است از: مشخص كردن شيوه  كلي زندگي اي كه بايد درپيش بگيريم تا از بهترين مزاياي  آن برخوردار شويم. جمهوري از يك نظر، مجمع تمام  آموزه هايي است كه افلاطون در محاورات پيشين بررسي كرده  است: دانش بودن فضيلت، نقش محوري صورتها، مرگ ناپذيري،  تبيين اسطوره اي سرنوشت ارواح، انتقاد از دموكراسي،  انتقاد از شاعران، بدبختي ستمكاران، رابطه نزديك خوبي با سودمندي و...  رسائل حزين لاهيجي  نويسنده: محمدعلي بن ابي طالب حزين /لاهيجي به كوشش ; علي  اوجبي، ناصر باقري بيدهندي، اسكندر اسفندياري، عبدالحسين  /مهدوي ناشر: دفتر نشر ميراث مكتوب، چاپ /اول 1377 قيمت:  1200 تومان، 340 صفحه  علامه حزين لاهيجي(11031180 ه. ق)از نامدارترين  دانشمندان عهد صفوي و آخرين چهره هاي تابناك سبك هندي  سده دوازدهم بود.  او از معدود نوابغي بود كه در تمامي معارف اسلامي حتي  در علوم طبيعي تبحري خاص داشت و در تمامي آنها اثري از خود به يادگار گذاشت. مجموعه حاضر كه به كوشش گروهي از محققان و مصححان دفتر نشر ميراث مكتوب تصحيح و بازنويسي  شده است، شامل 12 عنوان از مهمترين رساله هاي اوست كه  عبارتنداز: شجرتالطورفي شرح /آيتالنور مرآتالله في شرح  /آيتشهدالله المذاكرات /في المحاضرات حقيقت نفس و تجرد /آن بشاراتي بر ظهور حضرت محمد(ص)/ شرح قصيده /لاميه  اوزان و /مقادير چگونگي صيد /مرواريد فوايد استماع صوت  /احسن واقعات ايران و /هند /جرثقيل خواص الحيوانات. 
