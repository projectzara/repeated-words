   گروه شهري: در دومين روز از هفته صرفه جويي در مصرف آب،  كودكان تهراني به حمايت از اين ماده حياتبخش راهپيمايي  كردند.  اين كودكان كه پلاكاردهايي با عناوين به خاطر آينده ما آب را درست مصرف كنيد، هدردادن آب هدردادن زندگي، آب را دوست بداريم و آب شاديست در دست داشتند، در پارك لاله  تهران تجمع و سرودهايي در وصف آب و لزوم استفاده بهينه  از آن اجرا كردند.  كودكان كه در كنار حوض جنوبي پارك تجمع كرده بودند با يك  حركت نمايشي با قطع آب فواره آن غمگين شدند و با جريان يافتن دوباره فواره آب به شادي پرداختند.  كودكان شركت كننده در راهپيمايي به لزوم استفاده بهينه  از آب و حفاظت از آن براي آيندگان تاكيد كردند.  اين تصوير گوشه اي از راهپيمايي كودكان تهراني است. 
