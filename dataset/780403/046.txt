   گروه شهري: رييس انجمن تنظيم خانواده كشور گفت: از آنجا كه شاخص هاي جمعيتي درفرآيند توسعه نقش دارند در برنامه كنترل جمعيت بايد همه دستگاه هاي دولتي دخيل  باشند.  دكتر حسين ملك افضلي افزود: وزارت بهداشت و درمان تنها از نظر ارايه خدمات علمي و بهداشتي بايددر اين امر سهيم  باشد زيرا ازدياد جمعيت تنها يك مشكل پزشكي نيست بلكه  يك مشكل اجتماعي است.  به گفته وي وزارت آموزش و پرورش در محافل آموزشي، وزارت  كار و اموراجتماعي در كارخانجات و مجامع كارگري، موسسات  و مجامع فرهنگي و مذهبي وساير نهادها و دستگاههاي اجرايي  بايد در اين امر مشاركت داشته باشند.  وي گفت: متاسفانه تبليغات در اين زمينه بويژه از سوي  صدا و سيما بسياركم و محدود بوده و بيشتر بر روي آثار سوء ازدياد جمعيت بحث شده و كمتربه آموزش تنظيم خانواده  پرداخته شده است.  مشاور وزير بهداشت، درمان و آموزش پزشكي همچنين گفت: پس  از پيروزي انقلابتا سال 68 رشد جمعيت كشور به 2/3 درصد و بعضا به 4 درصد نيز رسيده بود كه اين نرخ رشد بسيار بالايي است.  به گفته وي نرخ رشد چهار درصدي جمعيت در برخي از سالها متاثر از مهاجرت افاغنه و آوارگان عراقي بود.  وي گفت: از سال 68 به اين طرف دولت سياست تحديد مواليد را در پيش گرفت و با اجراي برنامه هاي كنترل جمعيت، با كاهش در هر سال، اكنون به نرخ رشد4/1 درصد رسيده ايم.  وي افزود: براساس اين نرخ، جمعيت در هر 45 سال دو برابر خواهد شد درحالي كه با نرخ رشد سه درصد، جمعيت در هر 23 سال دو برابر مي شود.  وي گفت: دولت ظرف دهسال اخير توانست نرخ رشد جمعيت را از 2/3 درصد به كمتر از نصف برساند و اين در دنيا بي نظير است.  وي مهمترين عوامل دستيابي به اين امر را بالا بودن تعهد سياسي دولت، فراهم شدن زمينه هاي اعتقادي و اخلاقي كنترل  مواليد، بالا رفتن آگاهيهاي زنان، دسترسي مردم به خدمات  شبكه هاي بهداشتي و درماني كشور و مساله اقتصادي نام برد.  به گفته وي هم اكنون تمام جمعيت شهري و 90 درصد جمعيت  روستايي كشور تحت پوشش مراكز بهداشتي درماني و خانه هاي  بهداشت هستند.  ملك افضلي گفت: در استانهاي سيستان و بلوچستان، هرمزگان،  كهكيلويه وبويراحمد، چهارمحال و بختياري، لرستان و خوزستان به دليل شاخصهاي اجتماعي، اقتصادي و بافت عشايري  كه دارند استقبال كمتري ازبرنامه هاي تنظيم خانواده شده  است.  به گفته وي استان سيستان و بلوچستان با نرخ رشد 5/2 درصد بالاترين ميزان را داراست.  وي افزود: در مقابل، استانهاي موفق نظير آذربايجان شرقي،  اصفهان وگيلان نرخ رشد نزديك به يك درصد داشته اند.  وي در مورد انجمن تنظيم خانواده جمهوري اسلامي ايران  گفت: اين انجمن عضوفدراسيون انجمنهاي تنظيم خانواده  كشورهاي جهان است و در داخل كشور يكهزار و 500 عضو دارد.  وي عمده فعاليت اين انجمن را تنظيم خانواده، بهداشت  باروري، بيماريهاي زنان، مراقبتهاي دوران بارداري،  نازايي و رسيدگي به امور سالمندان عنوان كرد.  به گفته وي اين انجمن از حمايت فدراسيون، يونيسف و صندوق جمعيت سازمان ملل بهره مند است. 
