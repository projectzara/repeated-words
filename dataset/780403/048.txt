 گروه شهري: پروژه طراحي و ساخت نمونه ايستگاه BTS ثابت  كه بخش اصلي شبكه تلفن همراه را تشكيل مي دهد با همكاري  شركت مخابرات ايران، سازمان پژوهشهاي علمي و صنعتي ايران  و شركت تحقيقات صنايع ارتباطي ايران با موفقيت به پايان  رسيد و طي چند روز آينده رسما" با حضور وزراي فرهنگ و آموزش عالي و پست و تلگراف و تلفن افتتاح خواهد شد.  مجيد سرسنگي سخنگوي وزارت پست و تلگراف و تلفن طي  گفتگويي ضمن بيان اين مطلب گفت: اين پروژه با هدف توليد داخلي بنا به پيشنهاد و حمايتهاي مادي و معنوي سازمان  پژوهش هاي علمي و صنعتي ايران، شركت مخابرات ايران،  وزارت صنايع و مركز تحقيقات مخابرات ايران در شركت  تحقيقات صنايع ارتباطي ايران آغاز شد و پس از دو سال با موفقيت به اتمام رسيد.  وي در ادامه اظهار داشت: با ساخت ايستگاه BTS ثابت در صنعت مخابرات بي سيم و ارتباط سيار كه رشد يابنده ترين  بخش صنعت مخابرات در سالهاي پاياني قرن بيستم محسوب مي گردد نه تنها كشور از نتايج مطلوب مالي آن برخوردار مي گردد بلكه با شكوفايي پژوهش، زمينه براي ورود به  عرصه هاي ديگر تكنولوژي هاي پيشرفته نيز فراهم خواهد شد.  وي گفت: در طراحي و پياده سازي بخش هاي مختلف اين سيستم  سعي گرديده كه از آخرين فن آوري پيشرفتهاي ارتباطي در زمينه ريزپردازنده هاي پردازش سيگنال و قطعات استفاده  شود.  سرسنگي در پايان اظهار داشت: براساس آزمايشهاي انجام شده  برروي اين بخش، مي توان كوچكترين عيب ايجاد شده در هر يك  از BTSبخشهاي را به خوبي گزارش داد كه اين امر مي تواند در راه اندازي و عيبيابي به اپراتور سيستم كمك شاياني  بنمايد وي همچنين يكي از ويژگيهاي مهم اين پروژه را در اين مطلب دانست كه يك بخش خصوصي با حمايت بخشهاي دولتي  توانسته است در راستاي دستيابي به يك فن آوري نوين جهاني  پتانسيل بخش تحقيقي و فني صنعت كشور را اثبات نمايد. 
