 گروه شهري: مدير عامل شركت آب و فاضلاب استان تهران  هشدار داد: اين شركت با مشتركان پر مصرف آب كه در مصرف  آن صرفه جويي نكنند، برخورد قانوني خواهد كرد.  مهندس محسن نريمان اعلام كرد: اين برخورد شامل افزايش  بهاي آب در ماههاي خرداد، تير، مرداد و شهريور و نيز قطع  انشعاب آنان خواهد بود وي از قطع انشعاب 300 مشترك پرمصرف تهراني خبر داد.  وي گفت: در صورتي كه مصرف آب هر خانوار تهراني(4 نفر) در سطح متعارف كه 5/18 مترمكعب در ماه است، حفظ شود،  مشمول افزايش تعرفه هاي آببها نخواهد شد.  مدير عامل شركت آب و فاضلاب تهران همچنين خاطرنشان ساخت:  در نتيجه مشاركت و همكاري مشتركان تهراني و استفاده  بهينه از آب، مصرف آب در تهران در سه ماه نخست سال جاري  در مقايسه با مدت مشابه سال قبل حدود يك درصدكاهش يافت و اميد است با ادامه همكاري مشتركان و ارگانهاي مختلف،  ميزان كاهش مصرف آب در تهران بيشتر شود و به رقم 10 درصد برسد تا اين شهرمشمول برنامه جيره بندي نشود.  به گفته نريمان، به منظور جلوگيري از هرز روي آب، طرح  بازسازي شبكه آبرساني 9000 كيلومتري تهران كه در برخي از مناطق حدود 40 سال قدمت دارد، در دست اجرا است. 
