 گروه شهري: آلودگي هواي تهران، در ساعات پاياني روز افزايش يافته است.  طي يك هفته گذشته، آلاينده منواكسيد كربن در تهران در ساعات اوليه شب اوج غلظت خود را داشته است. براساس  اطلاعات به دست آمده از ايستگاههاي پايش شركت كنترل  كيفيت هوا، بدنبال استقرار شرايط پايدار جوي و عدم وزش  باد، غلظت منواكسيد كربن در تمام روزهاي هفته گذشته حتي  روز جمعه، 5/1 تا 2 برابر حد مجاز اندازه گيري شده،  بطوريكه هواي تهران را در شرايط كاملا ناسالم قرار داد.  قابل توجه است كه اوج غلظت اين آلاينده در طي زمان مذكور از ساعت 19 بعدازظهر به بعد مشاهده شده است كه احتمالا بدليل افزايش تردد شهروندان و رفت وآمد خودروها در اين  ساعات در سطح شهر مي باشد.  به اين ترتيب، با توجه به احتمال ادامه شرايط جوي فوق،  رعايت نكاتي از قبيل استفاده كمتر از خودروي شخصي و خاموش كردن خودرو در توقف هاي طولاني، قطعا در كاهش  آلودگي در سطح شهر موءثر و مفيد خواهد بود.  گفتني است آلاينده ذرات معلق نيزطي دو روز گذشته از حد مجاز بالاتر بوده است. ساير آلاينده ها در حد مجاز قرار داشتند. 
