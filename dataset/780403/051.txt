 گروه شهري: شركت واحد اتوبوسراني تهران وحومه خبر منتشره  در روزنامه هاي كثيرالانتشار را در روزهاي دوشنبه و سه شنبه 31/3 و 1/4/78 درباره اين كه شركت واحد به  مسافران قطاربرقي تهران - كرج در خطوط از پيش تعيين شده  به سمت پايانه شهيد سلطاني كرج و صادقيه تهران و برعكس  رايگان خدمات رساني خواهد كرد، تكذيب كرد. به گزارش واحد مركزي خبر روابط عمومي شركت واحد اعلام كرد در تاريخ  29/3/78 گفتگوهايي در اين باره صورت گرفت و قرار شد نمايندگان شركت مترو، شركت واحد تهران، شركت واحد كرج و شوراي عالي ترافيك كشور ابعاد مختلف اين موضوع رابررسي  وباتوجه به طرح رايگان كردن اتوبوسها دراين دو پايانه منابع تامين هزينه اتوبوسراني را مشخص و براي  بررسي و تصميم گيري و تصويببه حوزه معاونت هماهنگي  امورعمراني وزارت كشور ارائه كنند تاپس ازتصويب وابلاغ  اقدام لازم دراين باره صورت گيرد.  تلفن به همشهري  شاعران بي نام !  " كنسرت 77" نام كاست موسيقي است كه در بهار امسال با صداي  شهرام ناظري و هنرنمايي كامكارها به بازار آمده است. در بروشور نوار شعر تمام آوازها به "حافظ" منسوب شده است در حاليكه خواننده در روي اول نوار شعر معروف "ملك الشعراي  بهار" - در طواف شمع مي گفت اين سخن پروانه اي، سوختم زين  آشنايان اي خوشا بيگانه اي - را در چهارگاه و در روي دوم  نوار ابياتي از" مثنوي معنوي "را در راست پنجگاه به آواز مي خواند. بديهي است نيوشندگان  فرهيخته اي كه با فرهنگ و ادب ايران آشنا هستند در دام  چنين اشتباهاتي نمي افتند ولي تكليف شنوندگان تازه كاري  كه به نوشته بروشور نوار اعتماد مي كنند چه مي شود و آيا بي توجهي هايي از اين دست - كه اين سالها به كرات در جلد نوارهاي موسيقي ديده شده است - علف هرز كاشتن در زمين  بارور ذهن دوستداران شعر و موسيقي ايران نيست؟ عليرضا شفيعي پوركرماني - دانشجوي پزشكي  برخورد نامناسب به علت مفقود شدن كارت كارمندي در فرودگاه مهرآباد و به  منظور پيشگيري از سوءاستفاده هاي احتمالي در /تاريخ 1/2 78 كتبا" مراتب را به دادسراي تهران اطلاع و دادسرا نيز نامه را به نيروي انتظامي مستقر در فرودگاه ارجاع داد.  نيروي انتظامي فرودگاه توصيه كرد كه نامه را بايد قاضي  مستقر در حوزه فرودگاه تاييد كند. اما قاضي محترم گفت  مفقود شدن كارت ارتباطي به ما ندارد، به ايشان تذكر دادم  كه اين نامه صرفا" يك پيشگيري است اما ايشان گفتند شما بايد مواظب كارت خود بوديد و آن را گم نمي كرديد و ادامه  دادند كه اساسا" قاضي دادسراي تهران نبايد چنين دستوري  را صادر مي كرد.  غلامرضا- مهين گر حقوق معوقه ما را پرداخت نمائيد ما جمعي از دبيران جديدالاستخدام واحد راهنمايي منطقه 15 آموزش و پرورش در حالي كه سال تحصيلي به پايان رسيده است  هنوز حقوق 6 ماهه دوم سال 77 خود را دريافت ننموده ايم،  براي پيگيري موضوع پس از مراجعات حضوري و تماس هاي تلفني  مكرر با مسئولين ذي ربط نخست اظهار مي داشتند علت تاخير پاسخ هسته گزينش به استعلامهاي دايره كارگزيني مي باشد.  پس از اعلام استعلام عدم تخصيص اعتبار لازم از سوي اداره  كل را عنوان كردند و وعده حتمي پرداخت حقوق را به بعد از عيد موكول نمودند اما تا به امروز(روز معلم)از پرداخت  حقوق معوقه خبري نيست آيا سزاوار است هزينه هاي اجباري  (اياب و ذهاب و مهدكودك بچه و..)را نيز متقبل شويم ولي  از دريافت حقوق حقه خودمان محروم باشيم؟ دبيران جديد الاستخدام  دور زدن ممنوع !  چند روزي است تابلوي دورزدن ممنوع در تقاطع سهروردي و مطهري براي خودروهايي كه از شمال به جنوب سهروردي در حركت هستند نصب شده است. كساني كه قصد ورود به فرعي هاي  بيشه، آزادگان و انديشه 6 را داشته باشند(با توجه به  طرح طرافيك)چاره اي جز تخلف ندارند در صورت امكان  مسئولان امر به اين معضل رسيدگي كنند.  رامبد ملكي  مشكلات شهرك وحدت كرج  حدود يك سال است تابلويي در بلوار يخ سازي شهرك وحدت كرج  نصب شده كه مژده تعريض جاده شهريار از سه راهي انبار نفت  را به مردم مي دهد. شهردار منطقه مي گويد: اداره برق  همكاري نمي كند و تيرها را عقب نمي برد بايد از شهردار سئوال كرد مگر براي تعريض جاده هزينه جابجايي تيرهاي برق  را در نظر نگرفته است؟ و مگر مردم گناه كرده اند كه به  اين دليل گذرگاه دوم شهرك(سعيدي فر)در اين مدت بسته  باقي مانده و ترافيك خيابان اصلي دوبرابر شده است و بعد هم شهرداري منطقه 2 با هزينه 50 ميليون تومان يك پل عابر پياده در جلوي سرحدآباد نصب كرده و به نظر مي رسد 10 هزار تومان ندارد تا پائين آن را سيمان كند و مردم و بخصوص پيرمردها و پيرزنها بايد قهرمان پرش شوند يا اينكه  عطاي پل عابر و پله آن را به لقايي ببخشند و به قيمت  تصادف و از دست دادن جان عرض جاده فرديس كرج را طي كنند.  يوسف اعتصامي  كاميون هاي مزاحم  ساكنان خيابان شهيد عباس بني ئيان منشعب از خيابان  دماوند(منطقه 8 شهرداري)مشكلي داريم كه اميد است به آن  توجه شود.  چند سالي است كه عبور كاميونها از اين خيابان فرعي آسايش  را از ساكنان سلب كرده است با مراجعه به اداره راهنمايي  و رانندگي منطقه پنج و طرح اين مشكل در ابتداي خيابان  تابلوي ورود كاميون ممنوع نصب شد كه تا مدتي از كاميونها خبري نبود، ولي چون هيچ نظارتي اعمال نمي شد مجددا"  كاميونها به اين خيابان سرازير شدند. بعلاوه اتومبيل هاي  سواري هم با سرعت زياد از اين خيابان عبور مي كنند كه  خطرات زيادي براي اطفال بدنبال دارد.  جمعي از ساكنين  هفت اقليم  سيل در مجارستان     آتشفشان مايون فيلي پين ديروز ستون عظيمي از دود و خاكستر از خود خارج كرد ولي هنوز گزارشي از ميزان تلفات  آن دردست نيست. به گزارش رويتر از مانيل اين آتشفشان در 340 كيلومتري جنوب شرقي مانيل است و سابقه فورانهاي  مرگبار دارد. شديدترين فورانها در سال 1912 رخ داد و منجر به كشته شدن بيش از 1200 نفر شد. اين آتشفشان آخرين  بار در سال 1993 فوران كرد و 77 نفر را كشت. سازمان  آتشفشان شناسي و زلزله شناسي فيلي پين در بيانيه اي  اعلام كرد در حادثه روز گذشته ستونهايي از دود و خاكستركه به ارتفاع هفت كيلومتر مي رسيدند از اين آتشفشان فوران كرد اين آتشفشان در دهانه كوهي به  ارتفاع 2460 مترقرار دارد. اين كوه نزديك شهر ليگازپي در استان الباني است. 
