 گروه شهرستانها: معاون سياسي امنيتي استانداري سمنان گفت:  به نظر من جوهر كلام مقام معظم رهبري از نظريه استصوابي  رد و حذف عناصر معاند ضد انقلاب و احيانا مخالفان با قانون اساسي و نظام جمهوري اسلامي است، كساني كه در دايره اسلام هستند ولي به لحاظ طرز تلقي ها و نگرش ها در عرصه هاي سياسي، فرهنگي، اقتصادي و مديريتي با ديگران  نظر متفاوتي دارند.  مشفق اضافه كرد: از طرف ديگر اعضاي شوراي نگهبان هم  معصوم نيستند و طبيعي است كه بايد در مقابل عملكرد خود هم در مقابل خداوند و هم در مقابل مردمي كه غيرمستقيم  آنان را در چنين جايگاهي قرار داده اند پاسخگو باشند.  وي افزود: مگر مي شود بر مردم حكومت كرد ولي در قبال  سئوالات و عملكردها مسئوليت نداشت.  براساس كدام ملاك و معيار اسلامي، عملكرد مسئولان و دست اندكاران نظام را نقد عالمانه كردن نشانه تضعيف تلقي  مي گردد كه اشكال كردن بر عملكرد شوراي نگهبان و يا هر دستگاه ديگري دليل بر مخالف تلقي كردن منتقدين به حساب آيد.  وي تصريح كرد: از ديدگاه حضرت امام(ره)مي توان حتي  زمامدار مسلمين را مورد استيضاح قرار داد. 
