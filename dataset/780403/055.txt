 گروه شهرستانها: با هدف غني سازي و كيفيت بخشي به اوقات  فراغت جوانان و نوجوانان، طرح ميثاق با ولايت در استان  اصفهان به اجرا در مي آيد.  همزمان با شروع اين طرح، كانون دائمي ويژه خواهران در شهر اصفهان فعاليت خود را آغاز خواهد كرد.  به گزارش خبرنگار همشهري سردار جواد استكي فرمانده سپاه  منظم اصفهان گفت: طرح ميثاق با ولايت از پنجم تيرماه تا 4 شهريور ماه با بهره گيري از 1450 مربي به اجرا در مي آيد و پيش بيني مي شود تابستان امسال تعداد شركت كنندگان 30 درصد نسبت به سال قبل افزايش يابد.  وي تعداد شركت كنندگان در طرح ميثاق 3 در سال گذشته را 146 هزار و 835 نفر از خواهران و برادران ذكر كرد.  فرمانده سپاه منطقه اصفهان از 873 مركز شامل كانونهاي  مساجد، پايگاههاي تابستاني و 10 كانون متمركز در مراكز شهرستانها به عنوان محل اجراي طرح ميثاق با ولايت نام  برد و افزود: در طول اجراي اين طرح شركت كنندگان ضمن  شركت در اردوهاي درون استاني و برون استاني، در بخشهاي  علوم قرآني - عقيدتي سياسي - فرهنگي و هنري - فني و حرفه اي -  كلاسهاي علمي و آموزشي و فعاليتهاي ورزشي آموزش  مي بينند. 
