 گروه شهرستانها: اگر امروز در كشور نظام اسلامي حاكم  باشد اما، ما نتوانيم به گونه اي برنامه ريزي كنيم كه  اين نظام كارآمد باشد قطعا" مباني ديني نيز قوام نخواهد يافت.  به گزارش خبرنگار همشهري در ساري معاون سياسي - امنيتي  استاندار مازندران در جمع اعضاء ستاد اقامه نماز اين  استان افزود: به صرف مشروعيت ديني، حكومت اسلامي تحقق  نخواهد يافت و جمهوري اسلامي بايد در تمام ابعاد سياسي و اقتصادي پيشرفت داشته باشد. در غير اين صورت نسبت به  حكومت اسلامي اقبال نشان داده نمي شود و جامعه رويكردهاي  مثبت نخواهد داشت، بنابر اين وظيفه ما به عنوان مسئولان  اين نظام است كه طوري برنامه ريزي كنيم كه دين در جامعه  كارآمد و كارآ باشد و موجب اقبال مردم و جوانان شود. وي  افزود: ارائه دين به شكل غيرمطلوب حتي اگر داعيه  حق طلبي هم داشته باشيم موجب جاذبه اي نخواهد شد. بنابر اين بايد طوري عمل شود كه مباني ديني كمترين لطمه را داشته باشد.  رحمانزاده گفت: نماز را بايد همگاني كرد و برگزاركنندگان  نماز نيز بايد به شكل و محتواي اصلي اين فريضه الهي  بپردازند و با استفاده از فرمايشات رهبر معظم انقلاب از ابزارهايي كه در دست دارند براي همگاني كردن آن بكوشند و نمازگزاران را از نظر روحي براي برپا داشتن نماز آماده  كنند. 
