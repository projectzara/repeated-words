 گروه شهرستانها: استاندار اصفهان گفت: تمام مشكل آب كاشان تامين اعتبار نيست، بلكه تامين آب مورد نياز جهت  انتقال است.  به گزارش خبرنگار همشهري مهندس موسوي در مراسم معارفه  شهردار كاشان افزود: بودجه مورد نياز براي خريد ورق و لوله هاي فلزي و بتوني تامين شده است و بزودي كار اجرايي  آن تمام خواهد شد و در اين خصوص آنچه برعهده استانداري  بوده، همه انجام شده است و مسئوليتهاي بعدي اين پروژه به  عهده وزارت نيرو خواهد بود و اين وزارت بايد فكر اساسي  براي حل مشكل آب كاشان بكند. موسوي با اشاره به اينكه  ظرفيت ذخيره آب سد كوهرنگ يك ميليون و 670 هزار مترمكعب است گفت: امسال تنها 700 تا 800 هزار مترمكعب آب در اين  سد ذخيره شده است و وزارت نيرو قبل از اينكه بخواهد به  فكر كار اجرايي باشد، بايد آب سد را تامين كند وي با اشاره به طرح انتقال آب زاينده رود به اردستان افزود: هر مترمكعب آب براي مردم اردستان 2000 ريال هزينه دربردارد و اين در حالي است كه آبي وجود ندارد.  استاندار اصفهان از وزارت نيرو خواست نسبت به تامين آب كاشان به طور جدي برنامه ريزي كند. 
