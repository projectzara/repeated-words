 كاشان- خبرنگار همشهري: با انتخاب شوراي شهر كاشان و با حكم وزير كشور، مهندس حسينعلي وكيل به عنوان شهردار اين  شهر معرفي شد. شهردار جديد كاشان در مراسم معارفه كه با حضور استاندار اصفهان در دانشگاه كاشان برگزار شد، با اشاره به جايگاه مديريت در شهرداري افزود: اگر شهرداري  بتواند به مردم حرمت بگذارد، قطعا" خواهد توانست موفقيت  قابل توجهي كسب كند. وكيل گفت: اجراي سيستم مشاركتي در چنين سازماني راهگشاي بسياري از مشكلات خواهد بود و پشتوانه مردمي و فكر مردمي خواهد توانست روند صعودي در بهبودي سازمان شهرداري داشته باشد. وي همچنين از اصحاب قلم و مطبوعات خواست تا در پيشبرد اهداف شهرداري وي را ياري دهند وكيل پيش از اين، معاونت عمراني دانشگاه  كاشان را عهده دار بود. 
