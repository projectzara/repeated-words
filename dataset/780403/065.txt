 گروه شهرستانها: رئيس مركز امور بانوان كشور در همايش  جوان، ايمان و عفاف در يزد گفت: بيگانگان درصددند كه  ضدارزشها را به نوجوانان و جوانان ما القاء كنند و آنها را دراختيار داشته باشند، اما مسئولين اين جامعه نيز شما نوجوانان و جوانان را دوست دارند و براي شما دلسوزي  مي كنند.  به گزارش خبرنگار همشهري در يزد خانم دكتر كرماني افزود:  انتخاب، اولين ويژگي نوجوانان و جوانان است و به هوش  باشيد كه دشمن با ابزار فرهنگي مد، نوار و توطئه ها وارد شده تا بتواند نسل نوجوان و جوان كشورها بخصوص كشورهاي  ديني كه سدي بزرگ در برابر بيگانگان هستند مانند ايران  كه ديرينه فرهنگي غني دارد زير سلطه ببرند.  مشاور وزير فرهنگ و ارشاد اسلامي همچنين افزود: اساسا"  نوجوان و جوان با تحول همراه است و آنها در برخورد با خانواده و جامعه، غالبا" نه واقع گرا يا منطقي بلكه  احساسي هستند به همين دليل شكننده و انعطاف پذير مي باشند، آنها دريافتهاي روحي بسيار قوي دارند و غالبا"  نتيجه گيريهايشان سريع و احساسي است.  وي گفت: تا زماني كه شما نوجوانان و جوانان به قرآن تمسك  داريد و وحدت خود را حفظ مي كنيد آمريكا نمي تواند در فرهنگ ما دخالت كند. 
