 گروه شهرستانها: شوراي عالي استانها تا پايان امسال در كشور تشكيل خواهد شد.  به گزارش خبرنگار همشهري، استاندار اصفهان در اولين  گردهمايي فرمانداران شهرستانهاي اين استان همچنين مشاركت  مردم و حمايت و همكاري آنان را در پيشبرد امور و تصميم گيريها در رسيدن به اهداف مهم شورا خاطرنشان ساخت  و گفت: دستورالعمل لازم در خصوص آينده شوراها در حال  تدوين است.  وي توجه به مسائل توسعه، نظارت بر مجموعه مديريتي، توجه  به اشتغال جوانان، ايجاد بستر مناسب براي سرمايه گذاري  طرحهاي كوچك و اشتغالزا بعنوان يكي از اهداف مهم دولت را مورد تاكيد قرار داد. استاندار اصفهان همچنين با تشريح  دستاوردهاي مهم دولت در بخشهاي مختلف به ويژه سياست  خارجي، آنرا حاصل اعتماد مردم به دولت دانست و بر پاي بندي دولت به برنامه هاي خود تاكيد كرد. 
