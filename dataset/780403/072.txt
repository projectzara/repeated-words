 گروه شهرستانها: توليد ورق فولادي واحد نورد گرم در مجتمع فولاد مباركه در خردادماه گذشته با 23 درصد افزايش  به 198 هزار تن رسيد كه نسبت به برنامه ماهانه 37 هزار و 500 تن فزوني دارد.  به گزارش خبرنگار همشهري، روابط عمومي اين مجتمع همچنين  اعلام كرد: در سه ماهه اول امسال توليد ورق فولادي در واحد نورد سرد اين مجتمع به 165 هزار تن رسيد كه اين رقم  نيز نسبت به مدت مشابه سال قبل 6 درصد افزايش داشته است.  مجتمع فولاد مباركه همچنين براي تامين نيازهاي داخلي و صدور به بازارهاي جهاني در سه ماهه اول امسال 637 هزار تن ورق فولادي عرضه كرده كه 2/7 درجه نسبت به سه ماهه  اول سال قبل افزايش نشان مي دهد. 
