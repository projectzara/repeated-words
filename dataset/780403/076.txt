 تهران- خبرگزاري جمهوري اسلامي: هيات وزيران بعد از ظهر ديروز به رياست حجت الاسلام والمسلمين سيدمحمد خاتمي  رئيس جمهوري تشكيل جلسه داد.  در اين جلسه گزارش كميسيون امور اجتماعي دولت درخصوص  وضعيت نگهداري زندانيان مواد مخدر، به هيات دولت تقديم  شد.  در اين جلسه هيات دولت درخصوص فراهم شدن امكانات جداسازي  زندانيان مواد مخدر از ساير زندانيان تصميماتي گرفت و تجهيز و آماده سازي و تبديل بيش از ده مركز به اردوگاه  نگهداري از زندانيان مواد مخدر و قرار دادن آنها در اختيار سازمان زندان ها و نيز اقدامات تاميني و تربيتي  را تصويبكرد.  در اين جلسه همچنن لايحه الحاق يك تبصره به ماده 35 قانون ماليات هاي مستقيم تصويب شد.  به موجب ماده واحده اين لايحه فروشگاه هاي عرضه محصولات  فرهنگي و هنري اعم از تكثير و توزيع نوارهاي صوتي،  تصويري و ويدئويي كه پروانه فعاليت يا تاسيس از وزارت  فرهنگ و ارشاد اسلامي دريافت كرده اند از پرداخت  ماليات معاف مي شوند. 
