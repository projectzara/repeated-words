 گروه سياسي: مديركل روابط عمومي و دبيرستاد برگزاري روز قوه قضائيه اعلام كرد: در سال 1377 چهار ميليون و 547 هزار و 880 پرونده به دادگاههاي سراسر كشوروارد و تعداد چهار ميليون و 479 هزار و 765 فقره مورد رسيدگي قرار گرفت و مختومه شد.  به گزارش ايرنا فتوت نصيري سوادكوهي ديروز(چهارشنبه)در جمع خبرنگاران، تعدادپرونده هاي موجود در دادگستريهاي  سراسر كشور در آخر سال 1377 را يك ميليون و 390 هزار و 92 فقره ذكر كرد.  دبير ستاد برگزاري روز قوه قضائيه گفت: ششم و هفتم تير ماه امسال باحضور 500 تن از مقامات قضائي در ساختمان  اجلاس سران كنفرانس اسلامي مراسم بزرگداشت روز قوه  قضائيه برگزار مي شود.  نصيري سوادكوهي افزود: در مراسم بزرگداشت روز قوه قضائيه  چهار كميسيون تخصصي با عنوان كميسيون هاي بررسي عملكرد ده ساله قوه قضائيه، حقوق بشر، امور زنان و ديوان كيفري  دادگاه بين المللي تشكيل خواهد شد.  مديركل روابط عمومي قوه قضائيه در بخش ديگري از سخنان  خود آمارمقايسه اي از ميزان تخلفات، ازدواج و طلاق در سال گذشته را در مقايسه با سال 1376 ارائه كرد.  وي گفت: در سال 1377، سرقت موجب حد 3/22 درصد، سرقت موجب تعزير8/13 درصد، قتل عمد 7/13 درصد، اختلاس و ارتشا 1/11 درصد، ايراد ضرب و جرح 4/6 درصد، صدور چك بلامحل 8/3 درصد،  دعاوي حقوقي 4 درصد، ازدواج 8/20درصد و طلاق 1/9 درصد نسبت به سال 1376 افزايش يافت.  نصيري سوادكوهي اعلام كرد: درسال 1377 قتل غيرعمد 9/1 درصد و جرايم بزهكاري اطفال 3/5 درصد نسبت به سال قبل از آن كاهش يافت. 
