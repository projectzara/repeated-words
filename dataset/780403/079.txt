 گروه سياسي: رئيس قوه قضائيه ديروز در همايش مديران كل  بازرسي وزارتخانه هاو سازمانهاي دولتي گفت: دواير حقوقي  و بازرسي وزارتخانه ها، سازمانها وادارات دولتي حق تبعيد،  انفصال و اخراج كاركنان دولتي را ندارند.  آيت الله محمد يزدي افزود: نظارت و بازرسي از وزارتخانه  ها، سازمانها وارگانهاي دولتي برعهده سازمان بازرسي كل  كشور است و دواير حقوقي و بازرسي ادارات در چارچوب تشكيلات ارائه شده از سوي امور اداري و استخدامي كشور و در محدوده قانوني خود مي توانند عمل كنند. وي اظهار داشت:  ادارات حقوقي وزارتخانه ها و سازمانهاي دولتي موظف  به راهنمايي حقوقي وزير و يا رئيس سازمان مربوطه هستند و اجازه اظهارنظرحقوقي در مسائل قضائي را ندارند.  رئيس قوه قضائيه گفت: اداره حقوقي قوه قضائيه تنها مرجع  پاسخ گويي به استعلامات حقوقي دستگاه قضائي و تمامي  نهادهاي دولتي است.  وي افزود: واحد رسيدگي به تخلفات اداري در سازمانها و وزارتخانه هانيز حق صدور حكم اخراج كاركنان دولت را ندارند بلكه اين كار از طريق دستگاه قضائي به ويژه ديوان  عدالت اداري قابل رسيدگي است.  وي تاكيد كرد: حكم قصاص نفس پس از طي مراحل قضائي، بدون  اجازه ولي امرمسلمين كه اين اجازه به رئيس قوه قضائيه  تفويض شده است قابل اجرا نيست. 
