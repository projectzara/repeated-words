 گروه سياسي: سخنگوي وزارت امورخارجه ايران ديروز با تقبيح اظهارات مارتين ايندايك معاون وزارت امورخارجه  آمريكاعليه كشورمان، ادعاهاي وي را مردود دانست.  به گزارش ايرنا، آصفي گفت: دولت آمريكا در حالي به دروغ  ايران را متهم به توسعه سلاحهاي كشتار جمعي مي كند كه  خود از حاميان و تامين كنندگان اصلي سلاحهاي كشتار جمعي  و اتمي رژيم صهيونيستي است، كه داراي بزرگترين انبار سلاح در منطقه است.  سخنگوي وزارت امورخارجه ايران تاكيد كرد: اين قبيل  روش هاي تخريبي آمريكا با هدف انحراف افكار عمومي از خطرات رژيم صهيونيستي و فروش بيشترسلاح به كشورهاي منطقه  صورت مي گيرد و فاقد كارايي و ارزش است.  دكترآصفي تصريح كرد: متاسفانه برخي از محافل آمريكايي  كه مخالف روابط جمهوري اسلامي ايران با كشورهاي منطقه  هستند، با طرح اين قبيل ادعاهاي واهي در صدد ايجاد مانع  براي جلوگيري از همگرايي در منطقه مي باشند.  ايندايك كه روز سه شنبه در اجلاس معاونان وزراي امور خارجه كشورهاي عضو شوراي همكاري خليج فارس در ابوظبي سخن  مي گفت به روال معمول دولتمردان آمريكا، ايران را به  تلاش براي دستيابي به سلاح هاي كشتار جمعي متهم كرد.  سخنگوي وزارت دفاع و پشتيباني نيروهاي مسلح نيز در باره  اظهارات ايندايك گفت: آمريكا با طرح موضوعات تكراري و بي اساس بدنبال جلوگيري از توسعه روابط و ايجاد فضاي  تفاهم آميز در منطقه خليج فارس است.  كيوان خسروي اظهارات غير واقعي معاون خاورميانه اي  وزارت امور خارجه آمريكا درخصوص برنامه هاي دفاعي ايران  را سوءاستفاده اي ناشيانه از وجود برخي سوءتفاهمات در روابط ميان كشورهاي حوزه خليج فارس عنوان كرد.  وي افزود: فعاليتهاي دفاعي ايران تلاشي مشروع و قابل  قبول براي تقويت توان دفاعي كشوراست.  سخنگوي وزارت دفاع توسعه مناسبات برادرانه و راهبردي  ميان كشورهاي منطقه را روندي بدون بازگشت ذكر كرد.  خسروي گفت: تحركات تفرقه افكنانه آمريكا در منطقه خليج  فارس بارديگرابعاد نگران كننده اي از سياست مداخله  جويانه منفي اين كشور براي ايجادالتهاب در منطقه و بهانه  جويي براي تداوم حضور نظامي غيرضروري درخليج فارس را تداعي مي كند. 
