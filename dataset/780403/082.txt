   گروه سياسي: معاون سياسي واجتماعي وزارت كشور ضمن تاييد واستقبال از اصل نظارت فعال و كارآمد شوراي نگهبان در امر انتخابات گفت: ملاك عمل وزارت كشور قانون است.  مصطفي تاج زاده روز گذشته در همايش معاونان سياسي و امنيتي استانداريهاي سراسر كشور افزود: تاكيد ما بر قانونمند بودن نظارت، تفكيك كامل حدود نظارت و اجراء،  فراهم شدن زمينه گسترش مشاركت مردم در انتخابات و تامين  حقوق قانوني انتخابكنندگان و انتخابشوندگان است.  وي در بخش ديگري از سخنانش شرايط موجود كشور را حساس  خواند و با نفي هرگونه انفعال يا ماجراجويي واعمال و اظهارات غيرمسئولانه و تنش زا، بر حضورآگاهانه وگسترده  مردم در صحنه و پيگيري مسائل توسط آنان و نيز تلاش  مسئولان و جناحهاي موجود در كشور درجهت وحدت و وفاق ملي  تاكيد كرد.  تاج زاده بااشاره به نتايج انتخابات شوراها گفت: نتايج  انتخابات شوراها و انتخاب نزديك به دو سوم شهرداران  مشغول خدمت توسط شوراهاي اسلامي، موءيد همدلي شهروندان و دولت و اعتماد متقابل ميان آنهاست.  تاج زاده در خصوص انتخاب شهرداران گفت: تاكنون شهرداران  499 شهر از718 شهر كشور انتخاب شده اند كه از اين تعداد حدود دو سوم آنان شهرداراني هستند كه مشغول به كار بوده اند.  معاون سياسي واجتماعي وزارت كشور تصريح كرد: تشكيل  شوراها نه تنها به وحدت ملي كشور خدشه ا ي وارد نكرد،  بلكه وحدت ملي را تقويت كرد.  تاج زاده گفت: وزارت كشور هم اكنون در صدد اجراي كامل  فصل هفتم قانون اساسي و تشكيل شوراهاي اسلامي شهرستان،  استان و شورايعالي استانهاست.  معاون سياسي و اجتماعي وزارت كشور همچنين بااشاره به  موضوع رسيدگي به قتل هاي اخير و باتاكيد بر اينكه اطلاع  و حساسيت افكار عمومي نسبت به اموركشور ضروري است، آگاهي  شهروندان از مسائل عمومي و ملي را حق شرعي و قانوني آنان  دانست و گفت: عملكرد ما نبايد به گونه اي باشد كه موجب بروز كوچكترين خدشه اي به اعتماد عمومي شود.  وي افزود: تا آنجا كه ممكن است بايد با ارتباط مستقيم  با مردم و طرح مسائل به آنان فاصله بين افكار عمومي و رفتار و گفتار مسئولان را كم و به اين ترتيب اعتماد مردم  را نسبت به نظام اسلامي افزايش دهيم.  وي با اشاره به سفر اخير رئيس جمهوري به شهر مقدس قم و ديدارش با مراجع عظام گفت: اين سفر فضاي سياسي و فرهنگي  كشور رابه طور موثر تلطيف كرد وپيوند و نزديكي دولت و حوزه هاي علميه و مراجع عظام را عيان ساخت و موجبنااميدي دشمنان و عناصر بدخواهي شد كه جدايي و تقابل دولت و مراجع محترم و حوزه هاي علميه را القاء مي كردند.  تاج زاده در پايان با اشاره به تدوين طرح جامع تقسيمات  كشوري اظهاراميدواري كرد كه تاپايان نيمه اول امسال طرح  جامع تقسيمات كشوري به دولت تقديم شود. 
