 گروه سياسي: جمهوري اسلامي ايران تا پايان سال گذشته  نزديك به هشتصد ميليون دلار و ميلياردها ريال به منظور مبارزه با مواد مخدر و بستن مرزها سرمايه گذاري كرده است.  فلاح دبير ستاد مبارزه با موادمخدر كشور در آستانه  سالروز جهاني مبارزه با مواد مخدر گفت: اين موفقيت  بي نظير جهاني به آساني به دست نيامده، بلكه مرهون تلاش  بي وقفه ماموران جان بركف بوده است كه در اين راه شهدايي  نيز تقديم كرده اند.  وي افزود: در سه ماهه اول امسال ماموران تلاشگر ما موفق  شدند بيش از 53 تن انواع موادمخدر كشف كنند.  دبير ستاد مبارزه با موادمخدر كشور آنگاه گفت: پنجم  تيرماه جاري كه سالروز جهاني مبارزه با موادمخدر است بيش  از 51 تن انواع مواد مخدر با حضور مسئولان كشور و معاون  دبير كل سازمان ملل متحد و مدير اجرايي برنامه كنترل  دارويي اين سازمان به آتش كشيده خواهد شد. 
