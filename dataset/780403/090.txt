 اردوي تيم ملي واليبال تعطيل شد گروه ورزشي: اردوي آمادگي تيم ملي واليبال ايران براي  شركت در رقابت هاي آسيايي كه در سالن واليبال مجموعه  ورزشي آزادي تهران داير شده بود، به مدت 4 روز تعطيل شد.  مسابقه هاي واليبال قهرماني مردان آسيا شهريورماه  سال جاري در تهران برگزار خواهد شد. مرحله بعدي اين اردو از روز ششم تيرماه جاري تشكيل مي شود.  مربيان تيم جوانان در شهرستانها مربيان تيم واليبال جوانان 2000 ايران براي مشاهده  مرحله نخست رقابت هاي واليبال قهرماني جوانان ايران كه  همزمان در شهرهاي تاكستان، اصفهان و كرمان آغازشده است،  به اين شهرها اعزام شده اند.  بوگانيكف، ميرزايي و داخم در مدت حضور خود در شهرهاي فوق  در صورت مشاهده بازيكنان مستعد، آنان را به اردوي آمادگي  اين تيم دعوت خواهند كرد.  محل بازيهاي نفت روسيه  تيم نفت روسيه چهار ديدار دوستانه خود مقابل تيم هاي  واليبال جوانان و بزرگسالان ايران را در سالن هاي  واليبال مجموعه ورزشي آزادي تهران وشهيد افراسيابي  مجموعه ورزشي شهيد شيرودي برگزار مي كند. 
