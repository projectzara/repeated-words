 گروه ورزشي: معاون رئيس جمهوري و رئيس كميته ملي المپيك  از قهرمانان المپيك ايران تقدير و تجليل كرد.  " سيدمصطفي هاشمي طبا" در ديدار با اعضاي موسس  مجمع المپين هاي كميته ملي المپيك كه در سالن آمفي تئاتر سازمان تربيت بدني انجام شد، گفت قهرمانان المپيك ايران  براي كسب مدال از اين بازي هاسختي هاي بسياري را متحمل  شده اند و مردم كشورمان به آنان افتخار مي كنند.  وي گفت تاريخ نشان داده است در ورزش و ديگر مقوله ها نخبه هاي كشور مارا افراد طبقه متوسط تشكيل داده اند.  هاشمي طبا افزود تواضع، پرهيز از كبر و غرور و دوست  داشتن مردم ازشاخص هاي يك الگوي مناسب ورزشي است و ما بدون علاقه مردم هيچ نيستيم هاشمي طبا در پايان آمادگي  اين سازمان را براي مساعدت به خانواده مرحوم "رمضان خدر"  اعلام كرد.  در اين جلسه عسگري محمديان، عبدالله مجتبوي، سيدعلي اكبر حيدري، محمودملاقاسمي، ابراهيم جوادي، پرويز جلاير، صفر ايرانپاك، تيمور غياثي، غلامحسين مظلومي، قاسم فارسي،  بيژن زرنگار، عطاالله بهمنش و امامعلي حبيبي حضور داشتند.  در پايان معاون رئيس جمهوري و رئيس سازمان تربيت بدني  هدايايي به رسم يادبود به قهرمانان المپيك اهدا كرد. 
