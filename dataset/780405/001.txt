   فصل تابستان هميشه بهترين فصل براي فيلم هاي سينمايي  بوده است. استوديوهاي فيلم سازي در اين فصل فيلم هاي  مطرح و پرخرج خود را به اميد يك فروش خوب وبالا روانه  اكران عمومي مي كنند. اما طبيعي است كه تمام اين فيلمها نمي توانند به فروش هاي بالا دست پيدا كنند. به جز قسمت  چهارم" جنگهاي ستاره اي "كه تا امروز حدود 260 ميليون  دلار فروش كرده است، بايد ديد كدام فيلم ها موفق به جذب مخاطب وسيع مي شوند. تحليل گران سينمايي عقيده دارند حداقل 10 فيلم ديگر نيز با استقبال زياد تماشاگران  روبه رو خواهند شد.  اين ده فيلم عبارتند از: ناتينگ هيل، آستين پاورز2، يك  همسر ايده آل، چشمان كاملا" بسته، پروژه بلرويچ، شكار،  بوفينگر، مردان اسرارآميز، درسي به خانم تينگل و Providence Outside. گزارش زير به اخبار سينماي جهان در فصل تابستان مي پردازد:  * آستين پاورز 2.  مايك مه يرز يك بار ديگر در نقش مامور ضدجاسوسي باز مي گردد. فيلم، همچنان هجويه اي بر فيلم هاي جيمزباندي و جاسوسي است. اين بار هيترگراهام در يك نقش منفي ظاهر مي شود.  * باباي بزرگ  آدام سندلر در اين فيلم نقش يك پدر را بازي مي كند.  * بوفينگر استيو مارتين و ادي مورفي يك بار ديگر در اين اثر كمدي  كه در هاليوود رخ مي دهد با هم همبازي شده اند. فيلم  نامه را خود مارتين نوشته است.  * چشمان كاملا" بسته  آيا بالاخره اين فيلم اكران مي شود؟ درام جديد استنلي  كوبريك مدت زماني طولاني جلوي دوربين بود، بعد از پايان  فيلمبرداري دوباره برخي صحنه هاي آن فيلمبرداري شد،  تهيه كنندگان سه بار زمان اكران فيلم را تغيير دادند.  تام كروز و نيكول كيدمن نقش هاي اصلي را در اين فيلم  بازي مي كنند.  * پنجاه ويلن  فيلم محصول همكاري دو هنرمند است كه هيچ وجه تشابهي با هم ندارند.  وس كريون(جيغ 1 و 2)ويل استريپ دين بازيگر فيلم هاي  درام را در اين اثر اشك انگيز- درباره يك معلم موسيقي -  هدايت مي كند.  * باشگاه جنگ  برادپيت، ادوارد نورتن و هلنا بوهم كارتر در اين اثر درام حضور دارند. فيلم درباره گروهي آدم در يك باشگاه و يك شرط بندي عجيب و غريب است.  * به خاطر عشق به بازي  كوين كاستنر لباس رسمي ورزش بسكتبال را يك بار ديگر به  تن مي كند تا در اين اثر درام قصه يك بازيكن مطرح ليگ را بازي كند كه به گذشته خويش نگاهي دوباره مي اندازد.  * گرين مايل  تام هنكس يك نگهبان زندان است كه اتفاقات جالبي براي او رخ مي دهد فيلم اقتباسي از رمان شش قسمتي استفن كينگ  است.  * شكار اثري خرافاتي از خالق گردباد و سرعت، يان دي بونت، ليام  نيسن، ليلي تيلور، كاترين زتاجونز و اوئن ويلسن در فيلم  بازي دارند.  * بازرس گجت  اثري كمدي درباره مامور گارد امنيتي(ميتوبرادريك)كه  بايد با آدم بدماجرا دكتر كلاو(روپرت اورت)و يك  دانشمند نيمه ديوانه(جولي فيشر)مبارزه كند. فيلم بر اساس يك اثر موفق تلويزيوني ساخته شده است.  * غريزه  يك اثر دلهره آور با حضور" آنتوني هاپكينز" در نقش يك  آدم منزوي مرموز(يك دانشمند عجيب و غريب)كه سالهاست با هيچ كس صحبتي نكرده است. كوبا گودينگ جونيور نقش آدمي را بازي مي كند كه قصد كمك به او را دارد.  * درسي به خانم تينگل  گروهي از دانش آموزان دبيرستاني تصميم مي گيرند معلم  تاريخ مستبد خود را تنبيه كنند.  * افسانه پيانوزن روي اقيانوس  شرح حال جولي رول مورتن روي پرده سينما. كلارنس ويليامز و تيم روث در فيلم بازي دارند.  * روح هاي گمشده  وينونارايدر نقش اصلي اين اثر دلهره آور خرافاتي را بازي مي كند. فيلم درباره زن جواني است كه متقاعد شده كه  به زودي شيطان در شكل و شمايل انساني پا به كره زمين  مي گذارد. بن چاپلين و جان هارت هم در فيلم بازي دارند.  * مردي روي ماه  جيم كري در فيلمي از ميلوش فورمن نقش اندي كافمن كمدين  را بازي مي كند.  * عروسكهايي از فضا به جز يك چنين نامي چه انتظار ديگري مي توان از خود فيلم  داشت؟ يك سري عروسك كوچولو نقش هاي اصلي فيلم را به عهده  دارند.  * مردان اسرارآميز ويليام اچ ميسي، بن استيلر، جانين گارافالو، هارك آزاريا گروه بازيگران اين فيلم هستند. فيلم يك كمدي اكشن درباره  يك مشت ابرقهرمان است.  * ناتينگ هيل  اسم فيلم يك كد است. منتقدين مي گويند اين اسم كد فروش  فيلم در گيشه سينماهاست. هيوگرانت نقش مالك يك كتابفروشي  را دارد كه در دام عشق يك ستاره سينما(جوليا رابرتز) مي افتد. يك ديدار ساده كافي است تا زندگي اين كتابفروش  دستخوش تغيير و تحولي اساسي شود.  * قلبهاي تصادفي  فيلم افسانه دوستي و عشق يك پليس(هريسون فورد)و يك  نماينده كنگره(كريستين اسكات تامس)را بازگو مي كند.  * عروس فراري  تابستان 99 متعلق به جوليا رابرتز است. در اين فيلم  ريچارد گير نيز ايفاي نقش مي كند.  * حفره پوك  جاني دپ و كريستينا ريچي در فيلم جديدي از تيم برتن  (بتمن 1و2)فيلم اقتباسي از نوول واشنگتن ايروينگ است.  * تابستان سام  فيلمي از اسپايك لي بر اساس يك قصه واقعي كه مي تواند هنگام نمايش باعث جنجال شود.  * دوبازيگر موفق رو در روي هم  صنعت سينما هميشه مايل بود كه نيكلاس كيج و ويل اسميت،  را در فيلمي روبه وي هم قرار دهد و بالاخره موفق به  انجام اين كار شد.  نشريه ورايتي خبر مي دهد كه تام شادياك كارگردان سينما توانسته نظر مساعد اين دو بازيگر را براي حضور در فيلم  تازه خويش جلب كند. اين فيلم "من حالا شما را جو و بني  صدا مي زنم "نام دارد. همانطور كه از نام فيلم برمي آيد،  تماشاگران با يك كار كمدي سروكار خواهند داشت قصه فيلم  درباره آدم بزن بهادر و هفت تيركش است كه به دلايل  نامعلومي مجبور مي شوند حرفه خود را رها كنند. كيج و اسميت به عنوان بازيگران فيلم هاي حادثه اي واكشن شناخته  شده اند. در حالي كه كيج سينماي درام را نيز تجربه كرده  است، اسميت فيلم پليسي - كمدي "پسران بد" را نيز در كارنامه خود دارد.  از اسميت تابستان امسال فيلم وسترن "غرب وحشي وحشي "به  روي پرده سينماها مي رود. مدتي قبل فيلم "دشمن حكومت " اين بازيگر با استقبال عمومي روبه رو شد.  * دوباره سازي يك اثر قديمي  يك اثر موفق كلاسيك سينما دوباره سازي مي شود.  اين فيلم "هاروي "نام دارد كه محصول سال 1950 و با بازيگري جيمز استوارت است. شركت ميراماكس امتياز مربوط به دوباره سازي فيلم را به دست آورده است. در نسخه اصلي  استوارت در نقش مردي دوست داشتني به نام الوودپي داد ظاهر شده بود كه در طول قصه فيلم با حوادث عجيب و غريبي  روبه رو مي شود از جيم كري و آدام سندلر به عنوان  نامزدهاي احتمالي ايفاي نقش اصلي اسم مي برند. سندلر طي  يك سال اخير با بازي در فيلم هاي موفقي مثل "خواننده  عروسي" و" پسر سقا" به صورت چهره اي مطرح درآمده است. از سوي ديگر تام هنكس علاقه خود براي بازي در فيلم را اعلام  كرده است. از هنكس به عنوان جيمز استوارت دهه نود سينما اسم مي برند.  * فيلم برداري دوباره فيلم وسترن  " بري سوننفيلد" چهار صحنه از فيلم جديد خود" غرب وحشي  وحشي" را دوباره فيلم برداري كرد.  علت اين كار اين بوده است كه تماشاگران خصوصي در نمايش  آزمايشي فيلم آنگونه كه سازندگان فيلم انتظار داشته اند در اين صحنه ها نخنديده اند! سوننفيلد مي گويد: "احساس  كردم اين صحنه ها به مقدار بيشتري خنده و جوك نياز دارند.  مي دانيد، صحنه هاي اكشن فيلم خيلي خوب از كاردرآمده  است. براي فيلم برداري اين صحنه ها ما از متخصصاني  استفاده كرديم كه در كار خود استادند و نتيجه كار عالي  بوده است صحنه هاي درام فيلم هم خيلي خوب شده است. اما بعد از نمايش خصوصي فيلم متوجه شدم ما بايد چند صحنه  ديگر به فيلم اضافه كنيم كه باعث شود تا تماشاگران حداقل  چندبار بيشتر قهقهه بزنند. " همين مسئله باعث شد تا بازيگران فيلم ويل اسميت، كوين  كلاين و كنت برانا دوباره سر صحنه فيلم برداري برگردند.  در عين حال سوننفيلد شايعات مربوط به بالا رفتن هزينه  توليد فيلم را تكذيب مي كند و مي گويد: رقم 200 ميليون  دلاري كه برخي مطبوعات درباره اش صحبت مي كنند دروغين  است. به گفته فيلم ساز: "اصلا" چنين چيزي نيست، وقتي كه  فيلم را روي پرده سينما تماشا كرديد، تصديق خواهيد كرد كه اين گفته دروغ است. " " غرب وحشي وحشي "براساس يك مجموعه موفق وسترن تلويزيوني  به همين نام ساخته شده است كه حدود سه دهه قبل روي آنتن  رفته بود. براي فيلم يك فروش بالا پيش بيني مي شود. 
