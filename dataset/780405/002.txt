 در ديدار يك هيات عالي رتبه كويتي با مدير عامل بنياد سينمايي فارابي چگونگي همكاري هاي سينمايي جمهوري اسلامي  ايران و كويت مورد بررسي قرارگرفت.  در اين ديدار كه در تهران انجام شد، طرفين بر افزايش همكاريهاي سينمايي ميان دو كشور تاكيد كردند.  به گزارش روابط عمومي بنياد سينمايي فارابي، "هيات عالي  رتبه كميته عالي مشورتي پيگيري اجرايي احكام شريعت  اسلامي در كويت "كه به دنبال برپايي اجلاس تاسيسي  بين المجالس كشورهاي اسلامي به جمهوري اسلامي ايران  سفركرده اند در ديدار با مدير عامل و مديران بنياد سينمايي فارابي، ساختارسينماي ايران و بهره برداري از تجارب موفق سينمايي ايران را مورد بحث وبررسي قرار دادند.  در اين ديدار در خصوص موضوعاتي همچون سياست هاي جاري در سينماي ايران وروش اعمال آنها، تهاجم فرهنگي غرب و شيوه هاي مصون سازي جامعه در مقابله با اين پديده و يافتن تعريفي براي سينماي اسلامي بحث و مذاكره صورت گرفت.  همچنين هيات عالي رتبه كويتي در اين ديدار آشنايي با راهكارهايي كه توانسته است سينماي ايران را سينمايي لطيف،  انساني و متناسب با اهداف فرهنگي جمهوري اسلامي در جهان  معرفي كند مورد تاكيد قرار دادند. 
