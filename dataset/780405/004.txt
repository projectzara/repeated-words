   از چه هنگام به فرزندان خود، خواندن و نوشتن بياموزيم؟ اين پرسشي است كه والدين اغلب از خود مي پرسند. آيا بايد تا هنگام مدرسه رفتن كودكان منتظر ماند. به راستي بهترين  سن براي شروع آموزش خواندن و نوشتن كدام است؟ نتايج سودمند آشنا ساختن كودكان با كتاب و كتابخواني بر هيچكس پوشيده نيست و همگان مي توانند با فراگيري آموزشها و فنون در اين زمينه به گسترش ديدگاه خود در زمينه  آموزشهاي اوليه خواندن و نوشتن به كودكان بپردازند و با نونهالان خود به بهترين نحو رفتار كنند.  اولين معلم ها اولين معلم هاي هر شخصي، مهربانترين و دوست داشتني ترين  كساني هستند كه وي در تمام طول عمر خود ديده است. بله،  والدين هر كسي اولين معلمهاي زندگي او و البته مهمترين  آنها هستند براي همه كودكان همين طور است. پدر و مادرها،  مهمترين معلمين كودكان هستند.  هر پدر و مادري از هنگام تولد تا چهارسالگي فرزند خود را، تماما" با او مي گذراند. يعني سالهايي كه نيمي از توانائيهاي كودك در آن شكل مي گيرد. كودكان تا قبل از ورود به دنياي شگفت انگيز مدرسه، اكثر وقت خود را با والدين مي گذرانند. والدين او را تشويق به راه رفتن  مي كنند و او را ترغيب به حرف زدن مي كنند.  پس همه چيز دست پدر و مادر است. از لحظه اي كه فرزند شما پا به دنيا مي گذارد، تا سن شش سالگي كه به مدرسه برود،  خواندن بايد قسمتي از دنياي او باشد.  كودكاني كه قبل از ورود به مدرسه چيزي نخوانده باشند يا كتاب داستان نداشته باشند، در مدرسه وضع مساعدي نخواهند داشت. آنها پرسشهاي كمتري مي پرسند و دامنه توجه كمتري  نسبت به بقيه دانش آموزان دارند.  ندانستن حروف الفبا، آنها را در نقطه شروع قرار مي دهد و اين درحالي است كه دانش آموزان ديگر قبل از اين، نيمي  از راه را پيموده اند. آشنا كردن كودك با خواندن  مي تواند به رديابي هر نياز خاصي كه ممكن است او داشته  باشد، كمك كند. آماده كردن كودكان قبل از آنكه با اولين  معلم خود روبه رو شوند، به آنها امكان شروع زودرس را مي دهد.  شما بايد اطمينان حاصل كنيد كه در خانه كتاب وجود دارد.  بدون كتاب، كودكان با اين فكر رشد مي يابند كه تنها جايي  كه مي توانند كتاب بيابند در كلاس درس است اگر احساس  مي كنيد هنگام كتاب خواندن براي فرزندتان، گويش شما به  زبان و لهجه اي غيراز زبان رسمي است كه در مدارس تدريس  مي شود، نگران نباشيد، كودك شما به اين ترتيب نيز به درك  روابط منطقي و ادراك امور مي پردازد.  وقت كتاب خواندن  اگر به فرزند خود مي گوئيد: كتاب خواندن لذت بخش است،  بسيار خوب، اين را در عمل به او نشان دهيد سرتان را به  شيشه تلويزيون نچسبانيد و بعداز اعضاي خانواده بخواهيد كه هر يك كتابي در دست بگيرند و به خواندن آن مشغول شوند.  كودكان بايد از خواندن كتاب لذت ببرند. كلمات كتابهاي  عكس دار بزرگ را براي فرزند خود بخوانيد. با كلمات بازي  كنيد و به فرزند خود اجازه دهيد كه درباره محيط اطرافش  كنجكاوي به خرج دهد.  كتاب خواندن براي نونهالان را به طور مستمر و هر روز در حدود پانزده دقيقه انجام دهيد. به زودي آنها كتابخانه  كوچكي براي خود خواهند داشت. به ياد داشته باشيد كه شما اولين معلمهاي فرزند خود هستيد. خانه، مي تواند مدرسه اي  سرگرم كننده باشد. جايي كه همه پدر و مادرها براي  فرزندانشان كتابهاي سرگرم كننده مي خوانند.  خطوط ناخوانا از هنگامي كه فرزند شما شروع به خط خطي كردن مي كند،  خواندن و نوشتن به همراه هم رشد مي كنند. اين كار ممكن  است با استفاده از قاشق غذاخوري در هنگامي باشد كه در صندلي مخصوص خود مشغول غذاخوردن است.  از آن هنگام كه بچه ها شروع به خط خطي كردن مي كنند،  بايد شروع به تحسين او كرد. توجه داشته باشيد كه از هنگام خط خطي كردن تا نوشتن مطالب صحيح تنها يك  جست وپرشي كوتاه فاصله وجود دارد.  كودكان نوشتن را دوست دارند وازاين كار لذت مي برند.  آنها با سرعت از حروف و كلمات استفاده مي كنند تا مقصود خود را برسانند.  بيائيد شروع كنيم  براي شروع مي توانيد از كاغذهاي بي خط استفاده كنيد. به  فرزند خود كمك كنيد تا نسبت به حروف و كلماتي كه در اطرافش وجود دارد، هشيار شود. در اين بين به همراه  فرزندتان نقشهاي مختلف را بازي كنيد و بگذاريد او در نقش  يك منشي مطب يا پيشخدمت رستوران از شما پذيرايي كند سعي  كنيد سوءالات ساده اي از او بپرسيد. براي مثال از او بپرسيد: براي شام چه مي خواهي؟ اين سوءال خوبي است زيرا اكثر كودكان مي دانند چه چيز دوست دارند بخورند، بخاطر داشته باشيد كه اين يك بازي است و مي توانيد غذاي مورد درخواست شب را بر روي كاغذ يادداشت كنيد و آن را به  يخچال بچسبانيد.  نامه نوشتن  اكثر كودكان از نوشتن نام خود لذت مي برند. اين كار براي  آنها بسيار شگفت آور است و به وسيله آن مي توانند بتدريج  با نوشتن آشنا شوند. نوشتن هر نامه مي تواند يك گام به  جلو باشد. وقتي مادربزرگ كارت تبريك تولدش را دريافت كند،  نام فرزند شما برروي آن خواهد بود.  اينكه كودكان بتوانند نام خود را بنويسند، قدم بسيار مهمي است در نوشتن هر نامه، آنها موقعيتي به دست  مي آورند تا مهارتهاي خود را به كار ببرند. اندازه و كوچكي و بزرگي حرفها و كلمات اهميت چنداني ندارد، اما چه  اهميت دارد؟ اين نام آنها است و آنها اين طور تشخيص  داده اند كه هر حرفي را به يك اندازه بنويسند اگر به  فرزند خود موقعيت دهيد، او خواهد نوشت و به همين ترتيب مي نويسد و مي نويسد.  من از مدرسه آمده ام  نوشته هاي اوليه فرزندتان را جمع آوري كنيد آيا براي  اين كار در خانه پوشه داريد؟ حتما" از يك پوشه براي اين  كار استفاده كنيد. هيچ پوشه اي را دور نريزيد. همه را جمع آوري كنيد و در گوشه آن نام فرزندتان را بنويسيد و تاريخ را قيد كنيد.  اگر بخواهيد لغاتي را كه درست هجي نشده خاطرنشان شويد،  همان كار اشتباهي را كرده ايد كه اكثر پدر و مادرها انجام مي دهند. هيچيك از ما كامل نيستيم، پس چرا بايد از كودكان خود چنين انتظاري داشته باشيم. پس صبور باشيد.  بچه ها بتدريج فنون و رموز نوشتن را فرا مي گيرند.  فراگيري دستور زبان امري تدريجي است، درحالي كه وظيفه  مهمتر جريان آموزشي آن است كه به دانش آموزان اجازه داده  شود كه در برابر ديگران به توصيف و بيان خود بپردازند.  با تلويزيون چه كنيم؟ تلويزيون آنجا در كنار اتاق مي نشيند و منتظر است تا بچه ها و هركسي را كه از مقابلش عبور مي كند، در خود فرو ببرد. اما آيا اين چيز بدي است؟ بايد گفت كه نشستن و تماشاي تلويزيون در صورتي بد است كه كار ديگري انجام  ندهيم و فقط بنشينيم و تمام وقت خود را صرف تماشاي آن  بكنيم. اگر كودكي ساعتها مقابل تلويزيون بنشيند و كارش  فقط تماشاي تلويزيون باشد، مطمئنا" سريعترين راه را براي  عقبماندن از ديگران در شروع فرايند خواندن و نوشتن  برگزيده است.  خلاص شدن از دست تلويزيون مشكلي را حل نخواهد كرد. اين  درست است كه تلويزيون مي تواند تاثيري منفي در رشد فرزندان ما داشته باشد اما جداي از اين، تلويزيون  مي تواند ابزاري سودمند باشدكه فايده آن غيرقابل باور باشد. بله، مهم نحوه استفاده از تلويزيون است. بسياري از برنامه هاي تلويزيون، يادگيري را براي فرزند شما به صورت  موضوعي نشاط آور مي آورند اما بهترين رقيبي كه مي توان  براي تلويزيون برگزيد چيست؟ بهترين و كارآمدترين ابزار در اين جهت يك كارت است. يك كارت عضويت در كتابخانه  مي تواند هدايتگر خوبي براي آموزش و پرورش فرزندتان باشد.  نقل از كتاب: از چه هنگام به كودكان خواندن و نوشتن  بياموزيم؟ نويسنده: بي ويكس  مترجم: دكتر منصور حكيم جوادي 
