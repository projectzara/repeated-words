 گروه اجتماعي: بر اساس گزارشي كه توسط" مركز ملي كودكان  فقير" در دانشگاه كلمبيا واقع در نيويورك منتشر شد، شمار كودكان فقير در ايالات متحده آمريكا طي سالهاي اخير به  طور متوسط ساليانه 9/5 ميليون نفر بوده است اين ميزان  درآغاز دهه هشتاد ميلادي 4/4 ميليون نفر گزارش شده بود.  به گزارش واحدمركزي خبر به نقل از خبرگزاري فرانسه، در سالهاي 1992 تا 1996 حدود 7/24 درصد كودكان كمتر از شش  سال زير خط فقر زندگي مي كردند. در حالي كه اين ميزان در سالهاي 1979 تا 1983، 22 درصداعلام شده بود.  از سوي ديگر مركز ملي كودكان فقير تصريح كرد، بيش از نيمي از افزايش شمار كودكان فقير بين اين دو دوره متعلق  به سه ايالت پرجمعيت "تگزاس "،" كاليفرنيا" و" نيويورك " بوده است.  در ايالتهاي كوچكتر نيز افزايش شمار كودكان فقير قابل  توجه بوده است.  مركز ملي كودكان فقير، دلايل اصلي اين وضعيت را افزايش  خانواده هاي تك والدي، مشكلات كاري والدين و مسايل ديگر عنوان كرده است. 
