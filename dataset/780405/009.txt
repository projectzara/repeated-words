   اثرات استروژن  پوست: استروژن با آهسته كردن روند از بين رفتن كلاژن،  كمك مي كند تا پوست ضخيم تر شود و كمتر چين بخورد.  قلب: هورمون درماني، ميزان كلسترول را بهبود مي بخشد و ميزان مرگ و مير از بيماري قلبي را به نصف مي رساند.  پستان: استروژن باعث تحريك رشد سلولهاي پستاني شده و در افرادي كه مصرف طولاني مدت دارند، باعث افزايش سرطان  پستان مي شود استخوان ها: هورمون ها، سلولهاي استخوان خوار را مهار كرده و به اين ترتيب از پوكي استخوان جلوگيري مي كند.  رحم: استروژن، رشد سلولهاي جداره را تحريك كرده و خطر سرطان را افزايش مي دهد.  در ابتداي قرن بيستم، اميد به زندگي يك نوزاد دختر در ايالات متحده در حدود 51 سال بود. نظر به اين كه، اين سن  تنها، چند سال بيشتر از مدت زمان عملكرد تخمدان او بود،  همه چيز بخوبي پيش مي رفت، يعني دقيقا" زماني كه توليد استروژن به پايان مي رسيد، ساير قسمتهاي بدن نيز عملكرد خود را از دست مي دادند. ولي امروزه، يك زن 52 ساله  (ميانگين سن يائسگي)مي تواند انتظار داشته باشد كه تا سن 82 سالگي هم زندگي كند. بنابر اين، عدم توليد استروژن  در تخمدان و يا سقوط استروژن، پيامدهايي دارد: پوست خشك  مي شود، كف لگن دچار آتروفي(تحليل رفتگي)شده و زن را ناراحت مي كند، ديواره واژن نازك مي شود و زن دچار نوسانات روحي مي گردد. اين موارد حداقل اثرات سقوط استروژن است.  كمبود استروژن، همچنين باعث مي شود كه استخوانها تراكم  خود را از دست بدهند(شكستگي هاي لگن، هر ساله 65000 زن  را در امريكا از بين مي برد)، سطح كلسترول كاهش يابد و ديواره عروق سفت شود. چه تصميمي ساده تر از اين كه،  كمبود استروژن را جبران كنيم؟ سالها تحقيق نشان داده است  كه" درمان جايگزيني هورمون "(replacementtherapy) Hormon به عنوان نزديكترين روش علمي كه تا حال توانسته  جواني را در يك قرص كوچك بيضوي شكل قرار دهد، روياي  افزايش سالهاي حيات را جامه عمل مي پوشاند در آن صورت،  تعجبي ندارد كه امروزه استروژن گسترده ترين داروي تجويز شده در ايالات متحده است، بلكه آنچه باعث شگفتي مي شود،  اين است كه 85 درصد از 37 ميليون زني كه در دوران بعد از يائسگي به سر مي برند، مي خواهند كاري به دارو نداشته  باشند. عده اي از مصرف دارو در شرايط طبيعي سرباز مي زنند، گروهي از متورم شدن و يا برگشت عادات ماهانه  ناخشنودند و عده زيادي هم صرفا" به علت ترس اوليه،  استروژن را رد مي كنند.  " ملودي كوبلي "، متخصص سرطان در دانشگاه شيكاگو مي گويد:  " در مورد يك مقياس متعادل فكر كنيد. هورمون درماني، از قلب و همچنين از استخوان ها محافظت مي كند، كيفيت زندگي  را بهبود مي بخشد. ولي در طرف ديگر، يك مشكل بزرگ داريم  و آن سرطان پستان است. " به زودي "استروژن هاي طراح "(designer estrogens)، كه  باعث سرطان نمي شوند، احتمالا" نگراني هاي طولاني مدت در مورد درمان استروژني را برطرف خواهند كرد. ولي نتايج يك  مطالعه كه در بيمارستان زنان در بوستون انجام شده، شواهد بسيار قطعي در مورد خطرات و منافع استروژن ارائه مي كند.  مقايسه 40000 زن در سن بعد از يائسگي، نشان داد كه خطر مرگ در مدت 16 سال تحقيق، 27 درصد در زناني كه استروژن  مصرف مي كردند، كمتر از كساني بود كه هيچگاه استروژن  مصرف نكرده بودند و خطر بيماري كشنده قلبي نيز 53 درصد كمتر بود. ليكن در ميان زناني كه 10 سال يا بيشتر استروژن دريافت كرده بودند، ميزان مرگ، به علت افزايش  مرگ ناشي از سرطان پستان، فقط 20 درصد كمتر بود.  به طور خاص، سرطانهاي پستان كشنده، در بين اين زنان 43 درصد بالاتر بود. در ميان زناني كه از جهت ابتلا به  بيماري قلبي، خطر كمتري داشتند، مصرف كنندگان استروژن،  فقط 11 درصد بودند. اين طور استنباط مي شود كه اگر زني  در درجه اول، استعداد ابتلا به بيماري قلبي نداشته باشد،  در آن صورت استروژن در بقاي وي كمك نخواهد كرد.  اپيدميولوژيست ها چنين نتيجه مي گيرند كه منافع بقاء با افزايش مدت مصرف دارو، كاهش مي يابد و براي زناني كه خطر كمتري از جهت ابتلاء به بيماري كرونري(اكليلي)دارند،  كمتر است.  تعطيلات دارويي  اولين نگراني در مصرف استروژن، مدت مصرف آن است. فقط چند سال مصرف استروژن براي ابتلاء به برافروختگي، نوسانات در روحيه و بي خوابي ناشي از يائسگي كافي است. مصرف استروژن  به مدت 10 سال يا بيشتر، منافع آن را تقريبا" به نصف  تقليل مي دهد. خانم دكتر كبلي از دانشگاه شيكاگو،  تعطيلات دارويي را چنين پيشنهاد مي كند5 سال استروژن  مصرف كنيد، 6 ماه از مصرف آن خودداري كنيد و بعدا"، مجددا" مصرف آن را ادامه دهيد. اين روش قلب و استخوانها را محافظت كرده، ليكن به سلولهاي پستاني اجازه استراحت  از اثرات تحريكي رشد سلولها توسط استروژن را مي دهد.  موضوع ديگر مربوط به زمان شروع استروژن درماني است. برخي  از پزشكان بيان مي كنند كه تعدادي از زنان، تمايل دارند كه زمان شروع درمان قبل از 65 سالگي باشد، يعني زماني كه  خطر بيماري قلبي افزايش مي يابد. در تعدادي از زنان با خطر كم براي ابتلاء به بيماريهاي قلبي عروقي، اما در معرض خطر بالا براي سرطان پستان، مزاياي هورمون درماني  كمتر از خطرات آن است. برعكس، كساني كه در معرض خطر بالا براي ابتلاء به بيماريهاي قلبي، عروقي و خطر كم براي  مبتلا شدن به سرطان پستان هستند، از استروژن درماني سود بيشتري خواهند برد يك زن چگونه مي تواند تشخيص دهد كه  در كدام طبقه بندي قرار مي گيرد در يك مقاله، "كل "(COL) و همكارانش، مدلي رايانه اي ارائه كردند كه به وسيله آن،  مي توان مزاياي حاصل از جايگزيني استروژن را حساب كرد.  كل(COL)در كتاب خود مي گويد: يك زن مي تواند با استفاده از اطلاعات زير، عوامل خطر خود را براي بيماري  قلبي و سرطان پستان برآورد كند.  چگونگي تصميم گيري  زناني از مصرف استروژن بهره مند مي شوند كه:  * فشار خون بالا دارند.  * چاق هستند.  * سيگار مي كشند.  * سطوح كلسترول بالا دارند.  زنان از مصرف استروژن سود نمي برند، اگر:  * مادر يا خواهر آنها دچار سرطان پستان شده باشد.  * تومورهاي خوش خيم داشته باشند.  * قاعدگي زود هنگام داشته اند.  در مقاله اي كه اخيرا" در روزنامه نيويورك تايمز به چاپ  رسيد، خانم دكتر سوزان لاو، جراح پستان، ادعا كرد كه: در زنان جوانتر از 75 سال، ميزان مرگ ناشي از سرطان پستان 3 برابر بيشتر از ميزان مرگ ناشي از بيماري قلبي است. ليكن  اين مطلب صحيح نيست. در زنان 50 تا 94 ساله، سرطان پستان  8/2 درصد و بيماري قلبي 21 درصد از افراد را از بين  مي برد. راههايي وجود دارد كه يك زن مي تواند از خطر ابتلاء به بيماري قلبي جلوگيري كند، مانند: ورزش كردن و سيگار نكشيدن. عوامل خطر براي سرطان پستان، مانند داشتن  مادر يا خواهر با چنين بيماري، در كنترل ما نيست.  لذا، زنان نبايد خود را به علت اين نگراني ها دچار عذاب كنند. دانشمندان، در حال آزمايش شكل خاصي از استروژن  هستند كه: داراي تمام مزايا بوده، ولي هيچيك از معايب را نداشته باشد. تعديل كننده هاي انتخابي گيرنده استروژني،  اثرات سودمند هورمون روي نظام قلبي - عروقي و استخوان ها را تقليد مي كنند، ليكن اثرات خطرناك روي بافت پستان را ندارد. در آزمايشات باليني روي 12000 زن، رالوكسيفين  تراكم استخوان را دو تا سه درصد افزايش داد، كلسترول بد را كاهش داد و رشد سلولهاي بافت پستان را تحريك نكرد. يك  كارخانه داروسازي آمريكايي در صدد كسب موافقت دولت براي  توليد رالوكسيفين است. سازمان غذا و دارو در آمريكا(F. O.  A)مي تواند اين دارو را تا سال آينده تاييد كند. اگر استروژن طراحي شده، بتواند جوابگو باشد، مناظره حاضر در مورد استروژن درماني به يك اثر و يادگار عجيب و غريب تبديل خواهد شد.  نوشته: شرون بگلي - منبع: مجله نيوزويك  برگردان: شه زاد مدني پور، دانشجوي پزشكي 
