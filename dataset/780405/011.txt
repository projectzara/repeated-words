 ديوان حافظ بر اساس چهل و هشت نسخه خطي سده /نهم تدوين:  دكتر سليم /نيساري انتشارات سينانگار و انتشارات اسرار دانش، /تهران 622 صفحه، 4600 تومان.  از آن متن ديوان حافظ كه شمس الدين محمد گلندام دوست و مصاحب حافظ، ششصد سال پيش براي نخستين بار تدوين كرد،  هيچكس تاكنون نشاني نداده است. ولي قديمي ترين منابع،  يعني تعدادي نسخه خطي متعلق به قرن نهم هجري كه در فاصله  پانزده تا يكصد سال بعد از درگذشت حافظ كتابت شده است،  اكنون در كتابخانه ها و موزه هاي كشورهاي مختلف نگهداري  مي شود.  دكتر نيساري، براثر سالها كوشش و پشتكار، توانسته است  عكس چهل و هشت نسخه خطي متعلق به قرن نهم را از كتابخانه هاي ايران و يازده كشور ديگر جمع آوري كند و بر اساس اين منابع كهن و معتبر و با تفحص دقيق در ضبط اين  نسخه ها، متني از ديوان حافظ فراهم آورد. در جريان  كوشش هاي مربوط به مقابله و نقل كلمات و عبارات به منظور تدوين اشعار و همچنين در امر غلط گيري صفحات چاپي، موءلف  مراقبت لازم به عمل آورده است كه از بدخواني نسخه هاي  خطي و اشتباه در رونويسي مصون بماند و در متني كه به  صورت چاپي عرضه مي شود، غلطهاي چاپي راه نيابد.  در انتخاب كلمات و عبارات اين اصل رعايت شده است كه نه  تنها هر كلمه يا هر بيت، بلكه سرتاسر متن هر شعر به ضبط يك يا چند نسخه كهن، مستند باشد. در ذيل هر غزل قيد شده  است كه متن آن شعر با كدام نسخه ها برابر است و اگر بين  متن و نسخه پشتوانه، اختلافي وجود دارد، تصريح شده است  كه آن اختلاف چيست و متن منتخب در آن مورد مستند به كدام  نسخه است.  چاپ ديوان حافظ بر اساس چهل و هشت نسخه خطي سده نهم اگر چه به قصد ارائه چاپي به ظاهر آراسته و هنري اجرا نشده  است، ولي واجد اين خصوصيت است كه از هر گونه سهو و خطا در نقل و رونويسي و تايپ و چاپ مصون مانده است و خواننده  مي تواند به مستند بودن آن اعتماد كند.  در اين ديوان كه شامل دو جلد در يك مجلد است و همه اشعار حافظ را دربر مي گيرد، روش تنظيم اشعار، به ويژه تفكيك  غزلها، به كيفيتي خاص اجرا شده است. غزلهاي اصيل از غزلواره ها، چكامه هايي در قالب تشبيب و تغزل مجزا شده و هفده قصيده(براي اولين بار به صورتي مجزا و مستقل از غزلها)درج شده است. همچنين مقدمه جامع ديوان(از شمس الدين محمد گلندام)بر اساس قديمترين منابع، در اين  چاپ نقل شده است.  در پيشگفتار ديوان، موءلف ويژگيهاي بررسي و پژوهش خود و روش تدوين ديوان حافظ را به طور مشروح توضيح داده است. 
