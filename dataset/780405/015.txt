 محصول كشاورزي ايران بر اثر خشكسالي 5/3 ميليون تن كاهش  يافت بر اثر خشكسالي و كاهش ميزان بارندگي در سال زراعي جاري  تاكنون ده هزار ميليارد ريال به مزارع، باغ ها و محصولات  زراعي خسارت وارد شده است.  دكتر كلانتري وزير كشاورزي در گفت وگويي با خبرنگار واحد مركزي خبر با اعلام اين مطلب گفت: ميزان بارندگي در سال  زراعي گذشته بيش از چهل درصد از سال زراعي قبل آن كمتر است و پديده خشكسالي بيشتر در مناطق پر باران كشور شامل  استانهاي شمالي، شمال غرب و غرب كشور به وقوع پيوسته است  كه به دليل وارد شدن لطمه به منابع آب كشاورزي و شور شدن  آب به محصولات و زراعت آبي و ديمي خسارات وارد شده است.  وي افزود: محصولات ديم به ميزان 70 درصد و محصولات آبي  حداقل ده درصد آسيب ديده و كاهش يافته است و انتظار مي رود توليد محصولات ديم از 5/3 ميليون تن به يك ميليون  تن و محصولات آبي از 5/9 ميليون تن به 5/8 ميليون تن برسد كه در استانهاي شمالي باتوجه به كاهش  منابع آب كشاورزي و كاهش نيافتن سطح زير كشت محصولات وضع  نامناسبتر است.  وزير كشاورزي گفت: به منظور تامين حداقل آب مورد نياز كشتكاران به ويژه در استانهاي شمالي كشور در دو ماه  گذشته مجوز حفر 64 هزاروپانصد حلقه چاه عميق و نيمه عميق  به شاليكاران داده شده است و راهنمايي هاي لازم فني براي  استفاده مطلوبتر از منابع آب بعمل آمده است كه با صرفه جويي و جلوگيري از هدر رفتن آب در مناطق شهري و روستايي امكان كاهش خسارات در بخش كشاورزي وجود دارد.  كلانتري گفت: براي حمايت از كشاورزان لايحه ايجاد تسهيلات و كمك به كشاورزان مناطق آسيبديده از خشكسالي  در هيات دولت تصويب شده است كه به زودي در مجلس شوراي  اسلامي بررسي مي شود.  وي افزود براساس اين لايحه بازپرداخت بدهي كشاورزان به  نظام بانكي به مدت يك سال به تعويق مي افتد و علاوه بر آن تسهيلات ويژه جديدي به كشاورزان آسيب ديده پرداخت  مي شود.  همچنين براساس اين مصوبه دولت، سه درصد بودجه عمراني  كشور در سال جاري صرف تامين خسارات و پرداخت كمك هاي  بلاعوض به كشاورزان آسيب ديده مي شود.  وزير كشاورزي با اشاره به ضرورت صرفه جويي در مصرف آب در مناطق شهري و جلوگيري از هدر رفتن آب در مناطق روستايي  به كشاورزان توصيه كرد با استفاده علمي و مناسبتر از منابع آبي تا زمان برداشت محصول، از شدت خسارات ناشي از خشكسالي بكاهند. 
