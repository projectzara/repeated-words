 اروميه- خبرگزاري جمهوري اسلامي: باتوجه به امكانات  موجود، كشور ما مي تواند در سال 2000 سالانه ده ميليارد دلارصنايع الكترونيك صادر كند.  " مهندس غلامرضا شافعي "روز پنج شنبه در نخستين گردهمايي  الكترونيك وتوسعه كه در اروميه برگزار شد افزود: تجارت  الكترونيك جهان در سال 2000حدود يك هزار ميليارد دلار بر آورد مي شود كه كشور ايران مي تواند يك درصداز اين تجارت  را بخود اختصاص دهد مهندس شافعي با اشاره به نقش  الكترونيك در امر اشتغال و درآمدزايي اظهار داشت: آن  ميزان سرمايه اي كه براي راه اندازي فولاد مباركه  انجام گرفته اگر در بخش الكترونيك بكار گرفته مي شد سالانه حداقل دو ميليارددلار در آمد حاصل كشور مي شد.  وزير صنايع همچنين با يادآوري مشكل بازار جهاني نفت  لزوم ايجاد منابع جديد ارزي در كشور را مورد تاكيد قرار داد و افزود: سرمايه گذاري دربخش الكترونيك مي تواند از اين جهت بي رقيب باشد. وي گفت: نيروي تحصيل كرده موجود كشور اگر چه براي اين منظور كافي نيست با اينحال  مي توانيم در اين عرصه وارد شويم.  مهندس شافعي افزود: به همين منظور شوراي الكترونيك كشور تشكيل شده و دردوسال اخير همكاري خوبي نيز بين دستگاههاي  عضو شورا بوجود آمده كه نتيجه نشست هاي انجام شده نيز ثمر بخش بوده است.  وي اضافه كرد: براي تسهيل در امر صادرات كالاهاي  الكترونيك تصميم گرفته شده كه صادرات اين كالا بدون  سپردن پيمان ارزي صورت گيرد.  وزير صنايع افزود: همچنين براي كمك به امر تحقيقات در اين بخش صندوق حمايت از تحقيقات الكترونيك تشكيل مي شود كه سال گذشته مقرر شد اين صندوق حدود 50 ميليارد ريال  سرمايه داشته باشد.  وي اضافه كرد: امسال نيز در قانون بودجه پيش بيني شده  كه ازمحل واردات وسايل الكترونيك عوارضي به اين صندوق  اختصاص يابد كه احتمال مي رود 50ميليارد ريال از همين  محل تامين شود.  در اين گردهمائي كه با همكاري اداره كل صنايع، شركت  مخابرات آذربايجان غربي و دانشگاه اروميه برگزار شد،  جمعي از متخصصين مراكز علمي و دانشگاهي داخل و خارج كشور شركت دارند. اكبر تركان معاون وزير صنايع نيز در اين  گردهمائي گفت: علاوه برزمينه هاي بسيار مساعد صادراتي  براي صنايع الكترونيك، در داخل كشورنيز نياز قابل توجهي  به اين صنعت وجود دارد. وي افزود: امسال در كشور حدود 300 هزار دستگاه خودرو ساخته مي شود ودر آينده نزديك اين رقم  به 500 هزار دستگاه در سال افزايش مي يابد. تركان اضافه  كرد: اين به آن معني است كه ما در سال به 500 هزار" سنسور"  دما، فشار و سرعت نياز داريم كه در نوع خود تقاضاي  بزرگي است.  اين گردهمائي به منظور تبيين جايگاه ميكروالكترونيك در توسعه صنعتي، ايجاد اشتغال و درآمد برگزار شد. 
