 وزير تعاون گفت: با اجراي طرح ساماندهي اقتصادي وحل  مشكلات صادر كنندگان فرش، صادرات اين كالا روند صعودي  يافته و درآينده اين بخش در جايگاه واقعي خود قرار خواهد گرفت.  به گزارش خبرگزاري جمهوري اسلامي، مرتضي حاجي روز جمعه  در مراسم افتتاح نخستين نمايشگاه فرش دركيش افزود: افزايش  صادرات فرش از اواخر پارسال شروع شده و دراين زمينه  صادرات اين كالا در دو ماه اول سال جاري در مقايسه با مدت مشابه سال قبل 42 درصد رشدداشته است.  وي تصريح كرد: به منظور حفظ جايگاه فرش در بازارهاي  جهاني ضروري است ازصادرات فرش هاي نامرغوب جلوگيري و سهم  فرشهاي هنري افزوده شود. به گفته وزير تعاون رقباي ايران  در بازارهاي جهاني توان رقابت با فرشهاي هنري ايران را ندارند اما كشور ما در زمينه صادرات فرشهاي معمولي و كهنه بارقباي سرسختي از كشورهاي ديگر روبرو است.  حاجي با تاكيد بر اين كه توليد فرش در كشور مانقش  عمده اي در ايجاداشتغال داردافزود: با توجه به روند افزايش جمعيت درايران بايد سالانه 800هزار شغل جديد ايجاد شود و در اين زمينه يكي از بخشهاي ايجاد اشتغال توليد فرش و صنايع دستي است ضمن آن كه به  سرمايه گذاري كمتري نيازدارد. وزير تعاون در عين حال  ضرورت عدم بكارگيري كودكان را دراشتغال فرش يادآورشد و گفت: چنانچه به اين اصول توجه نشود فروش اين كالا در بازارهاي جهاني بامشكل مواجه خواهد شد.  مهندس يزدان پناه مديرعامل سازمان كيش در اين مراسم گفت:  با تمهيداتي كه انديشيده شده است درنظر است بخشي از ظرفيت منطقه آزاد كيش جهت عرضه صنايع دستي و فرش به  جهانگردان و صادرات به صورت دائمي در اختيار توليدكنندگان و سازمان صنايع دستي كشور قرارگيرد.  مدير عامل اين نمايشگاه نيز گفت: در نخستين نمايشگاه  فرش كيش 32 واحد توليدي از استانهاي آذربايجان شرقي، قم،  همدان، فارس، ملاير و تعاونيهاي وزارت تعاون و شركت فرش  ايران چهار هزار تخته فرش را از روز جمعه به مدت 10 روز در معرض فروش و صادرات گذاشته شده است. 
