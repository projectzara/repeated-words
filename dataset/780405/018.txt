 تهران- خبرگزاري جمهوري اسلامي: نخستين نمايشگاه  بين المللي سيستمهاي حفاظتي، ايمني و امنيتي ايران روز پنجشنبه در محل دائمي نمايشگاه بين المللي تهران گشايش  يافت.  دريابان علي شمخاني وزير دفاع و پشتيباني نيروهاي مسلح  در مراسم گشايش اين نمايشگاه گفت: در جهان امروز موضوع  امنيت به عنوان يكي از مهمترين نيازهاي بشراز اهميت و نقش بسيار بالايي در برنامه ريزي هاي راهبردي  ملتهابرخوردار است.  وي درادامه افزود: در جهت پاسخگويي به اين نياز طبيعي  بشر، امروزه صنعتي به نام سيستمهاي حفاظتي و امنيتي در جهان پايه گذاري و توسعه پيداكرده كه يكي ازبزرگترين و سودآورترين صنايع درسطح دنيا به حساب مي آيد. وزير دفاع  و پشتيباني نيروهاي مسلح با اشاره به گسترش كاربرد سيستمهاي حفاظتي در كشور گفت: علاوه بر بخشهاي دولتي،  نظامي و انتظامي، بخش خصوصي و حتي كاربران شخصي نيز به  استفاده گسترده از اينگونه سيستمها روي آورده اند.  وي افزود: اين موضوع سبب شده تا در مدت اندك، بازار نسبتا وسيعي درزمينه عرضه انواع سيستمهاي امنيتي و حفاظتي دركشور ايجاد و موجبات تاثيرگذاري بر بازار منطقه اي و افزايش دامنه تقاضاي بازار فروش و مصرف  رافراهم نمايد.  نخستين نمايشگاه بين المللي سيستمهاي حفاظتي، ايمني و امنيتي ايران با هدف اشاعه فرهنگ امنيتي حفاظتي و ايمني  و آشنا نمودن مديران و دست اندركاران با آخرين  دستاوردهاي اين رشته تا هفتم تير داير خواهد بود.  در اين نمايشگاه كه به همت وزارت دفاع و پشتيباني  نيروهاي مسلح برپاشده است، 11 شركت خارجي از هشت كشور شامل آلمان، فرانسه، كره جنوبي، لهستان، ژاپن، انگلستان،  كانادا و امارات متحده عربي و 43 شركت داخلي حضور دارند. 
