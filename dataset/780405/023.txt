 در آخرين بخش از گزارش خشكسالي، كمبود آب و پيامدها، با مروري اجمالي به مشكلات تامين آب شهر تهران كه امسال به  شكل حادتري نمايان شده است، ضرورت جلوگيري از پيدايش  كلان شهرها كه به قيمت خالي شدن روستاها و برهم خوردن  تعادل زيستي گسترش مي يابند، مورد تاكيد قرار گرفته و همچنين توجه به حفظ منابع اصلي آبشيرين به ويژه  رودخانه ها كه در كشور ما در تامين آب بخش كشاورزي و آشاميدني، نقش اساسي دارند يادآوري شده است. در شماره هاي پيشين گزارش حاضر مشكلات ناشي از خشكسالي بر بخش كشاورزي ايران بررسي شده بود.  يك كارشناس منابع طبيعي كه ساليان دراز در استانهاي شمال  و همچنين استان تهران به فعاليت اشتغال داشته، در مورد انتقال منابع جديد آب براي تامين آب آشاميدني شهر تهران  مي گويد: "با توجه به روند مهاجرت پذيري شهر تهران و افزايش بي رويه جمعيت اين كلان شهر، حتي اگر در آينده  ايجاد سدهاي تازه اي براي تامين آب اين شهر پيش بيني شود بازهم پاسخگوي نياز جمعيت تهران نخواهدبود. مهم اين است  كه با ايجاد امكانات لازم، جاذبه هاي شغلي و رفاهي در شهرهاي كوچك و مناطق روستايي از مهاجرت ساكنان اين مناطق  به شهر تهران جلوگيري به عمل آيد، يعني جمعيت مهاجر خود راغب به ماندن در زادگاه خود شود، اما با ترتيبات كنوني،  به طور مسلم انتقال آب از يك منطقه به منطقه ديگر سواي  هزينه هاي سنگين آن و برهم خوردن اكوسيستم، اراضي وسيعي  را از زيركشت خارج مي كند و برشمار كشاورزان بيكار و مهاجران جديد مي افزايد. واقعيت تلخ اين است كه شهر تهران همچون هيولاي غيرقابل كنترل دامن مي گسترد و هرچند سال نيازهاي تازه اي را مطرح مي كند. در روزگاري  نه چندان دور، آب سد كرج به تنهايي براي تهران كفايت  مي كرد، اما امروزه صحبت از انتقال آب سد طالقان به  تهران است، كه همان نتايج و پيامدها را در اراضي و آبادي هاي زير سد در مسير رودخانه شاهرود تا پل منجيل كه  اين رودخانه به سفيدرود مي پيوندد، دربرخواهد داشت. اما اكنون كلان شهر تهران و نيازهاي آن به صورت يك مسئله ملي  درآمده است و بهتر است به جاي تامين نيازهاي روزافزون  اين شهر كه بيشتر مصرف كننده است، به فكر آبادكردن شهرها و روستاها باشيم و اجازه ندهيم تهران از اين بيشتر رشد كند و مشكلات بيشتري به وجود آورد.  يكي از مسئولان وزارت نيرو با اشاره به كاهش 50 درصدي  حوزه هاي آبريز تهران براين باور است: "مصرف آب در تهران در 10 سال اخير سالانه 4 درصد رشد داشته است و كشور ما بار ديگر مشكل كم آبي را تجربه مي كند، همكاري  تمامي مصرف كنندگان به ويژه شهروندان تهراني مي تواند در شرايط فعلي موءثر باشد. بالا بودن فشار آب در شبكه شهري  موجب هرزروي آب، افزايش ميزان مصرف، بالارفتن ضريب احتمال وقوع حادثه در شبكه آبرساني مي شود بنابراين شركت  آب و فاضلاب استان تهران با نصب شيرهاي فشارشكن سعي كرده  است از اسراف موجود به گونه اي بكاهد.  شريان هاي زمين  در حالي كه مسئولان سازمان آب و فاضلاب تهران، باتوجه به  كاهش شديد آب درياچه پشت سدها، برصرفه جويي بيشتر تاكيد دارند، كارشناسان منابع طبيعي و محيط زيست نيز، توجه  اساسي به حفظ منابع آب شيرين بخصوص رودخانه ها و جلوگيري  از آلودگي اين منابع را به عنوان يك ضرورت حياتي مطرح  كرده اند.  اقيانوس ها قلب تپنده و رودخانه ها شريان هاي كره زمين  به شمار مي آيند چرا كه اگر آب نباشد چرخه زندگي در كره  زيست از حركت باز مي ماند، رودخانه ها و درياچه هاي آب شيرين از مهم ترين منابع تامين كننده آب شيرين نيز محسوب مي شوند. با توجه به چنين اهميتي بايد آب رودخانه ها را از گزند آلودگي حفظ كرد. رودخانه زماني كه از بهم پيوستن  آب چشمه ها و جويبارهاي كوهستان شكل مي گيرد و در بستر طبيعي خود به حركت درمي آيد، از هر نوع آلودگي بدور است.  اما دخالت انسان در شكل هاي مختلف، آلودگي را حتي از سرچشمه هاي رودخانه ها به اين منابع حياتي تحميل كرده  است. كساني كه به قصد تفريح و گردش در دامان طبيعت، در روزهاي تعطيل راهي كوهستان مي شوند، با رها كردن  زباله ها در مسير آب، باعث آلودگي رودخانه ها مي شوند.  وجود انبوهي از كيسه هاي نايلوني، انواع باطري، قوطي هاي  كمپوت و كنسرو، انواع ظروف يك بار مصرف پلاستيكي در كنار جويبارها كه نمونه هاي آشكار آن را مي توان در ارتفاعات  و دامنه هاي شمال تهران ديد، نشان دهنده بي توجهي و سهل انگاري برخي از شهروندان نسبت به سلامت و بهداشت آب و طبيعت است اما فراتر از اين، ساخت و سازهاي غير مجاز و تجاوز به حريم رودخانه ها، آب زلال آنها را با انواع  زباله ها و مواد آلاينده تيره كرده است.  كارشناسان محيط زيست مي گويند رودخانه ها و درياها به  طور طبيعي از قدرت خود پالايي برخوردارند و زباله ها و مواد آلاينده را يا به ساحل مي رانند و يا در بستر خود،  آنها را دچار استحاله مي كنند اما وقتي ميزان آلودگي آب يك رودخانه از مرحله معيني گذشت آن رودخانه قدرت خود پالايي را از دست مي دهد و به مرور به صورت سياه آب بيمار درمي آيد.  علت اصلي آلودگي آب رودخانه ها، نفوذ پسابهاي خانگي و صنعتي به اين منابع حياتي است. به عنوان مثال رودخانه  " زرجوب" رشت كه روزگاري زلالي آب و طراوت آن مثال زدني  بود، اكنون به گندابي تبديل شده كه بوي آزاردهنده آن از فاصله دور به مشام مي رسد. در خرداد ماه گذشته و به  مناسبت هفته محيط زيست، مردم رشت در يك راهپيمايي  زيست محيطي به آلودگي آب رودخانه زرجوب اعتراض كردند.  آلودگي رودخانه ها زندگي در كره زيست را به خطر مي اندازد همچنان كه براثر اين نوع آلودگي، نسل بسياري  از آبزيان منقرض شده و يا در حال انقراض مي باشد اما زماني كه آب يك رودخانه از طريق سدسازي به تصفيه خانه ها هدايت مي شود تا در لوله ها جريان يابد و زندگي را در شهرها تداوم بخشد مسئله آلودگي آب يك رودخانه ابعاد خطرناكي پيدا مي كند. به همين دليل حفظ حريم رودخانه ها و جلوگيري از ساخت و ساز بي رويه در اين محدوده ها در بسياري از كشورها به عنوان يك اصل مهم زيست محيطي مورد توجه واقع شده است اما در كشور ما هنوز به اين اصل بهاي  لازم داده نمي شود.  مهندس بريماني كارشناس منابع طبيعي مي گويد: در كشور ما براي حفظ حريم رودخانه ها اقدامات موءثر و پايدار انجام  نمي شود و همين خلاء قانوني سبب شده كه افراد سودجو اعم  از شخصيت هاي حقيقي و يا حقوقي حريصانه، به حريم  رودخانه ها چنگ بيندازند و با سرازير شدن فاضلابهاي  خانگي، هتل ها و حتي كارگاههاي صنعتي آب رودخانه ها آلوده شود.  وي مي گويد: اكنون براي برچيدن ويلاها و ساختمان هايي كه  در حريم رودخانه كرج يكي از تامين كنندگان اصلي آب شهر پرجمعيت تهران، ايجاد شده اند نمي توان كار مهمي را انجام داد. همچنان كه اقدامات شتابزده براي تخريب قانوني  واحدهاي مسكوني واقع در حريم رودخانه در سال 1375، بيشتر به صورت نمادين انجام شد تا واقعي اما مي توان طرح هاي  لازم را براي مهار و هدايت پسابهاي اين واحدها به اجرا درآورد.  به گفته اين كارشناس، اجراي طرح هاي فوري براي مراقبت از حريم رودخانه ها در مناطقي كه شهرهاي امروز به جاي  روستاهاي ديروز به سرعت در حال گسترش مي باشند، بسيار ضروري است. در بسياري از كشورها حريم رودخانه ها از هرگونه ساخت و ساز آلاينده اي محفوظ مي ماند، و به عنوان  فضايي سالم براي گردشگري و برخورداري مردم از زيبايي هاي  طبيعت، تحت مراقبت قرار مي گيرد. 
