 امير سرتيپ موسوي فرمانده نظامي منطقه شرق كشور به  مناسبت روز جهاني مبارزه با مواد مخدر اعلام كرد: نيروي  زميني ارتش بزودي طرح هاي جامعي براي انسداد كامل مرزهاي  شرقي كشور اجرا خواهد كرد كه اين طرح ها مشتمل بر پنج طرح جامع متناسب باوضعيت و شرايط جغرافيايي، فيزيكي  و نوع تمهيدات موجودطراحي شده و پس از تصويب نهايي به  مرحله اجرا گذاشته خواهد شد.  سرتيپ موسوي گفت: از سوي ديگر اشراري كه درساليان قبل  بطور غير قانوني وارد كشور شده و در ارتفاعات مرزي جاي  گرفته بودند با همكاري موثر مردم روستاهاي منطقه دفع  شدند و امروز ديگر در ارتفاعات مرزي جايي براي اشرارباقي  نمانده است.  وي با تقدير از استقبال گرم و خوب مسوولان و مردم منطقه  از ارتش گفت: پس از استقرار يگان هاي نيروي زميني ارتش  درطول 900كيلومتر از نوار مرزي شرق كشور اكنون ضريب امنيتي منطقه بسيار افزايش يافته است.  وي گفت: كشت مواد مخدر در افغانستان به بيش از چهار هزار تن در سال رسيده است و اين مقدار به خارج از افغانستان  صادر مي شود اما اكنون ديگرعبوركاروان هاي قاچاق از مرزهاي شرقي ايران ممكن نيست و قاچاقچيان به ناگزير ازكوله كش ها استفاده و به جاي ترياك، هروئين با خود حمل  مي كنند.  سرتيپ موسوي با اشاره به كشف بيش از 17تن مواد مخدر طي  هشت ماه گذشته توسط يگانهاي زميني ارتش در منطقه شرق  كشور گفت: از آخرين اقدامات قرارگاه بايد به انهدام يك  باند قاچاق مواد مخدر طي هفته گذشته اشاره كرد كه دو قاچاقچي افغاني به هلاكت رسيدند و دو تن ديگر دستگير شدند.  وي گفت: از اعضاي اين باند كه علاوه بر قاچاق مواد مخدر دست به شرارت و گروگانگيري مي زدند بيش از 90 كيلو گرم  مواد مخدر و چندين قبضه سلاح ومهمات كشف و ضبط شد.  وي همچنين افزود: در ادامه عمليات موفق روزهاي گذشته كه  منجر به كشف 2 تن مواد مخدر شد رزمندگان نيروي زميني ارتش  بامداد روز گذشته در منطقه زابل موفق شدند، 200 كيلو گرم  ترياك، 4 كيلو گرم هروئين را كشف و ضبط كرده و يك نفر از اشرار مسلح را به هلاكت رسانده و همچنين يك نفر را نيزدستگير نمايند.  سرتيپ موسوي با تاكيد بر توان بالاي رزمي و آمادگي دفاعي نيروي زميني ارتش گفت: قدرت ارتش جمهوري  اسلامي بر كسي پوشيده نيست. 
