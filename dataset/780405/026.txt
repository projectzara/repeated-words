 سه كاميون كه به حمل مصالح ساختماني مي پرداختند در اولين لحظات ساعات روز پنج شنبه درخيابان ولي عصر تهران  حدفاصل خيابانهاي دكتر بهشتي و استاد مطهري با هم برخورد كردند و يك تن در اين حادثه كشته شد.  جان باخته راننده يكي از كاميونها معرفي شد كه كاميون او پس از برخورد با ديگر كاميونها در كنار خيابان واژگون شد و به آهن پاره اي تبديل شد و به دو كاميون ديگر نيز خسارات زيادي وارد شد.  در اين حادثه چهار سرنشين ديگر كاميونها نيز به شدت زخمي  شدند كه به بيمارستان منتقل شدند.  شاهدان گفته اند ترمز يكي از كاميونها عمل نكرده و منجر به حادثه شده است يك كارشناس راهنمايي و رانندگي تهران  بزرگ نيز گفت كه كارشناسان حادثه را بررسي مي كنند.  آمد و شد كاميونها در بخش وسيعي از تهران در روز ممنوع  است و رانندگان كاميونها شبها رعايت مقررات رانندگي و از جمله سرعت را نمي كنند 
