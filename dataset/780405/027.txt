 ياسوج خبرنگار همشهري: فرمانده ناحيه انتظامي كهكيلويه  و بويراحمد گفت: يك شبكه سرقت خودرو در اين استان اخيرا"  شناسايي و متلاشي شد.  سرهنگ مهدي توكلي در جلسه پرسش و پاسخ در مسجد شهيدان  شهر دوگنبدان مركز شهرستان گچساران افزود: تاكنون 10 نفر از اعضاي اين باند دستگير شده اند.  وي گفت: اعضاي يك شبكه حرفه اي، پس از سرقت خودروها از شهرهاي بزرگ، اين خودروها را با صدور كارت و پلاك جعلي  در اين استان به قيمت بسيار نازل مي فروختند.  سرهنگ توكلي تعداد خودروهاي كشف شده را حدود 30 دستگاه  اعلام كرد و گفت: تحقيقات از اعضاي شبكه ادامه دارد. 
