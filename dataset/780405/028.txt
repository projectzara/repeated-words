 ايلام- خبرنگار همشهري: سرپرست دانشگاه علوم پزشكي و خدمات بهداشتي درماني استان ايلام اعلام كرد: چند نفر از كاركنان بيمارستان امام خميني(ره)شهر ايلام كه به اتهام  اختلاس از سوي هيات بدوي رسيدگي به تخلفات اداري كاركنان  اين دانشگاه مورد پيگرد قانوني قرار گرفته بودند، از محل  خدمت اخراج شدند.  دكتر محمدجعفر مرواريد گفت: اين افراد از سوي هيات بدوي  به انفصال دائم از خدمات دولتي محكوم شدند.  وي افزود: اين افراد به دليل عدم اعلام راي هيات  تجديدنظر و پس از 6 ماه آماده به خدمت قانونا" مي بايد تا تعيين تكليف نهايي بازگشت به كار مي نمودند اما اكنون  پس از اعلام راي، در دانشگاه علوم پزشكي ايلام سمتي  ندارند و ضمنا" پرونده جهت استيفاي حقوق دولت و بيت المال در مراجع قضايي نيز تحت پيگرد قانوني است. 
