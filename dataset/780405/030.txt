 بر اثر تصادف دو خودرو در محور تالش به آستارا، هشت نفر از اعضاي يك خانواده كشته شدند.  اين حادثه پنج شنبه شب، در پي برخورد يك دستگاه خودرو بنز خاور و يك پيكان سواري، در 12 كيلومتري جنوب شهر آستارا رخ داد.  براساس گزارش روابط عمومي و تبليغات عقيدتي - سياسي منطقه  انتظامي آستارا، راننده خودرو خاور در اين حادثه مقصر بوده است.  اين، دومين تصادف مرگباري است كه طي يك ماه اخير در اين  محور اتفاق مي افتد.  در تصادف قبلي كه پنجم خردادماه رخ داد، درنتيجه تصادف  يك دستگاه اتوبوس با يك دستگاه ميني بوس، 3 نفر كشته و 15 نفر مجروح شدند.  به دنبال درج خبر اين تصادف در مطبوعات، روابط عمومي  وزارت راه و ترابري در توضيحي اعلام كرد كه تعريض اين  محور، واجد اولويت است.  هم چنين خبرنگار همشهري از رباطكريم گزارش داد: بر اثر برخورد يكدستگاه كاميون باري با يك سواري در جاده ساوه  دو سرنشين سواري در آتش سوختند.  كاميون به رانندگي ابوالحسن خاك نژاد به علت سرعت زياد باسواري تصادف كرد و سواري بعد از برخورد منفجر شد و پدر و دختري كه سرنشين سواري بودند در آتش سوختند. 
