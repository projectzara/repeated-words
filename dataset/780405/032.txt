   گروه ورزشي: فصل تازه رقابت هاي ليگ برتر انگليس از روز 7 آگوست برابر با 16 مرداد سالجاري با انجام بازي  تيم هاي منچستر يونايتد و اورتون آغاز مي شود اين بازي  در ليورپول و در ورزشگاه اورتون برگزار مي شود.  منچستر با فتح ليگ برتر، جام حذفي و جام قهرماني  باشگاههاي اروپا يك دوره موفقيت را پشت سر گذاشت و هم اكنون خود را براي فصل آينده آماده مي كند. تنها نقطه  نااميدكننده اين تيم از دست دادن پيتر اشمايكل بهترين  دروازه بان دنيا است كه به باشگاه اسپورتينگ ليسبون  پيوسته اگر چه اين تيم بلافاصله مارك بوسنيچ را به خدمت  گرفت اما اشمايكل از توانايي هاي فوق العاده اي برخوردار است.  آرسنال نايب قهرمان دوره قبل در هايبوري با لسترسيتي  ديدار مي كند. آرسنال كه در آخرين روز عنوان قهرماني را از دست داد با حفظ تركيب خود در صدد است تا حضور پرقدرتي  در فصل آتي داشته باشد.  در ساير بازيها چلسي با ساندرلند، كاونتري با ساوتهمپتون،  ليدز بادربي، ميدلزبرو با برادفورد، نيوكاسل با آستون  ويلا شفيلد ونزدي با ليورپول، واتفورد با ويمبلدون و وستهام باتاتنهام ديدار مي كنند. 
