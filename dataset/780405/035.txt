 منابع رسمي در دهلي نو معتقدند كه اين هفته، هفته بسيار مهمي براي هند است زيرا دولت ناچار خواهد شد درباره آغاز جنگ محدود با پاكستان تصميم بگيرد.  به گزارش ايرنا از دهلي نو، اين منابع مي گويند: دهلي نو چند روز ديگر منتظر خواهد ماند تا پيش از وقوع جنگ با پاكستان، اسلام آباد را وادار به حل اين بحران از طريق گفت و گو كند.  درحال حاضر، "گيبسون لانفر" يك مقام رسمي آمريكايي به  منظورگفت وگو بامقامات پاكستاني درمورد تحولات كارگيل به  اسلام آباد سفر كرده و قرار است ظرف چند روز آينده از اسلام آباد عازم دهلي نو شود.  " آر. اس. جاسل "سخنگوي وزارت امور خارجه هند هرگونه  ميانجيگري طرف سوم در بحران كارگيل را تكذيب كرده و سفر اين مقام آمريكايي به دهلي نو رايك برنامه معمول  ديپلماتيك خوانده است.  وي پنجشنبه شب گفت: مقام مذكور به منظور ميانجيگري در مساله كارگيل وارد دهلي نو نمي شود بلكه فقط قصد دارد مقام هاي هندي را ازگفت وگوهايش با مقامات پاكستاني مطلع  سازد.  در همين حال ارتش هند براي اثبات دخالت ارتش پاكستان در مساله كارگيل مداركي در اختيار مراكز خبري داخلي و خارجي  قرار داد.  ارتش هند در اين مجموعه مدارك كه براي خبرگزاري جمهوري  اسلامي نيز ارسال شده و شامل سه جزوه است مدعي شده است  كه تمامي مدارك مذكور در جريان عمليات پاكسازي كارگيل از سربازان پاكستاني بدست آمده است. 
