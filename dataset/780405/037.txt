 يك معارض عراقي گفت: اختلاف نظر بين مقامهاي دولت  آمريكاو كنگره اين كشور درباره عراق و سرنوشت دولت آن،  مانع اصلي در اتخاذتصميم قاطع ازسوي واشنگتن براي تغيير رژيم بغداد است.  به گزارش واحدمركزي خبر به نقل از راديو" عراق آزاد" روز پنجشنبه همايشي درلندن تحت عنوان "كوششهاي بعمل آمده  براي تغيير رژيم عراق با پشتيباني آمريكا" برگزارشد.  دراين همايش كه برگزاركننده آن مشخص نبود" اكرم حكيم " عضو شوراي رهبري مجلس اعلاي انقلاب اسلامي عراق "ابراهيم  جعفري" عضو دفترسياسي حزب الدعوه اسلامي عراق  " صبحي جميلي "سخنگوي حزب كمونيست عراق در لندن و همچنين  " سيد محمد بحرالعلوم "معارض مستقل، "محمود عثمان "معارض  مستقل كرد و" نبيل ياسين "شركت داشتند. سخنرانان ضمن دعوت  به لغو تحريمهاي اقتصادي عليه عراق، در جدي بودن واشنگتن  براي سرنگون كردن صدام حسين اظهار ترديد كردند. آنها در عين حال تاكيد كردند برپائي اين همايش، به منزله اعلام  موجوديت جناح سياسي جديدي نيست.  اكرم حكيم درسخنان خود ازسياست آمريكا درباره عراق  انتقاد كرد و گفت: واشنگتن آن طور كه با مردم شمال عراق  رفتارمي كند، با شيعيان منطقه فرات مياني و جنوب عراق  برخورد نمي كند. وي افزود: منطقه پرواز ممنوع درجنوب عراق باهدف حمايت ازمردم اين منطقه نيست بلكه هدف اصلي  آن، جلوگيري ازتعرض هواپيماهاي رژيم بغداد عليه كويت است.  ابراهيم جعفري عضو دفتر سياسي حزب الدعوه درسخنان خود گفت: محافلي درپي بدنام كردن معارضان عراقي هستند. وي  ضمن انتقاد از واشنگتن، آمريكا را مسئول شكست شورش ماه  مارس 1991 دانست ودرمورد طرحهاي مشكوك هشدارداد. وي گفت:  بايد درباره هرطرحي كه به سرنوشت ملت عراق مربوط مي شود،  با صراحت اظهارنظر كرد. 
