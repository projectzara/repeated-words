   دكتر محمد قراگوزلو درباره نظريه برخورد تمدنها و پاتك آن، يعني گفت وگوي  تمدنها، پرگفته اند و بسيار نوشته اند بويژه در زمينه  نظريه" برخورد" كه از زمان طرح و انتشار آن در تابستان  سال 1993 تا به امروز بيش از صدها مقاله در تاييد، تكذيب،  نقد و بررسي آن به رشته تحرير درآمده است.(1) آنچه در اين مجال قابل تامل است به طور مشخص حول سه محور ذيل دور مي زند:  1- اهداف استراتژيك گفت و گوي تمدنها.  2- تركيب(نهايي)طرفين گفت و ]گو افراد حقيقي، حقوقي،  ديپلماتها، كشورهاي موثر و... [ 3- محورهاي گفت و گو.  مثل روز روشن است تا زماني كه اين سه محور اصلي روشن و تدقيق نشود، بحث پيرامون گفت وگوي تمدنها از قالب يك طرح  نظري(Conceptual Sheme)بيرون نخواهد رفت.  *** نظريه برخورد تمدنها، در منظر نخست اگرچه يك تئوري صرف  است كه سعي مي كند به تبيين مناسبات و چالش هاي  بين المللي پس از انحطاط و فروپاشي ابرقدرت اتحادجماهير شوروي بپردازد و از نقش جديد امريكا در ساز و كارهاي  سياست و اقتصاد جهاني سخن بگويد و به همين دليل در شكل بندي اوليه، نوعي پيشگويي سياسي به خود مي گيرد، اما با اين همه يك نگاه شتابزده به ماجرا، هم دم خروس را نشان مي دهد و هم قسم دروغ نظريه پردازان غربي را. اين  نظريه در درجه اول بيانگر وجود بحراني عميقا" ساخت شكن  (Deconstruction)در مناسبات اجتماعي غرب و علي الخصوص  آمريكاست. زبيگنيوبرژينسكي خطوط چندگانه بحران فوق را اينگونه ترسيم مي كند:  - سكولاريسم عنان گسيخته كه بخش اعظمي از جهان غرب را در ميان گرفته و از بطن خويش نطفه خود ويراني فرهنگي را گسترش مي دهد.  - خطر لذت گرايي مادي كه در جامعه غربي به شدت شايع شده  است.  - ] اپيدمي [ضد فرهنگ ثروت اندوزي و بوالهوسي در جامعه  آمريكا(از نظر برژينسكي اين پديده اخير به سختي اقتدار معنوي و اخلاقي آمريكا را در سطح جهاني به مخاطره  مي اندازد).(2) سياست" بيگانه هراسي "و" محاصره انديشي "نيز كه اساس  بروز نظريه برخورد تمدنها را شكل داده است در دو محور كلي، با جزئيات ذيل خودنمايي مي كند.  الف:  - نگراني از آينده غرب، به ويژه آمريكا و اينكه در شرايط جديد جهاني بر سر منافع اقتصادي آمريكا چه خواهد آمد.  - ظهور جنبش هاي اسلام خواهانه و به خطر افتادن موقعيت  سياسي هم پيمانان آمريكا در منطقه آسياي ميانه، خليج  فارس، تركيه و...  - تقويت قدرت اقتصادي، نظامي شرق آسيا به ويژه چين با رشد اقتصادي 8 درصد هانتينگتون در مقاله اي تحت American Changing عنوان  Strategic interests كه دو سال پيش از مقاله برخورد تمدنها منتشر ساخت آشكارا به غوغاي نهاني ماجرا پرداخت و از جمله(در تاييد مبحث الف سخن ما)بر ضرورت مسائل ذيل  تاكيد كرد:  ب:  - حفظ موقعيت برتر جهاني آمريكا در زمينه اقتصادي و مبارزه با ايجاد توازن قدرت با ژاپن از طريق بي ثبات  كردن آن كشور - تحديد قدرت اقتصادي آلمان به وسيله قدرتهاي موازنه گر فرانسه و انگليس  - حفظ و نگهداري منافع اساسي آمريكا به طور مشخص در خليج  فارس و آمريكاي مركزي  - مهار توسعه طلبي جغرافيايي، سياسي و نظامي چين به شيوه  تاثيرگذاري بر تحولات داخلي آن كشور همچنين هانتينگتون در مقاله "ضرورت رهبري آمريكا در جهان " از" اهميت وجود يك قدرت برتر در صحنه جهاني "به تفصيل  صحبت كرده و هژموني آمريكا را در اين صحنه امري حياتي و اجتنابناپذير دانسته است. به عقيده وي هيات حاكمه  آمريكا براي دستيابي به اين برتري جهاني ناگزير از دست  يازيدن به سياست هاي ذيل است:  - اتحاد و جذب تمدن هاي مشترك براي مقابله با تمدن هاي  دشمن(تمدن اسلامي، كنفوسيوسي) - ايجاد يگانگي در درون تمدن غربي به ويژه در اجزاي تمدن  اروپايي- آمريكايي  - حفظ عوامل و منافع اقتصادي، سياسي، نظامي در روسيه و به  دست آوردن پايگاه هاي جديد - الحاق تمدنهاي اروپاي شرقي و آمريكاي لاتين به تمدن  غربي - احتياط در زمينه كاهش و حذف سلاحهاي استراتژيك  - ايجاد تضاد و اختلاف در دو تمدن عمده كنفوسيوسي -  اسلامي - حمايت همه جانبه از حاكميت هاي لاييك، تمدنهاي فرعي و گروه هاي طرفدار تمدن غرب، به خصوص در كشورهاي متخاصم  اين عوامل، استراتژي و دكترين نظريه برخورد تمدنها و دغدغه اصلي صاحبان كارتلها و تراست ها و ديپلماتهاي  آمريكايي را شكل مي دهد و بسيار بديهي است كه دستيابي به  بخش عمده اي از اين سياست جز از طريق جنگ و برخورد ممكن  نخواهد بود. عمليات بالكان و حمله نظامي به يوگسلاوي كه  تحت پوشش عوامفريبانه دفاع از مسلمانان كوزوو صورت  مي گيرد، بهترين نمونه برنامه هاي ميليتاريستي و برتري طلبي سياسي آمريكا در سطح مناسبات جهاني است.  استراتژي نظريه گفت وگوي تمدن ها با توجه به مطالب ياد شده، روشن است كه عاقلانه ترين  شيوه مقابله و خنثي سازي اين سياست تهاجمي ; دعوت جهان به  صلح و ثبات و آرامش از طريق گفت و گوي تمدن هاست: و لذا رئوس كلي اهداف نظريه گفت وگوي تمدن ها در عوامل ذيل  خلاصه تواند شد:  - دستيابي به صلح جهاني از طريق تشنج زدايي همه جانبه،  (هدف كلان و نهايي) - تسريع برنامه هاي رشد و توسعه ملي در كشورهاي در حال  توسعه و دستيابي به توسعه پايدار جهاني  راهكارها - تقويت و حمايت سازمان ها و نهادهايي كه در جهت خلع  سلاح جهاني تلاش مي كنند - كنترل قدرتهاي هسته اي و پيشگيري از به وجود آمدن  كشورهاي جديد هسته اي  - امحاي سلاحهاي بالستيك ; موشكهاي قاره پيما; بمبهاي  هيدروژني; ميكروبي، شيميايي و...  - حمايت از سازمانهاي طرفدار محيط زيست  - ايجاد پيمانهاي اقتصادي، سياسي، فرهنگي منطقه اي و فرا منطقه اي و به وجود آوردن منافع مشترك ملي در كشورهاي  مختلف با تمدن هاي گوناگون  - گسترش مناسبات علمي - فرهنگي شرق و غرب از طريق تشكيل  سمينارها و رفت و آمد دانشمندان  - گسترش روابط دانشگاههاي كشورهاي توسعه يافته و كشورهاي  رو به توسعه و مبادله فن آوري، مديريت تكنولوژي ; اطلاعات  و...  - گسترش مسابقات ورزشي قاره اي و حركت به اين سمت كه  مسابقات معتبر جهاني در آسيا و آفريقا برگزار شود.  همچنين موارد ذيل نيز بايد با تامل بيشتر در دستور كار قرار گيرد:  - تصويب قوانين جهاني كه به موجب آنها حقوق اقليت هاي  مذهبي، قومي و سياسي از سوي اكثريت هيات حاكمه به رسميت  شناخته مي شود.  - قانونمند نمودن مناسبات داخلي در كشورهاي چند فرهنگي و چند قومي بر اساس موازين عادلانه انساني.  - مدرنيزه كردن اقتصاد، صنعت، كشاورزي در كشورهايي كه به  نوعي درگير مسائل و مباحث سنتي هستند.  در راه تضمين اهداف گفت وگوي تمدنها جهان بايد عملا" به  سويي حركت كند كه:  - تغييرات كلي در ساختار سازمان هاي بين المللي از جمله  سازمان ملل متحد، بانك جهاني پول، سازمانهاي بين المللي  انرژي و غذا به وجود آيد، از جمله - و في المثل - "حق وتو"  به نوعي در سازمان ملل تعديل شود و چند كشور ديگر نيز-  بويژه از كشورهاي قدرتمند مسلمان - از اين حق برخوردار شوند.  - قدرت هار ميليتاريسم آمريكا به شيوه مقتضي مهار شود.  در همين راستا ضروري است كه بسياري از پايگاه هاي نظامي  آمريكا در كشورهاي ژئوپليتيك جهان جمع آوري شود و به  حضور غير مشروع آمريكا در مناطقي از جهان - از جمله خليج  فارس- پايان داده شود.  اينك اين موضوع مهم پيش كشيده مي شود كه براي تحقق اين  اهداف چه سان بايد عمل كرد و بهتر است پرسيد كه:  اولا": طرفين يا تركيب نهايي گفت و گو از چه عناصري شكل  مي گيرد؟ ثانيا": ابزار تحقق مصوبات و دستاوردهاي گفت وگو از چه  وضعيتي برخوردار است و داراي چه ضمانت اجرايي تواند بود؟ ساموئل هانتينگتون در شكل بندي كلي نظريه خود از هفت  تمدن عمده و درگير سخن مي گويد و در ميان اين تمدنها مسيرهايي را به عنوان "خطوط گسل "ترسيم مي نمايد هر چند كه ما بارها بر بي اساسي اين تقسيم بندي تمدني تاكيد كرده ايم، با اين حال:  - توجه به نقش موءثر، عمده و سرنوشت ساز چهار تمدن اسلامي،  كنفوسيوسي، اسلاو- ارتدكس و تمدن غربي در ايجاد صلح  جهاني ضروري و قطعي به نظر مي رسد.  - با وجودي كه بسياري از خطوط گسل مورد نظر هانتينگتون،  اصولا" واهي است، اما پر كردن بخشي از اين شكاف ها جنبه  حياتي دارد. لذا با توجه به دو موءلفه ياد شده، واضح است  كه طرفين اصلي گفت و گو متشكل از همين چهار تمدن بزرگ  خواهد بود. از سوي ديگر بايد در نظر داشت كه در برخي از اين تمدنها چند واحد" دولت - ملت "وجود دارد كه در ميان  خود نيز چالش هاي مذهبي، فرهنگي، سياسي، نظامي، اقتصادي  و حتي قومي بسيار دارند. عليرغم اين موضوع - كه در جزييات  امر نبايد ناديده انگاشته شود- نمايندگان تمدنهاي برتر جهاني متشكل از" دولت - ملت "هاي ذيل مي توانند باشند:  - نماينده تمدن كنفوسيوسي بي هيچ ترديد كشور چين است.  - نمايندگان تمدن اسلامي سه كشور قدرتمند ايران، مصر و عربستان هستند. بديهي است كشورهايي چون تركيه با وجودي  كه از سابقه تمدني فوق العاده غني برخوردارند، اما نظام هاي سياسي حاكم بر آنان عملا" در جهت نقض و شكستن  تمدن اسلامي حركت و به سوي تمدن غربي سمت گيري كرده است.  اين امر ممكن است در مورد مصر نيز مطرح شود. به نظر ما زمينه هاي ظهور و بروز فرهنگ و تمدن ضداسلامي در مصر،  بالقوه و اصولا"، وجود ندارد. كشور مصر با اينكه يكي از مراكز مهم نشر تعاليم اسلامي است، مي تواند به عنوان  نماينده و نماد تمدن آفريقايي نيز وارد عمل شود.  - نماينده تمدن اسلاو- ارتدكس، طبعا" روسيه خواهد بود.  اين كشور عملا" جنبه و رسالت پدرخواندگي كشورهاي بلوك  شرق را هنوز هم با خود حمل مي كند حمايت روس ها از صربها در جريان جنگ بالكان موءيد اين ادعاست.  در مورد نماينده يا نمايندگان تمدن غربي توجه به چند نكته ضروري است. نخست اينكه هانتينگتون و همفكرانش تمدن  غرب را متشكل از" آمريكا" و" اروپا" مي دانند. در حالي  كه امروز خطوط گسل بسيار واضح و پرنشدني اي ميان آمريكا و اروپا(حداقل بخش عمده اي از اروپا منهاي انگليس)ديده  مي شود. ديگر اينكه در نظريه هانتيتگتون تعريف تمدن غربي  با چند اشكال اساسي روبه روست اصولا" هانتينگتون در تقسيم بندي تمدنها و قرار دادن فرقه هاي مختلف مسيحي در درون هر كدام دچار يك خطاي فاحش تاريخي مي شود. به عقيده  وي جنگ داخلي اسپانيا و صف بندي نيروهاي ايدئولوژيك در آن كشورها تفاوتهاي آشكاري با صف بنديهاي جنگ داخلي  يوگسلاوي دارد چرا كه در جنگ داخلي اسپانيا(1930 م) كشورهاي طرفدار فاشيسم، كمونيسم و دموكراسي دخالت كردند حال آن كه در بحران يوگسلاوي(1990 م)كشورهاي مسلمان،  ارتدكس و مسيحي غربي به طرفداري از جناحهاي درگير وارد عمل شدند علاوه بر آن كه در عبارت آخر هانيتنگتون دو لغزش مشخص ذيل فرياد مي كشد:  - يكسان گرفتن سياست هاي آمريكا و تمدن مسيحي  - يكسان گرفتن سياستهاي دول اسلامي با تمدن اسلامي  اين نكته نيز قابل تعمق است كه تجزيه تمدن مسيحي به تمدن  اسلاو- ارتدكس ; و مسيحي غربي با هيچ معيار عقلي و منطقي  مطابقت نمي كند.  چرا كه:  - تمام اسلاوها، ارتدكس نيستند. يك فرد اسلاوي مي تواند اسلوونيايي، كرووات يا بوسنيايي باشد.  - تمام ارتدكس ها نيز اسلاو نيستند. ارتدكس ها مي توانند رومن، يوناني، گرجي يا حتي آلبانيايي باشند.  ادامه دارد 
