   اشتغال ياآلودگي محيط زيست؟ براساس آمار بانك مركزي در شش ماهه اول سال 77 به تعداد وسايل نقليه موتوري در سطح كشور 6/41 درصد يعني 129 هزار و 144 دستگاه افزوده شده است.  اگر چه رشد صنايع خودروسازي در وضعيت كنوني اقتصادي مايه  مباهات است و اين بخش مي تواند بحران بيكاري را در كشور تا حدودي تسكين دهد ولي به موازات افزايش توليد خودرو بايد به فكر تبعات ناشي از اين افزايش بود.  رشد صنعت خودروسازي در 20 سال پس از پيروزي انقلاب اسلامي نشان مي دهد بخشي از اهداف مورد نظر در مورد گسترش" در سطح "اين رشته به خوبي تحقق يافته است و رشد صنعت خودروسازي با گسترش سريع جمعيت دركشور تا حدودي  همخواني دارد.  كارشناسان مي گويند: رهايي از مونتاژ، توسعه و عمق  بخشيدن و جهت گيري براي صادرات در صنعت خودروسازي بايد از سياستگذاري هاي اصلي اين صنعت در آينده باشد.  رشد سريع جمعيت كشور در سال هاي گذشته به قدري بود كه  فشارهاي زيادي بر بخش هاي مختلف خدمات اجتماعي، رفاهي و بهداشتي خصوصا" در مناطق شهري كشور داشت.  افزايش رشد جمعيت كه تا چندي پيش، تنها افزايش فشار به  بخش هاي آموزش و پرورش و آموزش عالي را به دنبال داشت،  امروز فشار مضاعفي را در قالب اشتغال براي كشور ايجاد كرده است.  براساس آمار وزارت صنايع سهم صنعت خودرو در تركيب ارزش  افزوده كشور در سال 77 به 22 درصد رسيده است كه اين رقم  معادل بيش از يك پنجم وزن توليدات صنعتي كشور است.  طبق پيش بيني ها، قرار است توليد خودرو كشور با حداقل 20 درصد رشد سالانه، تا سال 1381 به 500 هزار دستگاه برسد.  حجم فروش محصولات توليدي بخش خودرو در سال گذشته يك هزار ميليارد تومان برآورد شده است و جهت گيري براي كسب فروش  3 هزار ميليارد توماني در سال 1381 نيز از سياست هاي در حال پيگيري بخش توليد خودرو است.  رسيدن به توليد 500 هزار دستگاه و تحقق 3 هزار ميليارد تومان فروش نياز به انجام 2 هزار ميليارد تومان  سرمايه گذاري جديد دارد.  سازمان گسترش و نوسازي صنايع ايران اعلام كرد: سال گذشته  از محل توليد 206 هزار دستگاه خودرو، براي 440 هزار نفر اشتغال ايجاد شد و براساس برنامه توليد 300 هزار دستگاهي،  امسال بايد براي 660 هزار نفر در كشور شغل ايجاد شود.  پيش بيني ها حاكي است با توجه به برنامه توسعه كشور با افزايش توليد 500 هزار دستگاه خودرو، سهم اشتغال اين بخش  نيز به بيش از يك ميليون نفر خواهد رسيد.  كارشناسان مي گويند: ظرف 10 سال آينده حدود 16 ميليون  نفر نيروي تازه نفس به بازار كار خواهند آمد كه براي  آنها بايد مشاغل جديد ايجاد شود.  به اعتقاد آنان ايجاد شغل براي اين تعداد به سالانه 14 هزار و 500 ميليارد تومان سرمايه گذاري نياز دارد در حالي كه اكنون فقط سالي هفت هزار ميليارد تومان در كشور براي سرمايه گذاري هزينه مي شود.  آمار فوق نشان مي دهد گسترش و تعميق صنعت خودروسازي  مي تواند به عنوان يكي از راه كارهاي برون - رفت از بحران  بيكاري در كشور به حساب آيد.  با اين وجود امروز گسترش صنعت خودروسازي در ايران اسلامي  به رغم جهت گيري اشتغال زاي آن مشكلات زيادي ايجاد كرده  است.  برغم جهت گيري صنعت خودروسازي در چارچوب ايجاد اشتغال  براي موج روزافزون بيكاران در كشور، آنچه امروز در جهان  به عنوان يك اصل مطرح شده است، موضوع محيط زيست است.  گسترش صنعت خودروسازي و كاربرد فن آوري پيشرفته در جهت  مقابله با انواع آلودگي هاي زيست محيطي در جهان در همين  راستا ارزيابي مي شود.  نگاهي به آمار موجود در زمينه رشد صنعت خودروسازي در كشور و افزايش آلودگي هاي زيست محيطي، ضرورت هماهنگ  ساختن سياستگذاري را در ديگر بخش ها به موازات رشد توليد خودرو، نمايان تر مي كند.  در حال حاضر ميانگين سن خودروهاي موجود در حال تردد در كشور حدود 15 سال برآورد مي شود.  يك كارشناس مي گويد: با توجه به اينكه 28 درصد از كل  خودروهاي فعال از سني بالاي 20 سال برخوردارند و بخش  عظيمي از آنها به عنوان مسافركش و نيمه وقت و يا تمام وقت در شبكه ارتباطي شهرها فعاليت دارند اين  خودروها با طي مسافت ميانگين 43 كيلومتر در روز و 700 كيلومتر در سال سهم عمده اي در مصرف سوخت و توليد آلاينده ها دارند.  آمار تحقيقي نشان مي دهد كه سهم خودروهاي بالاي 20 سال  در ايجاد منواكسيد كربن در هوا، 5/3 درصد كل منواكسيد كربن ناشي از كاركرد وسايل نقليه است.  حدود 98 درصد منواكسيد كربن موجود در هوا ناشي از تردد وسايل نقليه اي است كه عمل احتراق آنها به صورت ناقص  انجام مي شود.  همين گروه از خودروها به اندازه 42 درصد در ميزان توليد انواع اكسيدهاي ازت و هيدروكربن ها سهم دارند در صورتي  كه تعداد آنها تنها 28 درصد از كل خودروهاست.  افزايش هزينه تامين و نگهداري، افزايش مصرف سوخت هاي  فسيلي، افزايش سهم ارز اختصاصي براي واردات قطعات يدكي،  افزايش آلودگي هوا و كندي در ترافيك شهري از جمله  پيامدهاي به كارگيري خودروهاي فرسوده در كشور است.  به نظر مي رسد آنچه در توسعه صنعت خودروسازي كمتر به آن  توجه شده است از دور خارج ساختن انواع خودروهاي فرسوده  است كه مي تواند در ايجاد بازارهاي مصرف جديد و كاهش  آلودگي محيط زيست موءثر باشد.  مقايسه نسبت سود به فروش در بخش خودروسازي در ايران كه  بسيار بيشتر از 4/4 درصد معمول در جهان است نشان مي دهد براي گسترش بازار فروش داخلي، سرمايه گذاري جديد و ايجاد اشتغال و نهايتا" جلوگيري از افزايش آلودگي، امكانات  مالي مناسبي براي از دور خارج ساختن خودروهاي قديمي و واگذاري خودروهاي جديد وجود دارد. 
