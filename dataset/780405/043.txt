 يكي از استادان دانشگاه فلوريدا و گروهي از همكارانش  راه جديدي براي رديابي نقاط محل تمركز گازهاي گلخانه اي  در اتمسفر زمين با استفاده ازفسيل هاي مربوط به برگ  درختان و گياهان يافته اند.  اين روش جديد در مقايسه با روش هاي معمول كه در آنها از نمونه هاي برگرفته از نقاط مختلف يخ هاي قطب جنوب استفاده مي شود، از دقت بسيارقابل ملاحظه اي برخوردار است.  اين استاد دانشگاه فلوريدا مي گويد با توجه به روش جديد هر جا كه باتلاقي يافت شود مي توان به راحتي از بقاياي  برگهاي موجود در آن براي تعيين تراكم دي اكسيدكربن بهره  گرفت.  پژوهشگران در اين روش جديد از شاخص روزنه هاي موجود در پشت سنگواره هاي برگها و بقاياي آنها استفاده كرده،  نوسانات موجود در ميزان تراكم گاز دي اكسيدكربن را تخمين  مي زنند.  هرچه كه تعداد روزنه هاي موجود در پشت برگها كم تر باشد حكايت از بالا بودن تراكم گاز دي اكسيدكربن دارد كه  مهمترين گاز موثر در بوجود آمدن اثرگلخانه ايست و البته  زيادبودن شمار روزنه هاي موجود در پشت اين  برگهاي فسيل شونده بيانگر پائين بودن ميزان تراكم  دي اكسيدكربن است.  نوسان در ميزان تراكم گاز دي اكسيدكربن باعث نوسان دماي  محيط مي شودو گياه بلافاصله با كاهش يا افزايش روزنه هاي  موجود در پشت برگهايش خود را با اين موضوع وفق مي دهد.  با اين حال يك سوءال هنوز بي جواب مانده است كه آيا پديده گرم شدن تدريجي زمين حاصل گازهاي گلخانه اي ناشي  از فعاليت بشر است يا ناشي از يك چرخه طبيعي بسيار بزرگتر؟ 
