   گروه شهري: مرتضي الويري، شهردار تهران، در جريان  بازديد از پروژه نواب و طرح جمع آوري آبهاي سطحي شهر تهران اعلام كرد به منظور تسريع در تكميل پروژه نواب به زودي نيروهاي انساني شاغل در اين طرح دو برابر خواهند شد و انتظار مي رود تا سه سال ديگر فازهاي دوم  و سوم اين طرح نيز به بهره برداري كامل برسند.  وي با تاكيد بر اينكه پس از يك دوره ركود اكنون  دوباره فعاليت هاي عمراني در پروژه نواب آغاز شده است،  اشاره كرد سياست شهرداري تهران اين است كه اجراي چنين  طرح هايي با جلب مشاركت مالي مردم انجام شود.  گروه شهري: مرتضي الويري شهردار تهران بعدازظهر پنجشنبه  گذشته از چهار فاز پروژه عمراني نواب و طرح جمع آوري و هدايت آبهاي سطحي شهر تهران بازديد كرد.  شهردار تهران در گفت وگو با خبرنگاران گفت: فاز اول  پروژه نواب مدتي است كه به بهره برداري رسيده و فاز دوم  آن كه باوقفه مواجه شده بود، خوشبختانه فعال شده است.  الويري افزود: هم اكنون روزانه 1100 نيروي انساني در حال  ساخت و ساز و فعاليت هستند كه به زودي اين تعداد به دو برابر افزايش پيدا مي كند.  شهردار تهران اضافه كرد: فاز دوم اين پروژه در يك دوره  يك ساله الي 15 ماهه به اتمام خواهد رسيد.  وي اظهار اميدوار كرد: فاز سوم هم در يك دوره دو ساله به  اتمام برسد.  الويري در مورد پروژه جمع آوري آبهاي سطحي شهر تهران گفت:  با تكميل اين پروژه نگراني مردم تهران مخصوصا مركز تهران از آثار تخريبي سيل كاملا منتفي خواهد شد.  وي افزود: اين پروژه عظيم در حدود 40 كيلومتر و در عمق  حدود 30 متري زيرزمين با كيفيت بسيار بالايي اجرا شده به  نحوي كه مي تواند 30 متر مكعب آب در ثانيه را از حوزه هاي شمال شهر تهران به كهريزك منتقل كند.  وي همچنين در زمينه مشاركت شهروندان در پروژه بزرگ نواب گفت: در پروژه نواب وپروژه هايي كه داراي توجيه فني و اقتصادي است و در آينده اجراي آن در شهر تهران ضرورت  پيدا مي كند، مشاركت مردمي نقش تعيين كننده اي در سرعت  بخشيدن اجراي پروژه ها دارد.  شهردار تهران تاكيد كرد: ما درصدد هستيم هم در قالب مشاركت دادن عموم مردم به شيوه هايي از قبيل توزيع اوراق  مشاركت و همچنين به وسيله مشاركت دادن با فعال كردن  سرمايه گذاران داخلي و خارجي در اجراي اين پروژه ها زمينه كاهش بار مالي شهرداري و همچنين تسريع در اجراي  پروژه را فراهم كنيم.  قاسم تقي زاده معاون فني و عمراني شهرداري در اين بازديد گزارش داد: ساخت وساز حاشيه بزرگراه نواب در زميني به  مساحت 313551 مترمربع و سطح اشغال 143 هزار متر مربع با هدف ارائه الگوي جديد مسكن با بهره گيري از روشهاي علمي  طراحي شد.  تقي زاده افزود: با اجراي اين پروژه زندگي در محيطهاي  ساختماني با ارتقاي سطح كيفي زيست منطقه در پاسخ به نياز بيش از پيش و روزافزون شهر تهران به دستيابي فضاهاي  مسكوني، اداري، تجاري ارزان قيمت و در خور حيثيت اجتماعي  شهر تهران فراهم مي شود.  عليرضا خروشي مدير عامل سازمان نوسازي شهر تهران نيز اعلام كرد1033 واحد مسكوني در فاز يك پروژه نواببه  خريداران و شركت ساختمان معلم تحويل گرديد.  وي افزود1694 واحد مسكوني در فاز دوم تحويل اعضاء تعاوني هاي كارمندي و كارگري مي گردد و در فاز سوم 1877 واحدو در فاز چهارم نيز 1568 واحد تحويل خواهد شد.  وي متراژ اين واحدهاي مسكوني را 43 الي 90 متر و قيمت  فروش آنرا با قيمت كارشناسي متري يك صد و بيست هزار تومان با استفاده از مبلغ 50 ميليون ريال وام بانكي  اعلام كرد. 
