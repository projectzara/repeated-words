 گروه شهري: وزير پست و تلگراف و تلفن گفت 4300 روستا،  در سالجاري از ارتباط تلفني بهره مند مي شوند.  دكتر محمدرضا عارف، در جمع مسئولان شركت مخابرات خراسان  افزود: به اين ترتيب، تعداد روستاهاي برخوردار از ارتباط تلفني تا پايان سال به بيش از 22 هزار روستا مي رسد.  وي همچنين گفت: امسال، يك ميليون و 150 هزار شماره تلفن  ثابت در كشور واگذار مي شود كه 121 هزار شماره آن به  استان خراسان اختصاص خواهد داشت.  وي گفت: تا سال گذشته، 167 شهر كشور از امكانات تلفن  همراه برخوردار بودند كه اين رقم، امسال به 316 شهر افزايش مي يابد.  دكتر عارف افزود: كشور ما از نظر صنعت توليد كابل و سوئيچ مخابراتي به خودكفايي رسيده است.  وي گفت: سياست وزارت پست و تلگراف و تلفن در برنامه سوم  توسعه، گسترش همكاريهاي بين المللي، صدور خدمات مخابراتي  و مشاركت بخشهاي غيردولتي در نصب و راه اندازي دستگاههاي  مخابراتي و غيره مي باشد.  وي افزود: بر اين اساس، در آينده شركت مخابرات خراسان به  عنوان نماينده وزارت پست و تلگراف و تلفن، خدمات رساني  به آسياي ميانه را ارائه خواهد داد. 
