 گروه شهري: سازمان امور اداري و استخدامي كشور اعلام  كرد: فوق العاده كارانه كاركنان دستگاههاي دولتي از اين  پس هر دو ماه يك بار پرداخت مي شود.  پيش از اين فوق العاده كارانه كاركنان دولت هر سه ماه  يك بار پرداخت مي شد.  يك كارشناس سازمان امور اداري و استخدامي كشور در گفت وگو با خبرنگار خبرگزاري جمهوري اسلامي تصريح كرد:  براساس مصوبه اخير شوراي حقوق و دستمزد در تمامي  وزارتخانه ها، سازمانها و موءسسات مشمول قانون نظام  هماهنگ پرداخت، حداكثر 50 درصد كاركنان هر دستگاه در هر ماه مشمول دريافت فوق العاده كارانه خواهند بود.  وي افزود: براساس اين بخشنامه ميزان پرداخت فوق العاده  كارانه كاركنان دولت در طول سال كاهش نخواهد يافت بلكه  زمان پرداخت اين كارانه ها كه تاكنون هر سه ماه يك بار انجام مي شد، به دو ماه يك بار تقليل مي يابد.  براساس مصوبه اخير شوراي حقوق و دستمزد،  پرداخت فوق العاده كارانه به دارندگان مشاغل اختصاصي كه  استاندارد آنها توسط دستگاههاي ذيربط تعيين نشده است  مجاز نخواهد بود.  شوراي حقوق و دستمزد همچنين سازمان امور اداري و استخدامي كشور را موظف كرده است كه در مهلت تعيين شده تا پايان امسال، نسبت به تدوين استاندارد آن دسته از مشاغل  عمومي كه تاكنون تعيين تكليف نشده اند اقدام كند. 
