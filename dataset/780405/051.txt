 گروه شهري: معاون اجتماعي و فرهنگي شهرداري منطقه 18 تهران، برنامه هاي علمي، فرهنگي و اجتماعي اين شهرداري  در هفته وحدت را اعلام كرد.  رضا ضامن، روز پنجشنبه در گفت و گو با خبرگزاري جمهوري  اسلامي گفت: شهرداري منطقه 18 تهران در هفته ولادت با سعادت پيامبر گرامي اسلام(ص)يك سري مسابقات بزرگ و سراسري قرآن كريم با همكاري دارالقرآن به مدت سه روز در كاوشكده معلم اين منطقه برگزار مي كند.  وي اجراي كنسرت موسيقي توسط روشندلان در كتابخانه قائم  به مدت سه روز، برگزاري مسابقه مقاله نويسي تحت عنوان  " وحدت عامل سرافرازي و سربلندي كشورهاي اسلامي "و برگزاري مسابقات واليبال ساحلي و دو همگاني را از ديگر برنامه هاي اين شهرداري در اين هفته اعلام كرد. 
