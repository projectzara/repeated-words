 گروه شهري: نخستين نشست شهردار تهران با شهرداران مناطق،  مديران كل ادارات و مديران عامل سازمانهاي شهرداري تهران،  صبح پنجشنبه برگزار شد.  به گزارش روابط عمومي و بين المللي شهرداري در اين نشست  مسائل مربوط به تاريخچه طرح جامع شهر تهران و مشكلات  ناشي از مغايرت هايي كه وضعيت موجود شهر با پيش بيني هاي  قبلي دارد مورد بحث و مذاكره قرار گرفت.  در اين جلسه بحث درآمد شهرداري تهران طي 13 هفته اول سال  و مقايسه آن با سال گذشته و سالهاي مشابه و معضلات ناشي  از اين مهم نيز از موضوعهايي بود كه مورد گفتگو قرار گرفت و مقرر شد ضمن حل مشكلاتي كه طي ماههاي اخير در رابطه بين برخي بانكها و شهرداري تهران بوجود آمده است  راهكارهاي منطقي و قابل اجرايي كه در اخذ حقوق معوقه  مي تواند به اجرا گذاشته شود، با جديت پيگيري و خلاء موجود با تلاش و كوشش مديران به ويژه شهرداران مناطق  برطرف شود.  جايگاه شوراي شهر و چگونگي ارتباط آن با بدنه شهرداري  تهران از موارد ديگري بود كه در اين نشست مطرح شد.  تاكيد بر انجام وظايف كليه حوزه ها و واحدهاي تابعه  شهرداري براساس روح عدم تمركز در اجراي وظايف محوله،  برمبناي برنامه تعريف شده در چارچوب مشخص در هر بخش و نظارت و كنترل منطقي بر امور، از نكات مهم ديگر مورد بحث  در اين گردهمايي بود.  در ادامه اين گزارش آمده است: موضوع حائز اهميت از نظر مديران به ويژه شهرداران مناطق احساس امنيت مديران و كاركنان در انجام وظايف محوله است كه صريحا" مطرح و سئوال كردند تا زماني كه قرار است تعاريف و ضوابط شفاف و قانونمند شود و قطعا" اين مهم مدتي زمان خواهد برد،  مديران چگونه مشكل مردم و محدوده وظايف خود را برطرف  كنند، آيا روش هاي معمول گذشته كه منجر به بروز حادترين  معضلات اجتماعي، خانوادگي و اداري براي مديران و كاركنان  شده است باز هم بايد ادامه يابد يا به دليل عدم امنيتي  كه براي مديران وجود دارد تنها راه، اقدام نكردن و زمان  را به بطالت گذراندن است؟ در مورد اخير مهندس الويري شهردار تهران گفت: در تمام  مواردي كه ضرورت اصلاح قانون و مقررات در مورد آنها وجود دارد بايد براي برطرف كردن آنها اقدام و موانع را از پيش پا برداشت.  تلفن به همشهري  دانشگاه آزاد و حذف رشته "كميسر عالي دريا"  فرزندم به مدت چهار سال به عنوان دانشجوي "كميسري عالي  دريا" از دانشكده آزاد اسلامي واحد خارك فارغ التحصيل  شده است اما اخيرا" به دستور رياست دانشگاه آزاد اين  رشته را حذف كرده اند، به اين بهانه كه يك فرد ديپلمه هم  مي تواند وظايف كميسر عالي دريا را انجام دهد و نيازي به  ليسانس احساس نمي شود! سئوال اينجاست روزي كه فرزند من و ساير دانشجويان در اين رشته پذيرفته شدند آيا مسئولان  دانشگاه دورانديشي لازم را نداشته اند كه اينك چهار سال  عمر و سرمايه گروهي جوان اميدوار اينچنين بيهوده هدر نرود؟ عجيبتر اين كه با اين حال دانشگاه آزاد بازهم قصد دارد تا در اين رشته پذيرش دانشجو كند! ! ! چشم مسئولان  آموزش عالي كشور روشن !  هوشنگ كيومرثي  تقاضايي از وزير محترم امور اقتصادي  از جناب آقاي دكتر نمازي وزير محترم امور اقتصادي و دارايي كه اخيرا" هم مصاحبه اي در خصوص استفاده بهينه از وقت و بهره وري ترتيب داده اند! خواهش مي كنم به همكاران  خود در قسمت گزينش نيروي انساني دستور دهند نتايج نهايي  آزمون استخدامي را كه در مهر ماه سال 77 انجام شده هرچه  سريعتر اعلام كنند و يا حداقل اطلاع دهند كه نتايج نهايي  را چه وقت اعلام خواهند كرد. چرا كه بعد از يك سال  بلاتكليفي تقاضاي تسريع در نتيجه حداقل تقاضاي مشروع  مي باشد.  يك ليسانسيه شركت كننده در آزمون  سهم بازنشستگان چيست؟ دبيركل سازمان امور اداري و استخدامي كشور در روزنامه  همشهري مورخ 19/1/78 مطالبي با عنوان "طرح اصلاح نظام  حقوق و دستمزد كاركنان دولت امسال اجرا مي شود" مطرح  فرموده بودند ولي متاسفانه از وضعيت حقوق و دستمزد و زندگي بازنشستگان كه زماني تمام معضلات دولت را در دوران  انقلاب، خرابي ها، بازسازي هاي جنگ و مشكلات ناشي از تورم را به دوش مي كشيدند، صحبتي نكردند و بحثي به ميان  نياوردند حتما" كساني به نام بازنشسته كه حالا پير و فرتوت و بيمار و مريض، عروس دار، داماددار، جهيزيه بخر،  دانشگاه آزاددار و هزاران خرجهاي سنگين را كه بايد متحمل  شوند و با كمترين دريافتي به نام بازنشستگي، جزء مردگان  مي دانند! البته بعيد به نظر نمي رسد چون مي گويند هركه  از ديده برفت از دل برفت حتما" مفاهيم عدالتي كه ايشان  مي فرمايند جز اين نمي تواند باشد ولي بدانيد برخي از بازنشستگان كشوري از فرط و شدت عدم توانايي مالي در برابر نيازهاي خانواده و از درد بي حرمتي خانوادگي به  علت عدم توانايي مالي بسياري كارشان به ديوانگي هم كشيده  است مي توانيد از كانون بازنشستگان كشوري جويا شويد.  ناصر بخشنده  اين بار وزارت كشاورزي  به عنوان مردي كه در يكي از مناطق روستايي استان گيلان  سكونت دارم و با سياستهاي وزارت كشاورزي آشنا هستم،  همواره اين سوءال را از خود مي پرسم كه چرا وزارت كشاورزي  تصويب قوانيني را در مجلس پيگيري نمي كند تا قدرت بيشتري  در برخورد و جلوگيري از تخريب شاليزارهاي استان داشته  باشد؟ درباره مسائل محيط زيست و منابع طبيعي تا جايي كه  از قراين پيداست بايد در فكر نسل هاي آينده هم بود، من  نمي دانم با اين اوضاع نابسامان و قوانين  نيم بند، چه چيز به نسل هاي آينده تحويل خواهيم داد؟ آن  طور كه ما مسائل را از نزديك لمس مي كنيم گام مفيدي در اين راه برداشته نشده و قوانين ما ياراي مقابله با تخلفات را ندارد و ثابت شده جريمه هاي سبك نقدي به همراه  مسائل حاشيه اي دست به دست هم داده اند تا سطح محصول زير كشت برنج كه غذاي اصلي مردم است روزبه روز كمتر شود.  سيامك دوستدار- رشت  هفت اقليم  مبارزه منطقه اي با آلودگي زيست محيطي  مقامات 9 شهرامريكاي لاتين كه جمعا" 68 ميليون نفر جمعيت دارند ديروزخواستار مبارزه گسترده منطقه اي عليه  دود و مه شدند و از دولت هاي خوددرخواست كردند تا درمبارزه عليه آلودگي زيست محيطي همكاري كنند.  به گزارش خبرگزاري رويتر از مكزيكوسيتي مقامات اين 9 شهر و ايالت مكزيكو درمكزيك كه يكي از آلوده ترين ايالت هاي  اين كشور است از سايركشورها درخواست كردندتاصادركنندگان  اتومبيل را مجازات كنند و همچنين درخواست كردند كه  توليد كنندگان نفت و مالكان خودروها هزينه هاي  ناشي از آلوده كردن محيط زيست را بپردازند.  اين مقامات با انتشار بيانيه مكزيكوسيتي اعلام كردند كه  آلودگي محيط زيست تهديدي روزمره عليه سلامتي شهروندان  محسوب ميشود.  مقامات مكزيكوسيتي، بوينس آيرس، كالائووليمادرپرو،  ريودوژانيرو وسائوپائولو دربرزيل، سان خوزه پايتخت  كاستاريكا، بوگوتا دركلمبيا وسانتياگو پايتخت شيلي اين  بيانيه را امضاء كردند.  رصد بخش غير قابل رويت خورشيد    محققان در صدد هستند براي اولين بار در جهان با استفاده  از يك ماهي مناطق گرمسيري كه در آن جهش ژنتيكي ايجاد شده  است، آلودگيهاي موجود درآب را تشخيص دهند.  به گزارش خبرگزاري يونايتدپرس از سينسيناتي، در اولين  مرحله از اين برنامه كه در دو مكان جداگانه در جنوب غربي  اوهايو، انجام خواهد شد مشخص مي شود كه اين "گورخر ماهي " مي تواند دريك محيط جديد بدون مكمل هاي غذايي زندگي كند ياخير؟محققان ماده ژنتيكي را از كرم شب تاب به اين ماهي  تزريق مي كنندسپس آن را در يك مخزن آب متصل به منبع آب و منتهي به يك مخزن پالايش و تصفيه قرار مي دهند. زماني كه  اين ماهي توليد مثل كند، نوزاد آن داراي ويژگي خاصي  است كه به هنگام قرار گرفتن در معرض مواد آلاينده سمي، با نور سبز رنگ خواهد درخشيد.  " مايك كارون "يك استاديار بهداشت محيط در دانشگاه  سينسيناتي گفت: اين نوع ماهي بطور بالقوه "بازدارنده هاي " ايده آلي براي مواد سمي هستند، زيرا آنها، كم هزينه و خود بارور هستند. 
