 گروه شهرستانها: با توجه به اهميت دادن اسلام به مسئله  قسط و عدل مسئوليت قاضي در زمينه اجراي اين امر بسيار سنگين است و قضات بايد در امر قضا به دستور الهي عمل  كنند و براساس بينه، قضاوت داشته باشند.  به گزارش خبرنگار همشهري در گرگان، آيت الله نورمفيدي  نماينده ولي فقيه در استان گلستان در مراسم روز قوه  قضائيه و گراميداشت شهداي هفتم تير در جمع روءسا، قضات و مسئولين دادگستري استان گفت: نبايد دشمني با يك جمع سبب شود كه عدالت در امر قضاوت از بين برود، زيرا عدالت در اسلام آن است كه در مقابل دشمن نيز رعايت شود.  وي همچنين با اشاره به تفاوت قضا و قضاوت در نظام اسلامي  با ساير نظامها گفت: قضا و قضاوت منصبي است كه نياز به  اذن الهي دارد و فرد قاضي كه حكم صادر مي كند بايد به  نحوي متصل به خدا باشد.  امام جمعه شهر گرگان ضمن اعلام اين مطلب كه قضاوت نسبت  به فتوي مهمتر است گفت: در فتوي، يك فقيه براساس ادله و مدارك استنباط حكم صادر مي كند اما يك قاضي در قضاوت  انشاي حكم مي كند به همين دليل قضاوت مهمتر از فتوي است.  آيت الله نورمفيدي خاطرنشان كرد: فقيه اعمال ولايت  نمي كند اما يك قاضي داراي اعمال ولايت است، بنا بر اين  آنچه در جامعه ما براي حفظ انقلاب اسلامي لازم است اين  است كه حكم قاضي بايد براساس عدل و حق باشد زيرا اسلام  بر روي موضوع قسط و عدل بسيار حساس است و در اين زمينه  نيز براي اجرا، روايات و آيات بسياري وجود دارد. 
