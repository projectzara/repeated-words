 گروه سياسي: نماز جمعه اين هفته تهران به امامت آيت الله  سيد محمدحسن طاهري خرم آبادي در محل دانشگاه تهران اقامه  شد. امام جمعه موقت تهران در خطبه اول نماز، با بررسي  جايگاه انسان ازديدگاه قرآن واسلام گفت: همه انسان ها به  حكم فطرت به دنبال كامل شدن هستندواسلام هم با تعاليم  تربيتي خود مي خواهد انسان كامل بسازد.  آيت الله طاهري خرم آبادي افزود: در قرآن صفاتي از جمله  مومنين، متقين، صالحين، مخلصين وعبادالرحمان و نظاير اين  واژه ها ذكر شده است و كساني كه داراي اين ويژگي ها باشند از نظر قرآن انسان كامل هستند. وي تاكيد كرد: برخي  مكاتب مادي انسان را موجودي يك بعدي معرفي مي كنندواو را در ماده و خواص محصور مي دانند ولي اسلام، انسان را يك  موجود داراي ابعاد گوناگون مادي و معنوي مي شناسد.  آيت الله سيد محمد حسن طاهري خرم آبادي در خطبه دوم نماز جمعه اين هفته تهران با گراميداشت هفته وحدت، همه  مسلمانان رابه وحدت و همدلي فراخواند. امام جمعه موقت  تهران تصريح كرد: از بعد از پيامبر اكرم(ص)تاكنون آنچه  بيش از هرچيزي موجب سوء استفاده دشمنان و ضعف و عقب ماندگي مسلمانان شده، وجود اختلافات ميان آنان بوده است.  وي هفته وحدت را منادي وحدت از سوي قران و پيامبر(ص) توصيف كردو گفت: يكي از مهمترين رسالت هاي انقلاب اسلامي  زنده كردن مساله وحدت و اتحاد بوده است. آيت الله سيد محمد حسن طاهري خرم آبادي درادامه اين خطبه از انتشاربرخي مطالب كه وي آنها را" اختلاف برانگيز" توصيف  كرد، از سوي برخي از مطبوعات ابراز تاسف كرد. امام جمعه  موقت تهران با اشاره به آثار شوم اختلاف در جامعه تاكيد كرد كه نشريات و مطبوعات نبايد نوشته ها و مطالبشان  خداي ناخواسته موجب اختلاف در ميان آحاد جامعه شود. وي  در بخش ديگري ازسخنان خود با اشاره به فاجعه هفتم تير و گرامي داشت ياد و خاطره شهيدان عاليقدر اين فاجعه، به  بررسي ابعاد مختلف آن پرداخت. 
