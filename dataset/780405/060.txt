 تهران- خبرگزاري جمهوري اسلامي: بنياد شهيد انقلاب اسلامي در بيانيه اي با گراميداشت فرا رسيدن هفتم تيرماه  سالروز شهادت دكتر بهشتي و 72 يار باوفايش، از مقام اين  شهيدان تجليل كرد.  بنياد شهيد در بيانيه خود افزوده است: يكي از كارهاي  اساسي و ارزشمند شهيد بهشتي تلاش ويژه وي در تدوين قانون  اساسي و مشخص كردن جايگاه والا و كليدي ولايت بود.  اين بنياد در بيانيه خود از مردم دعوت كرد تا در مراسم  گراميداشت شهداي هفتم تير كه از شب يكشنبه به مدت سه شب در قتلگاه شهداي هفت تير برگزار مي شود، شركت كنند.  آيت الله سيد محمد بهشتي و شماري از نمايندگان مجلس  شوراي اسلامي و مقام هاي كشوري در شامگاه هفتم تير 1360 بر اثر انفجار بمب در محل حزب جمهوري اسلامي به شهادت  رسيدند. 
