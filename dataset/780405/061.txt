 اصفهان- خبرگزاري جمهوري اسلامي: نماينده ولي فقيه و امام جمعه اصفهان از عدم ورود قضات استان اصفهان در مسائل سياسي و جناحي اظهار خشنودي كرد.  آيت الله سيدجلال الدين طاهري در ديدار با مسئولين  دادگستري استان ازاين مساله كه توسط رييس دادگستري استان  عنوان شد، ابراز مسرت كرد.  به گزارش دفتر نماينده ولي فقيه و امام جمعه اصفهان در اين ديدار آيت الله طاهري افزود: روح قضاوت بايد روح  الهي و ملكوتي باشد تا بتواند عدل را در احكام رعايت و ذره اي از احكام الهي عدول ننمايد. وي همچنين از سرعت  رسيدگي به پرونده ها در مرجع قضايي استان قدرداني كرد.  در اين ديدار، كه به مناسبت فرا رسيدن سالگرد شهادت آيت  الله دكتر بهشتي منعقد شد، رييس دادگستري استان اصفهان  گفت: كانون اصلاح و تربيت با همت مسئولين قضايي استان به  زودي گشايش مي يابد.  مظاهري، راه اندازي اين كانون را گام موءثري در راه  جلوگيري از بزهكاري دانست وي همچنين اظهار داشت: براي  اولين بار آمار پرونده هاي مختومه دردادگستري از آمار پرونده هاي وارده بيشتر شده است. 
