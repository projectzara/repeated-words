 فوتبال مقدماتي المپيك سال 2000    " رسول خطيبي "نيز در كل مجموعه تيمي اميد نتوانست  ارزشهاي واقعي خود را بروز دهد. او يك ضربه پنالتي را تبديل به گل كرد، اما هنوز تا روزهايي كه بتواند بعنوان  كاپيتان تيم اميد و يك مهاجم گلزن مطرح باشد فاصله  زيادي دارد.  گروه ورزشي: تساوي تيم اميد كشورمان در مقابل لبنان  واقعيت موجود را نشان داد.  باز هم دير رسيديم، جا مانديم، قافله فوتبال المپيك رفت  و ما در خواب بوديم اگر هياهوي چند پيروزي بزرگسالان  اجازه دهد، فوتبال اميد، جوانان و نوجوانان نفسي بكشد و حقايق موجود در ريشه فوتبال ما را آشكار نمايد.  با افزايش جمعيت و سيل عظيم و هجوم نوجوانان به فوتبال  بايد طرحي نو ارائه دهيم، بايد از موقعيت فصلي و مقطعي  خود بگذريم و فوتبال پايه هاي خود را از زير خروارها هياهوي كاذب تبليغاتي بيرون آوريم.  طفل نوپاي فوتبال تحمل اين بار سنگين و مخرب تبليغاتي را ندارد و بايد چاره اي انديشيد و به مقابله عوامل اين  هياهوها رفت. آيا در اين مسير رسانه ها مقصرند؟ آيا فدراسيون فوتبال تفكر پايه اي ندارد؟ آيا باشگاهها اجازه  نمي دهند؟ آيا مسئولين ورزش كشور اساس اين تفكر را نمي يابند؟ با اين همه كارشناس و تحصيلكرده كه در اطراف  اتاق روءسا ريخته چگونه نمي توان براي فوتبال پايه اي  فكري كرد؟ حالا ديگر اين نوع عدم موفقيت ها در فوتبال  پايه اي ما" اپيدمي "شده است.  گذشت زمان به ما آموخت كه بدون استراتژي مشخص نمي توان  براي درازمدت موفق بود اگر چند ستاره فوتبال را نيز از اين رشته بگيريم ديگر هيچ چيز نداريم و بايد به دامنه  نزولي فوتبال پناه ببريم و به انتظار حادثه و اتفاق  ديگري باشيم تا چند خداداد عزيزي و دايي در فوتبال پيدا شود.  تا كي مي توان به انتظار نشست و تا چه زمان مي توان دل  به حوادث بست و با يك پيروزي و يك موفقيت چند سالي خوش  كرد.  فوتبال در ذات خود اصولي دارد كه متكي به پايه هاي  اوليه است. ما سالهاست با فقدان مسائل آموزشي روبرو هستيم و بارها نيز دلايل آنرا باز يافته ايم، اما هرگز اقدام معقول و صحيحي انجام نداده ايم.  ايران يك - لبنان يك  گلها: عنتر(18)براي لبنان و رسول خطيبي(از روي نقطه  پنالتي)46 براي ايران.  داور: فوزي به كمك هاي اوشي زا و اوگاميارا هر سه از ژاپن.  تيم اميد كشورمان در فضاي پر طراوت شيراز و نبود انگيزه اي كه بتوان با آن بازيكنان را به حركت در آورد در مقابل لبنان قرار گرفتند لبناني كه آرزوهاي ما را در طرابلس با دو گل بر باد داد و زخم عميق را به قلب اميدهاي ما وارد آورد.  اميد ايران چون سه بازي گذشته خود توان لازم را براي  مقابله با حريف نداشت. اين اميد همين است كه مي بينيد،  توقع معجزه نداشته باشيد.  بيست و سه ساله هاي ما همين اندازه فوتبال مي دانند،  قدرتشان محدود است و فيزيك آنها در قالبي نيست كه بيش از اين باشد. يورشهاي تيم اميد را به وضوح ديديم.  اين فوتبال نبود، برنامه نبود. اين بازيكنان چند پاس  صحيح به يكديگر نتوانستند بدهند.  يك ضربه صحيح نزدند، روي هوا خوب نبودند، در دفاع  اشتباه داشتند، در خط مياني دچار بزرگترين ضعف هاي  ابتدايي بودند و در خط حمله حتي از يك توپ هوايي بهره  نبردند و قادر نبودند يكديگر را در موقعيت گل قرار دهند.  تنها چند جرقه انفرادي، چند دريبل از جانب خطيبي و سيدعباسي و ديگر هيچ. قبول كنيم كه اين تيم لياقت و شايستگي اش در همين اندازه است و بس. انتظار بيشتر نداشته باشيد.  لبنان در دقيقه 18 توسط" رضا عنتر" به گل دست يافت.  دقيقا" از همان روشي كه لبناني ها مي دانستند. پرتاپ  بلند توپ ضعف سرزني مدافعان ما و ضربه نهايي بازيكن حريف.  گل مساوي ايران در دقيقه 46 با فرار خطيبي به وقوع پيوست  و خود خطيبي آن را تبديل به گل مساوي كرد.  خشونت بي دليل لبناني ها به بازي بعد ديگري داده بود،  اما درنهايت نتيجه بازي تساوي بود تا تيم اميد ما از روءياهايش خارج شود و به دنياي واقعي خود بازگردد.  فوتبال اميد در كشور ما در حقيقت آينه تمام نمايي از موجوديت اين ورزش در حال حاضر است كه توان و قدرت ضعيفي  را در اين رده سني در مسابقات بين المللي به نمايش مي  گذارد. به راستي چگونه بايد از چنين تنگناها و مشكلاتي  دور شد. 
