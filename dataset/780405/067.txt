 گروه ورزشي: مراسم قرعه كشي رقابتهاي پينگ پنگ جام برتر باشگاههاي ايران روز پنج شنبه گذشته برگزار شد و به  درخواست باشگاههاي شركت كننده موافقت شد تا اين رقابتها از تاريخ 24 تيرماه جاري آغاز شود.  در اين مراسم پس از بحث و تبادل نظر از سوي نمايندگان  هشت باشگاه شركت كننده، قرعه كشي به عمل آمد و تيم ها حريفان خود را شناختند.  در رقابتهاي جام برتر تيم هاي فجر و آبفا تهران،  پتروشيمي بندرامام، موتوژن تبريز، فولاد مباركه، قزوين  (نام باشگاه اين شهرستان بزودي معرفي مي شود)، ارم سازه  خراسان(اين تيم به دليل انصراف صنعت نفت اهواز جايگزين  اين تيم شده است)و صنعت نفت آبادان حضور خواهند داشت كه  پيكارهاي خود را به صورت دوره اي و رفت و برگشت برگزار مي كنند.  در مراسم قرعه كشي كه در فدراسيون پينگ پنگ انجام شد،  باشگاهها درخواست كردند كه اين رقابتها از 24 تيرماه آغاز شود كه اين پيشنهاد مورد موافقت قرار گرفت. 
