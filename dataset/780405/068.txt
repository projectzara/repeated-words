 گروه ورزشي: برگزاري مرحله نخست از مسابقه هاي واليبال  قهرماني جوانان ايران با برگزاري دو ديدار در سالن 17 شهريور اصفهان پيگيري شد.  اين رقابت ها با شركت تيم هاي قم، گلستان، چهارمحال و بختياري، لرستان، توابع تهران و اصفهان آغاز شده بود. در اولين ديدار تيم توابع تهران سه بر صفر و با نتايج 25 بر 16، 25 بر 11 و 25 بر 20 چهارمحال و بختياري را شكست داد.  تيم اصفهان نيز سه بر صفر و با نتايج 25 بر 21، 25 بر 18 و 25 بر 14 از سد تيم قم گذشت. اين رقابت ها تا فردا ادامه خواهد داشت. مرحله نخست واليبال جوانان ايران به  طور همزمان در شهرهاي تاكستان، اصفهان و كرمان آغاز شده  است. در اين دوره از مسابقه ها تيم هاي شركت كننده در سه  گروه با هم رقابت مي كنند. تيم هاي اول و دوم هر گروه به  مرحله دوم اين پيكارها صعود خواهند كرد. 
