 هياهوي دوباره براي يكي از مطرح ترين نويسنده هاي  هنري جهان  هر كسي در عالم هنر مي خواهد براي او كار كند و اين در شرايطي است كه حدود 400 سال از مرگ او مي گذرد. ستارگان  سرشناس دنياي سينما و تئاتر پيشنهادهاي چندميليون دلاري  را رد مي كنند تا بازيگر يكي از نمايش هاي او باشند.  براي آنها فرقي نمي كند در اين نمايش ها- و يا حتي  فيلم ها- نقش كوتاه داشته باشند يا بلند. آنها فقط مي خواهند نامي هم از آنها در اين پروژه ها باشد. در نام  و نوشته هاي ويليام شكسپير چه جادويي نهفته است كه دنياي  هنر با چنين اشتياقي شيفته كار برروي نمايش هاي اوست؟ چند سال است كه دوباره ويليام شكسپير به صورت يكي از مطرح ترين نويسنده هاي هنري جهان درآمده است. نمايش هاي  او توسط افراد مختلف به روي صحنه مي رود و فيلم سازان با الهام از نوشته هاي او فيلم هاي خود را جلوي دوربين  مي برند. هاليوود و برادوي اين روزها با طوفاني روبه رو هستند كه نام شكسپير به راه انداخته است. تحليل گران  هنري مي گويند بايد جايزه اي مثل توني يا اسكار به راه انداخت و نام آنرا جايزه شكسپير گذاشت. داوران  اين جوايز بايد ازبين عشاق و كارشناسان آثار شكسپير انتخاب شوند و به نظردهي درباره آثاري بپردازند كه  براساس نوشته هاي شكسپير جلو دوربين و يا به روي صحنه  رفته است.  در شرايطي كه نام و آوازه ويليام شكسپير در آخرين روزهاي  سده دوباره فراگير شده، گروهي از تحليل گران هنري و ادبي  اين سوءال را مطرح مي كنند كه تماشاگران دهه نودي تا چه  زماني مشتاق تماشاي اثري از اين نويسنده كلاسيك  خواهندبود؟ مايكل هافمن كارگردان سرشناس تئاتر روي اين  مسئله شرطبندي مي كند كه محبوبيت اين نمايش نامه نويس  همچنان ادامه خواهديافت و تماشاگران از او و نوشته هايش  خسته نخواهند شد. او مي گويد: "همان گونه كه چندين قرن  است كه او محبوب است، اين محبوبيت تا قرون بعدي هم حفظ خواهدشد. " هافمن اخيرا" براي كارگرداني اثري از شكسپير براي دنياي  سينما وارد وادي هنر هفتم شد. نسخه سينمايي "روياي  نيمه شب تابستان "او تلاش كرده ضمن حفظ اصالت نمايش  حال وهوايي معاصر هم داشته باشد. اين نمايش يكي از شيرين ترين و دوست داشتني ترين نوشته هاي شكسپير است كه  قرار است توسط هافمن و همكارانش در نسخه سينمايي، به روي  صحنه برادوي هم برود.  كوين كلاين بازيگر سرشناس كه از حضور در يك كار شكسپيري  هيجان زده به نظر مي رسد مي گويد: "نمايش هاي شكسپير در 400 سال اخير با استقبال مردم هنردوست روبه رو شده اند و من هيچ دليلي نمي بينم كه براي چهارصد يا چهارصدهزار سال  آينده اين استقبال ادامه نداشته باشد. "" كلاين "در نسخه  سينمايي و تئاتري "روياي نيمه شب تابستان "هافمن نقش  باتوم يكي از شخصيت هاي اصلي را بازي مي كند. او ادامه  مي دهد: "حضور در يك اثر شكسپيري درست مثل اين است كه آدم  آوازي را فقط براي يك بار بخواند. اما بعضي قصه ها ارزش  آنرا دارند كه دوباره و دوباره خوانده شوند. " هنرمنداني كه در سالهاي اخير به سراغ نوشته هاي شكسپير رفته اند تلاش كرده اند كه قصه ها و ماجراها را امروزي  كنند. يكي از اين تلاش ها" روميو و ژوليت "بازلوهرمن  كارگردان استراليايي تبار بود كه زمان اين قصه كلاسيك را به قرن بيستم منتقل كرده بود اين كار لوهرمن واكنش هاي  متفاوت و بحث انگيزي را دربين شكسپير شناسان و دوستداران  اين نويسنده برانگيخت.  هافمن تلاش كرده در" روياي نيمه شب تابستان "خود به  بافت اصلي و اوليه نمايش وفادار بماند و درعين شهر توسكاني را به شكل رومانتيكي در قرن نوزدهم به تصوير بكشد او مي گويد: "فكر نمي كنم امروزي كردن نوشته هاي  شكسپير عملي احمقانه و غلط باشد و اين نمايش هم مثل  نمايش هاي ديگر شكسپير مقاله اي پرقدرت از عشق و دگرگوني  است. " " كاليستا فلاكهارت "بازيگر تئاتر كه در اثر جديد هافمن  بازي داشته مي گويد: "به اين دليل همكاري با هافمن را پذيرفتم كه فكر مي كردم تبديل اثري از ويليام شكسپير به  يك فيلم سينمايي كار خيلي جالبي است. من اميدوارم كه  تماشاگران از زبان و لحن روايتي شكسپير خسته و گريزان  نشوند. فكر مي كنم نسبت به اين نويسنده علاقه خاصي در بين عامه مردم وجود دارد. نوعي مقاومت غيرقابل بيان در اين رابطه وجود دارد. برخي مي گويند نوشته هاي شكسپير خسته كننده و مشكل و يا بيش از اندازه روشنفكرانه هستند.  آنها اين نوشته ها را با كتابهاي درسي مقايسه مي كنند.  اما استقبال زيادي كه از كارهاي شكسپير مي شود بيانگر غلط بودن اين گونه تحليل هاست "جادوي نوشته هاي شكسپير هر روز كه مي گذرد تعداد بيشتري از چيزهاي مطرح عالم  سينما را جذب خود و دنياي تئاتر مي كند. دنياي تئاتر به واسطه نام ويليام شكسپير اعتبار ودوستان تازه اي پيدا كرده است.  منبع: خبرگزاريها 
