 گروه اجتماعي: بيش از هزار كودك خياباني در شهر " سان سالوادر" براي كور كردن اشتهاي خود به استنشاق نوعي  چسب خطرناك روي آورده اند.  به گزارش واحد مركزي خبر به نقل از شبكه تلويزيوني  (بي بي سي)،" سان سالوادر" پايتخت السالوادر يكي از فقيرترين شهرهاي امريكاي لاتين است و كودكان بي سرپرست  در اين شهر براي فرار از واقعيتهاي تلخ زندگي روزمره خود به استفاده از اين ماده خطرناك روي آورده اند.  استنشاق اين چسب صنعتي كه در توليد كفش كاربرد دارد،  باعث كم شدن اشتها و آسيبهاي مغزي مي شود. يكي از علل  روي آوردن كودكان فقير" سان سالوادر" به مصرف اين ماده  كشنده، خاصيت آن در كور كردن اشتهاست چون كودكان  خياباني پولي براي خريد مواد غذايي در اختيار ندارند.  بنياد" اولاف پالمه "با بهره گيري از امدادگران سوئدي  براي نجات اين كودكان و كمك به ترك اعتياد آنها يك مركز آموزشي اقامتي در پايتخت السالوادر تاسيس كرده است.  دراين مركز به كودكان براي ترك اعتياد و آموختن حرفه و تحصيل كمكهاي لازم ارايه مي شود. 
