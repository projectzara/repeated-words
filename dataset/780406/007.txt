 ديروز پنجم تيرماه برابر با بيست وشش ژوئن مصادف بود با روز جهاني مبارزه با موادمخدر، صمغ سياهي كه در خون  ميليونها انسان رسوخ كرده و گوهر توانايي وجودشان را درهم شكسته كه از دايره بشريت طرد گشته اند جاي بسي  تاسف است كه بخش عظيمي از تلفات اين سودا را نوجوانان و جوانان تشكيل مي دهند كه به طبع آن سربار خانواده و جامعه خود هستند و چون علف هرز خرمي زندگي را در زيروجودشان فن مي كنند.  روز جهاني مبارزه با مواد مخدر حركتي است نمادين براي  جهان كه نه تنها يادآور عواقب كشت، قاچاق و مصرف اين  مواد است بلكه عزم دولتها و مسئولين را براي مبارزه اي  ريشه اي با اين معضل بزرگ اجتماعي جزم خواهدكرد.  متاسفانه موقعيت كشور عزيز ما ايران به لحاظ ارتباط پل گونه بين آسيا اين قاره كهن با اروپاي ثروتمند و دور از اخلاق معنوي جولانگاه ترانزيت مواد افيوني است كه  آمار سراپا تخفيف مسئولين كشورمان يعني دو ميليون معتاد از ثمرات اين پل ارتباطي مي باشد.  عوامل متعددي در معتاد شدن بشر دخيل هستند كه نابودي آن  نياز به زمان، ارشاد، مبارزه و صرف هزينه هاي گزاف دارد اما آنچه تحقيقات نشان مي دهد و اكثر مردم اتفاق نظر دارند گام اول استقبال و ورود به لجنزار مواد مخدر،  آشنايي با سيگار است كه تهيه اش مثال خوردن آب است.  فرآورده اي پول ساز براي توليدكنندگان و واردكنندگان آن  كه اين قشر از محل اين سودا چنان قوي و نافذ گشته اند كه  متاسفانه مسئولين را هم به سكوتي آگاهانه و ناديده گرفتن عواقب آن واداشته است. جاي تعجب است كه  درزمينه كالاهاي اساسي مانند دارو، موادغذايي، مصالح  ساختماني و... نارسايي و كمبودهاي طولاني مدت ديده شده  ولي به يمن تلاش بدون وقفه، توليد، واردات وتوزيع سيگار خيلي روان صورت گرفته به نحوي كه آسانترين كالاي قابل  خريد حتي در نيمه هاي شب مي باشد. بنابراين و در صورت  صحت موارد بالا سوءالي مطرح مي شود كه آيا واردكنندگان و توليدكنندگان سيگار تا اين حد، يكه تاز شده اند كه  برچيدن بساطشان از هيچ قدرتي ساخته نيست؟ پاسخ نود درصد معتادين در مورد نحوه روي آوردن به  اعتياد، دوست بد است ولي تاكنون همتي نشده تا اين دوست  بد، با قدرت قانون به سزاي اعمالش برسد و چه سبك مغز است  كسي كه ارتباط مستقيم سيگار و موادمخدر را انكار كند.  سوزاندن هزاران كيلو مواد كشف شده توسط نيروهاي جان بركف  در مقابل نماينده هاي سازمانهاي بين المللي حركتي  خيرخواهانه محسوب شده و مورد تشويق و حمايت جهانيان قرار گرفته و نمايش فيلمهاي هنري ضداعتياد كه عمدتا" نقش  سيگار را در به اعتياد كشيده شدن جوانان كاملا" بازگو مي كند حركتي فرهنگي و آموزشي جهت اخطار به خانواده ها خصوصا" زوجهاي جوان مي باشد.  سيگار كه روزي در اثر فقر فرهنگي جوامع، وسيله تجدد و تفاخر نسل پيشين بود امروز مايه نفرت و مزاحمت همگان شده  است و اكثر سيگاريها در اثر تصوري باطل اظهار مي دارند كه ما به مصرف سيگار عادت كرديم ولي حقيقت اين است كه  چون فراوان، ارزان و در دسترس مي باشد خريد و مصرف آن  عادت شده و يقينا" اگر كاملا" ناياب شود بعداز چند روز ناراحتي كاذب اين عادت زشت به فراموشي رفته و درنتيجه  راه ورود به مسير اعتياد مسدود خواهدشد. بنابراين بايد زمينه را براي فرزندان امروز و نسل آينده مساعد كنيم.  بياييم به خاطر خدا و سلامت مغزهاي آينده كلاس گزينشي  مدرسه جهل را نابود كنيم.  " مجيد طلائي و امير رجبي جو" 
