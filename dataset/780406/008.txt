 گروه اجتماعي: نسبت طلاق به ازدواج در كل كشور از سال  1345 تا 1376 روندي كاهنده داشته است.  به گزارش خبرنگار ما بر اساس نتايج به دست آمده از بررسي  وضعيت آماري طلاق در ايران كه توسط دفتر پيشگيري از آسيبهاي اجتماعي معاونت امور فرهنگي و پيشگيري سازمان  بهزيستي انجام شده است نسبت طلاق به ازدواج 29/16 درصد در سال 45 به 18/8 درصد در سال 1376 رسيده است.  در اين گزارش كه ديروز در محل سازمان بهزيستي ارائه شد،  آمده است: اگرچه نسبت طلاق به ازدواج در كل سير نزولي  داشته اما اين روند در برخي سالها با نوسان همراه بوده  است.  براساس اطلاعات به دست آمده نسبت طلاق به ازدواج كل كشور در سال 1375، 8/7 درصد بوده است در حالي كه به طور متوسط اين نسبت در كشورهاي صنعتي از 1987 تا 1991، 34 درصد است.  در بين اين كشورها فنلاند با 58 درصد بالاترين و ايتاليا با 8 درصد كمترين ميزان را دارا هستند.  با توجه به بررسي وضعيت آماري طلاق در ايران كه نمايانگر پايين تر بودن ميزان بروز و نسبت طلاق به ازدواج در مقايسه با ديگر كشورها است و همينطور كاهنده بودن روند آن نسبت به سال هاي گذشته، گزارش افزايش پديده طلاق در ايران، تصوري است كه با واقعيت هاي عيني تطابق ندارد.  البته بايد يادآور شد، از آنجايي كه در محاسبه نسبت طلاق  به ازدواج از آمارهاي قانوني استفاده مي شود، اين شاخص  به تنهايي بيانگر ميزان ناكامي در ازدواج نيست ; زيرا موارد طلاق دو گروه را شامل نمي شود1)افرادي كه از يكديگر جدا شده، اما قانونا" طلاق نگرفته اند20)افرادي  كه از ازدواج خود راضي نيستند; اما ممكن است به دليل  اعتقاد به تقدس ازدواج و يا نگراني از پيامدهاي مالي،  عاطفي و اجتماعي و يا حفظ محيط خانواده براي پرورش  فرزندانشان و ياعلل ناشناخته ديگر هيچگاه از يكديگر جدا نشده اند. بنا بر اين پايين بودن نرخ طلاق و سير نزولي  آن الزاما" بيانگر سلامت همه جانبه خانواده نمي باشد و لازم است تحقيقات گسترده تري در زمينه سلامت خانواده در ايران صورت گيرد. 
