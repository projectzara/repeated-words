   گروه علمي فرهنگي: به منظور تجليل از مشاهير كشورمان،  روزهايي از ايام سال به نام آنها نامگذاري شد.  به گزارش خبرنگار ما، در آخرين جلسه شوراي فرهنگ عمومي  كه به رياست دكتر مهاجراني وزير فرهنگ و ارشاد اسلامي و با حضور اعضا تشكيل شد، روز 25 ارديبهشت به نام روز فردوسي، اول ارديبهشت به نام روز سعدي، 20 مهر به نام  روز حافظ، 25 فروردين به نام روز عطار و 13 آذر به نام  روز خيام تصويب شد. همچنين نامگذاري روز مولوي، روز ابن سينا، روز شهابالدين سهروردي(شيخ اشراق)و روز صدرالمتالهين نيز به تصويب رسيد و مقرر شد در مورد تعيين  روز اين نامگذاري ها، پيشنهادهاي مراكز پژوهشي و استادان  دانشگاهها كسب شود تا مورد بررسي قرار گيرد. 
