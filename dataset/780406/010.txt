 گروه علمي فرهنگي: وزير فرهنگ و ارشاد اسلامي روز شنبه در ديدار" ايچيرو سايتا" رئيس خبرگزاري كيودوي ژاپن با وي،  روابط همه جانبه ايران و ژاپن را" خوب" توصيف كرد.  عطاءالله مهاجراني با بيان اينكه در دوره رياست جمهوري  آقاي خاتمي امرخبر رساني و انتشار آزاد اخبار دچار تحول جدي شده است، روند همكاريهاي موجود بين  خبرگزاريهاي ايران و ژاپن را مثبت توصيف كرد.  وزيرارشاد با اشاره به اينكه دو ملت ايران و ژاپن به  لحاظ برخورداري از تاريخ و فرهنگ غني، بسترهاي مناسبي را براي پيشبرد همكاريها در زمينه هاي فرهنگي، هنري و جهانگردي پيش روي دارند، خواستار توسعه اين روابط شد.  مهاجراني همچنين به مشاركت صاحبان صنايع و توليد كنندگان  ژاپن درطرح ها و پروژه هاي اقتصادي ايران در دو دهه  گذشته اشاره كرد و افزود: البته اين همكاريها گاهي بدليل  فشارهاي آمريكا دچار وقفه گرديده كه قابل درك است.  در اين ديدار رئيس خبرگزاري كيودو ضمن اظهار خرسندي از اينكه فرصت ديدار از ايران به وي دست داده است گفت:  مشاهداتم از كشور شما مراتحت تاثير عميق قرار داده است. 
