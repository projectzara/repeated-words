 به طوري كه دانشمندان امريكايي خبر مي دهند، ذرتي كه  امروزه كشت مي شود، به وسيله كشاورزان عصر نوسنگي، در مدت زماني تنها كمتر از صد سال پرورش يافته است. آقاي  جان دابلي از دانشگاه مينوسوتا و همكارانش در شهر سنت  پاول، ژن دي ان. اي اين گياه را با گونه اجدادي اش كه  نوعي گياه وحشي مكزيكي بنام "تئوسينته "است، مورد مقايسه  قرار دادند. اين گياه با ذرت مورد كشت، تفاوت دارد و به  گونه هاي زيادي منشعب شده و به جاي ميوه استوانه اي شكل،  داراي سنبله است. پژوهشگران، قسمتهاي مختلف اين ژن را كه  باعث ايجاد تغييرات مي شود، مورد آزمايش قرار دادند. اين  ژن از دو بخش تشكيل شده، يكي از طرح ساختمان يك پژوتئين  خاص و ديگري از يك بخش تنظيم كننده براي خود ژن، آنان به  اين نكته پي بردند كه اصلاح نژاد اين گياه، تنها بر روي  بخش تنظيم كننده ژن تاثيرگذار بوده است(مجله نيچر،  شماره 398، صفحه 236، سال 1999).  براين اساس، كشاورزان عصر حجر، جهش هاي بخشهايي از ژن را كه علم ژنتيك مدرن نيز از آن سود مي جويد، مورد استفاده  قرار مي دادند. به هر صورت كشاورزان، سرعت اصلاح نژاد را فقط ناآگاهانه افزايش مي دادند، به طوري كه آنان گياهاني  كه بخشهاي تنظيم كننده ژن شان جهش يافته بود، انتخاب مي كردند. از طرف ديگر بيوتكنولوژي، با دستكاري هدفمند ژنها، دقيقا" در چنين عرصه هايي گام برمي دارد.  منبع: زوددويچه سايتونگ، مارس 1999 ترجمه: حميد فدايي يگانه 
