   كاهنان و شمن هاي ايلام و بين النهرين، در گذشته هاي دور از امتيازات فراواني برخوردار بودند. يكي از معدود هنرهاي آنها، پيش بيني زمان گرفتگي هاي خورشيد و ماه بود.  ايشان اسرار اين كار را در معابد خود محافظت مي كردند و جز به "بركشيده "هاي خود بروز نمي دادند.  درگذر سده ها، اين هنرها به فراموشي سپرده شدند. شمن ها و" بركشيده "هايشان اكنون مدتهاست كه از معبد علم اخراج  شده اند و اگر بخواهند مانند گذشتگان "هنر نمايي "كنند،  چاره اي جز توسل به منابع "ناسا" ندارند. اما اگر منابع  " ناسا" هست، پس چه نيازي به ايشان است؟ " ناسا"، سازمان ملي هوانوردي و فضايي ايالات متحده،  مدتهاست كه مشخصات گرفت هاي هر سال را منتشر مي كند و به  رايگان براي كساني كه درخواست كنند، مي فرستد. براي اين  كار فقط كافي است نشاني خود را جداگانه روي يك پاكت بزرگ  بنويسد و به همراه 9 قطعه كوپن "ريپونز" در يك پاكت ديگر بگذاريد و براي "فرد اسپه ناك "در" مركز پروازهاي فضايي  گادارد" به اين نشاني بفرستيد و در گوشه اي از پاكت، رقم  1999 را به انگليسي بنويسيد:  Fred Espenak NASA\ Goddard Space Flight Center Code 693 MD 20771, Greenbelt USA كوپن هاي" ريپونز" در اكثر دفاتر پستي بزرگ به قيمت  3500 ريال به فروش مي رسند و ناسا آن را براي پرداخت  هزينه پست ارسال كتابچه ها مصرف مي كند. كتابچه 128 صفحه اي امسال شامل مشخصات دقيق گرفت هاي سال 1999،  جداول، نقشه ها، و پيش بيني وضع هوا به هنگام هر رويداد است. اين كتابچه از سال 1997 /م 1376 ش. دراختيار درخواست كنندگان قرار مي گرفت. نشاني فوق فقط به  درخواست هاي مربوط به گرفتگي هاي خورشيد و ماه پاسخ  مي دهد و عكس و پوستر فضايي براي كسي نمي فرستد.  كساني كه به "اينترنت "دسترسي دارند، مي توانند از طريق  نشاني زير نيز به همين كتابچه دسترسي پيدا كنند:  . nasa. nascom. // umbra: http html. gov/eclipse/9908/rp علاوه بر اين، تازه ترين اخبار، نقشه ها و نمودارها درباره كسوف بزرگ 20 مرداد 78 ازطريق سايت ديگر ناسا در " اينترنت "به مشتاقان رصد اين پديده نفس گير سماوي عرضه  مي شوند:  . nasa. gstc. // planets: http html. gov/ echpse/TSE 1999/TSE 1999 بدنيست بدانيد در 2 سال گذشته، بسياري افراد صاحب عنوان،  در كمال تعجب مطالب موجود درمراجع "ناسا" را به نام خود،  و يا برخي مراكز فرهنگي انتشار داده اند! دليل اين كار وقتي آشكار مي شود كه بدانيم معمولا" در چنين مواردي چه  بودجه هاي هنگفتي براي اين "تحقيق "هاي علوم پايه اخذ، و بلافاصله خرج مي شود چنين كارهايي فقط در محيط هايي كه  فقر اطلاع رساني در آنها حاكم است، امكان ظهور و رشد مي يابند.  حسين عليزاده غريب 
