 گروه علمي فرهنگي: معاونت شاهد، ايثارگران و مشاركتهاي  مردمي وزارت آموزش و پرورش اجراي قانون گزينش، ضوابط و شرايط گزينش نيروي انساني مدارس غيرانتفاعي رااعلام كرد.  به گزارش روابط عمومي اين معاونت، مدارس غيرانتفاعي  موظف هستند حداكثر تا اول خردادماه هر سال نيروهاي مورد نظر خود را به اداره آموزش و پرورش اعلام و هسته هاي  گزينش نيز تا دو ماه فرصت دارند نسبت به اعلام نظر قطعي  در مورد نيروهاي فوق الذكر اقدام كنند.  براساس اين گزارش، موسسان مدارس غيرانتفاعي مي توانند مستخدمان رسمي شاغل در وزارت آموزش و پرورش را با دريافت  آخرين حكم كارگزيني بصورت غيرموظف در مدارس خود جذب كنند.  معاونت شاهد، ايثارگران و مشاركتهاي مردمي وزارت آموزش  و پرورش تصريح كرد: در صورتي كه موسسان مدارس غيرانتفاعي  ليست مشخصات افراد بازنشسته انتخابي را همراه با مدارك  لازم به ادارات آموزش و پرورش تحويل دهند، كارجذب آنان  در حداقل زمان و خارج از نوبت اقدام خواهد شد.  بر اساس مقررات وزارت آموزش و پرورش، رزمندگان، آزادگان  و جانبازان وبستگان درجه يك شهدا و مفقود الاثرها در صورت داشتن شرايط مساوي ازاولويت برخوردار خواهند بود. 
