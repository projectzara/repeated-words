   واحد رسانه هاي خارجي: بازديدكنندگان يك افلاك نماي  (Planetarium)جديد در آمريكا خواهند توانست از يك نقشه  سه بعدي دقيق و علمي كهكشان ما يعني راه شيري، بازديد به  عمل آورند. افلاك نماي "هيدن "(Hayden)در نيويورك از آخرين فن آوريهاي پيشرفته براي نمايشهاي خود بهره  مي گيرد و از روي افلاك نمايي در شمال انگليس الگوبرداري  كرده است.  به گزارش تلويزيون بي. بي. سي، افلاك نماها وارد عصر " ديجيتال "(رقومي)شده اند. لندن نخستين مكان در اروپا بود كه از" پروژكتور" رقومي بهره گرفت. اما فن آوري  پيشرفته، كهكشان ما را كه توسط رايانه شبيه سازي شده است  به قدري دقيق به نمايش مي گذارد كه مردم خواهند توانست  همان گونه كه از فضا مي توان آن را ديد، دقيقا" شاهد كهكشان ما باشند. "هيپاركوس "، ماهواره نقشه بردار از ستارگان متعلق به اداره فضايي اروپا(ESA)، از بيش از يكصد هزار اجرام آسماني نقشه برداري كرده است.  افلاك نماي نيويورك اين اطلاعات را بازسازي كرده و از آخرين نرم افزارهاي رايانه اي بهره مي گيرد و براي نمايش  اين اجرام آسماني، از نيمكره اي كه زير سقف گنبدي آن  قرار دارد استفاده مي كند. يك كارشناس انگليسي مي گويد:  " ارتفاع افلاك نماي نيويورك 21 متر است، در صورتي كه  بلندي افلاك نماي ما تنها 6 متر است آنان از 7 پروژكتور استفاده خواهند كرد و تنها جاي ديگري در جهان كه 7 " پروژكتور" و سقف گنبد مانند دارد، انگليس است. " يك مقام افلاك نماي نيويورك مي گويد: "ما بايد كارمان را تا 31 دسامبر 1999(10 دي 1378)به پايان برسانيم. اين  تاريخ آغاز، اولين شب هزاره سوم ميلادي است. يك جشن  بزرگ براي آن شب ترتيب داده ايم. مي خواهيم به هيات  امناي اين موزه، ناسا، مردم و جرايد نشان دهيم كه ما الگوي كاملي از تمام كهكشان داريم كه "رقومي "و كارساز است. " البته كهكشان راه شيري داراي ميلياردها ستاره است، بنابر اين نقشه رقومي كهكشان را مي توان با سفرهاي آينده فضايي  روز آمد كرد.  يك كارشناس مي گويد: "افلاك نماها از زمان آغاز بكار خود،  الگويي بودند از آنچه مي توان از زمين و از تمام عالم  در آسمان شبها ديد ما حالا قادر خواهيم بود به آن  آسمان شبها چشم بدوزيم. همان گونه كه ديده ايم ستارگان  در فواصل بسيار دور هستند. ما خواهيم توانست در هر جهتي  كه تصميم بگيريم، حركت كنيم همان طور كه فضاپيماي  " انترپرايز"(Enterprise)پرواز مي كند، ما مي توانيم به  سوي كهكشان راه شيري و فراتر از آن نيز پرواز كنيم. " افلاك نماهايي مانند آنچه در انگليس مي يابيد براي  سفرهاي تخيلي فضايي بسيار خوب هستند اما افلاك نماي  نيويورك از اطلاعات واقعي وضعيت سيارات و ستارگان  استفاده مي كند. از اين رو، استانداردي را پايه مي نهد كه براي نسل آينده افلاك نماها بنيادين خواهد بود. 
