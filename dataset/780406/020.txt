 در سالهاي 1970 ميلادي واژه "مرد بيونيكس "Man)(Bionic در فرهنگ غرب معمول شد و آن به خاطر يك داستان علمي -  تخيلي درباره مردي بود كه وي را با استفاده از علم طراحي  دستگاهها يا سامانه هاي زنده و با الگوبرداري از ارگانيسم هاي زنده، ساخته بودند اين مرد چشماني داشت كه  مانند تلسكوپ كارمي كرد و داراي نيروهايي فوق بشري بود.  با اين مقدمه، بايد دانست "فانتزي بيونيكي "(Bionics)در سالهاي 1990، به واقعيت پزشكي پيوسته است. زيرا پژوهشگران در آمريكا كليه اي ساخته اند كه مي گويند زندگي بيماران دياليزي را متحول خواهد ساخت. اين كليه،  مواد سمي را از بدن بيمار گرفته و مانند يك كليه طبيعي  عمل مي كند. عمل اين كليه از اين هم فراتر رفته و احتمالا" بيمار را از بسياري از داروهايي كه بيماران  دياليزي ناگزير از مصرف آنها هستند، بي نياز مي سازد.  به گزارش تلويزيون بي بي. سي، شور و هيجان، پژوهشگران  دانشگاه ميشيگان را فرا گرفته است. دانشمندان اين  دانشگاه، يك ماشين دياليز جديد ساخته اند كه در آن يك  ماشين دياليز استاندارد همراه با ياخته هاي زنده كليه  خوك به كار رفته است. نتيجه اين كار، يك ماشين "بيونيكي " است، كه بيشتر مانند يك كليه طبيعي كار مي كند.  در نيويورك، دكتر" جان ساليوان "از مركز كليه "ريگوسن " عقيده دارد اين، يك گام بزرگ در راه پيشرفت در اين رشته  است. وي مي گويد: "حتي اگر بيمار دياليزي براي درمان خود مانند حالا اقدام كند، همين كه بيمار دسترسي به دستگاهي  دارد كه بدنش مي تواند ويتامين "دي "(D)را جذب كند، گامي  عظيم و رو به جلو است. " لازم به توضيح است يك كليه طبيعي مي تواند از موادي  استفاده و آنها را جذب كند كه به ساخت نوعي ويتامين(D) منجر شود. دستگاههاي دياليز فعلي تنها مواد سمي را از بدن بيمار دفع مي كنند. اين به معناي حذف استفاده بيماران  كليوي از ميزان فراواني از داروهايي است كه ويتامين ها و هورمونها را به بدن آنان مي رساند. اين كليه جديد با موفقيت در سگها آزمايش شده و هنوز بايد در انسان آزمايش  شود.  دكتر ساليوان مي گويد: "اگر اين كليه ها به اندازه اي  كوچك و عملي درست شوند كه بيماران بتوانند از آنها استفاده كنند، ديگر نياز چنداني به مصرف داروهاي مختلف  نخواهند داشت. " واحد رسانه هاي خارجي 
