 همدان- خبرنگار همشهري: نظام جديدمالياتي برمبناي  اطلاعات و داده هاي رايانه اي برنامه ريزي مي شود.  علي اكبر عرب مازار معاون درآمدهاي مالياتي وزارت  اموراقتصادي و دارايي ديروز در جمع خبرنگاران درهمدان  افزود: دولت در پيش نويس برنامه پنج ساله سوم، وزارت  امور اقتصادي و دارايي را مكلف كرده تا ظرف سه سال طرح  جامع نظام مالياتي را در كشوراجرا كند.  وي اضافه كرد: طرح نوين نظام مالياتي، باهدف اعتماد برمردم وتشويق آنان به خود اظهاري، براي پرداخت رقم  ماليات بردرآمد، جايگزين نظام سنتي دركشور مي شود.  وي گفت: درنظام جديد، درآمدهاي مالياتي براساس  واقعيت هاي اقتصادي كشور وصول مي شود و ارتباطي با ارقام  بودجه ندارد.  عرب مازار گفت: درطرح جامع نظام مالياتي، مشكل صرف منابع،  وقت طولاني و همچنين نيروي انساني فراوان براي رسيدگي  به پرونده موديان مالياتي وجود ندارد. وي افزود: جمع  درآمدهاي مالياتي دولت دربودجه سال جاري، 28 هزارميليارد ريال است كه نسبت به رقم درآمدهاي مالياتي درسال گذشته  45 درصدافزايش دارد.  وي گفت 17 هزار و يكصد ميليارد ريال از درآمدهاي  مالياتي دولت درسال جاري به صورت ماليات مستقيم و بقيه  شامل ماليات گمرگي و عوارض است.  ماليات برمصرف و فروش كالاهاي غير اساسي از جمله سيگار،  نوشابه، مصنوع فولادي و خودرو در كشور امسال درمقايسه  باسال گذشته حدود 250 درصد افزايش يافته است.  وي با اشاره به اينكه معمولا تمام افزايش هاي پيش بيني  شده براي درآمدهاي مالياتي تحقق پيدا نمي كند گفت: دولت  برمبناي سياست تمركززدايي همه درآمدهاي مالياتي در نقاط مختلف كشور را دراستان ها هزينه مي كند.  به گفته وي، درآمد مالياتي برخي استان ها از جمله همدان  بسيارپائين است و كسري اعتبارات عمراني اين استان ها از بودجه دولت تامين مي شود. همايش مديران و معاونان ادارات  امور اقتصادي و دارايي براي تبيين سياست و روش هاي جديد وصول عادلانه ماليات امروز نيز در همدان ادامه مي يابد.  وزيراموراقتصادي و دارايي درپيامي به همايش مديران و مسئولان اموراقتصادي و دارايي استان هاي كشور هرگونه  حركت و تلاش درجهت استقلال و غناي اقتصادي را گام مهمي  در راستاي امنيت نظام اعلام كرد.  حسين نمازي درپيام خود به اين همايش افزود: براي رهايي  ازاقتصاد تك محصولي، توجه به بخش غيرنفتي و درآمدهاي  مالياتي منبعي مهم ارزيابي مي شود. وي بهبود برخورد و بهينه سازي ديدگاه و رفتار موديان با مردم نسبت به موضوع  ماليات به عنوان منبع درآمد شرعي و قانوني دولت را به عنوان ابزاري مهم در جهت رهايي از اقتصاد تك محصولي  اعلام كرد و اظهاراميدواري نمود اجراي طرح خوداظهاري  ماليات مستغلات تلاش مضاعف ازسوي مردم جهت عقلاني و منطقي كردن توزيع فشارمالياتي درعرصه فعاليت هاي اقتصادي  كشور باشد. 
