 تهران- خبرگزاري جمهوري اسلامي: مجتمع مس شهيد باهنر در سه ماه نخست امسال حدود 32 هزار و 460 تن انواع  محصولات مسي و برنجي توليد كرد كه اين ميزان نسبت به مدت  مشابه سال قبل حدود 600 تن افزايش نشان داد.  مديرعامل مجتمع مس شهيد باهنر ديروز با اعلام اين مطلب به خبرنگاران گفت: اين مجتمع در خرداد ماه امسال 3 هزار و520 تن توليد داشت كه مي توان آن را يك ركورد دانست.  مرتضي رضي زاده ظرفيت اسمي شركت را سالانه 50 هزار تن  ذكر كرد و گفت 10 هزار تن از توان توليد شركت ورق هاي  ضخيمي است كه در داخل بازار نداردو اين شركت به طور معمول از 40 هزار تن از ظرفيت خود استفاده مي كند.  به گفته وي مسئولان شركت براي بهره برداري كامل از ظرفيت  نهايي نصب شده در حال مذاكره با اكراين براي بهره برداري  از خط توليد ورق هاي ضخيم مجتمع هستند.  وي برنامه توليد امسال شركت را 36 هزار تن ذكر كرد و گفت:  75 درصد ازاين ميزان به مصرف داخل مي رسد و 25 درصد بقيه به خارج از كشور صادر خواهدشد.  رضي زاده ارزش صادرات مجتمع مس شهيد باهنر را در سال  گذشته 14 ميليون دلار ذكر كرد و افزود: توليدات اين  مجتمع در مجموع به 22 كشور جهان شامل آلمان، انگليس،  بلژيك، تركيه، تايوان و... صادر مي شود. 
