 " علي آهني "سفيرايران دررم روز جمعه از شركتهاي  ايتاليايي خواست تابه ايران به عنوان شريك توليدي مطمئن  نگاه و از نگاه صرف تجاري در روابط و همكاري پرهيز كنند.  آهني كه درجريان ديدار از واحدهاي صنعتي استان صنعتي  پيه مونته ايتاليا به مركزيت تورين در اجتماع شماري از صاحبان صنايع اين استان سخن مي گفت تاكيد كرد اتخاذ چنين  روشي رمز موفقيت صاحبان صنايع و شركتهاي ايتاليايي در ورود به بازار ايران و برقراري و تحكيم همكاريها خواهد بود.  رئيس فدراسيون صنايع استان پيه مونته نيز دراين نشست با تاكيد براهميت اقتصادي جمهوري اسلامي، زمينه هاي همكاري  شركتهاي ايتاليايي را باطرفهاي ايراني برشمرد. 
