 گروه اقتصادي: صادر كنندگاني كه به نمايندگي بيمه مستقر در" مركز خدمات صادراتي "براي انجام امور بيمه صادراتي  مراجعه نمايند از تسهيلات ويژه بهره مند مي شوند.  تخفيفهاي ويژه در محاسبه حق بيمه بيمه هاي حمل و نقل  باربري صادراتي كالاهاي غيرنفتي "چنانچه كالا به صورت  ريالي صادر شود 45 درصد و اگر با پشتوانه ارزي صادر شود از 65 درصد تخفيف در حق بيمه برخوردار مي شوند. " همچنين چنانچه صادركننده درخواست بيمه فساد كالا را نمايد و شرايط خواسته شده از طرف شركت سهامي بيمه مهيا شود پوشش درخواست شده در اسرع وقت صادر مي گردد.  همچنين كشتيراني والفجر 8 نيز براي صادرات غيرنفتي در مركز خدمات صادراتي اطلاعات جامع پيرامون حمل و نقل بار و مسافر در حوزه خليج فارس و درياي عمان به صادركنندگان  ارائه مي كند. دريافت سفارش حمل بار، ارائه تعرفه هاي  مربوط به حمل محمولات فله و كانتينري، حمل محمولات خارج  از حوزه خليج فارس توسط نمايندگي هاي مرتبط، صدور پروفرم  حمل كالا پس از توافقات حاصله و ارائه تسهيلات ويژه باري  حمل محمولات فاسدشدني به وسيله تريلر و كانتينر يخچالي و دريافت كرايه حمل به صورت صد درصد ريالي از جمله اين  تسهيلات است. 
