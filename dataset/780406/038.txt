 عزروايزمن: اسرائيل در لبنان گرفتار شده است     " عزروايزمن "رئيس جمهور اسرائيل گفت: ما در لبنان گرفتار شده ايم.  به گزارش خبرگزاري جمهوري اسلامي از بيروت "عزر وايزمن " مصاحبه اي كه در شماره ديروز روزنامه "الحيات "منتشر شده  است افزود: مذاكره با سوريه براي خروج ارتش اسرائيل از لبنان يك ضرورت است.  وي اضافه كرد: بهاي آرام شدن مرز لبنان و اسرائيل  عقبنشيني ازبلنديهاي جولان است و براي رسيدن به هرگونه  سازش بايد بهاي آن را پرداخت.  وايزمن گفت: رسيدن به تفاهم با سوريه به سود منافع  اقتصادي اسرائيل است و چنانچه تل آويو و دمشق توافق نامه  صلح امضا كنند مهاجران يهودي غربي بيشتري به اين سرزمين  انتقال مي يابند.  رئيس رژيم صهيونيستي در همين رابطه ابراز اميدواري كرد در خلال ده سال آينده جمعيت اسرائيل از هشت ميليون نفر فراتر رود.  وي با اشاره به آرام بودن جبهه جولان افزود اسرائيل  بااستقرار پنج ياده هزار سرباز سوري در جنوب لبنان براي  حفظ آرامش در منطقه مخالفتي ندارد.  وايزمن در عين حال گفت: خروج از جولان پس از 32 سال سخت  و سنگين است واين مساله به امنيت اسراييل و منابع آب بستگي دارد زيرا بخشي از نيازهاي آبي اسرائيل از جولان  تامين مي شود.  وي افزود: يكي از شروط امضاي قرارداد صلح با سوريه اين  است كه ازتوان ارتش بزرگ و قوي اين كشور كاسته شود.  رئيس رژيم صهيونيستي صراحتا به نقش خود و بسياري از مسئولان اين رژيم در مشاركت در عمليات تروريستي عليه  مبارزان فلسطين بويژه ترور ابوجهادمرد شماره 2 ساف در تونس اعتراف كرد. وي گفت: ما آدمهاي سركش و گروهي نادان  بوديم و اكنون نسبت به اقدامات زشتي كه در ده سال گذشته  مرتكب شده ايم، عذر خواهي مي كنيم.  وايزمن گفت: اعراب نسبت به انتخاب" ايهودباراك "به نخست  وزيري اسرائيل اظهار خرسندي كرده اند واسرائيل قصد توسعه  طلبي بيشتر ندارد.  در همين حال، "سليم الحص "نخست وزير لبنان در يك كنفرانس  مطبوعاتي گفت: حزب الله به مسئوليت ملي خود عمل مي كند و ما از عمليات مقاومت حمايت مي كنيم.  الحص اين مطلب را در پاسخ به پرسشي مبني بر اينكه حمله  تازه اسرائيل به لبنان در نتيجه حمله موشكي حزبالله  بوده مطرح ساخت و تاكيد كرد حمايت از مقاومت مردم لبنان  از اصول ثابت دولت است.  وي در جواب اين سئوال كه چرا لبنان به شوراي امنيت  سازمان ملل شكايت نمي كند گفت: اين شورا كاري انجام  نخواهد داد وما از طريق كشورهاي مختلف از جمله فرانسه و آمريكا كه نقش عمده اي در كميته نظارت بر تفاهمنامه آوريل دارند، كار را دنبال مي كنيم.  نخست وزير لبنان افزود: همچنين از كميته نظارت  خواسته ايم كه براي رسيدگي به نقض مفاد تفاهمنامه از سوي  رژيم صهيونيستي تشكيل جلسه دهد كه قرار است اين جلسه روز دوشنبه برگزار شود.  تفاهمنامه آوريل به جنگ گسترده رژيم صهيونيستي بر ضد لبنان موسوم به "عمليات خوشه هاي خشم "در ارديبهشت ماه  سال 1375 خاتمه داد.  اين تفاهمنامه طرف هاي درگير را به عدم حمله به مناطق  مسكوني و غيرنظامي ملزم مي سازد.  كميته اي متشكل از نمايندگان لبنان، سوريه، فرانسه،  آمريكا ورژيم صهيونيستي مسئوليت نطارت بر حسن اجراي  تفاهمنامه را به عهده دارد.  الحص بار ديگر همبستگي بين سوريه و لبنان را در مقابل  تهديدات اسرائيل مورد تاكيد قرار داد.  وي درباره موضع لبنان در قبال انتخاب" ايهود باراك "به  سمت نخست وزيري رژيم صهيونيستي گفت: ما معتقديم باراك در گفت وگوهاي خاورميانه بدتر ازنتانياهو نيست اما اميدي به  وي در زمينه تامين خواسته هاي كشورهاي عربي نداريم.  الحص اضافه كرد: از سوابق باراك به خوبي مطلع هستيم و اين را مي دانيم كه او از تندروهاي اسرائيل است.  نخست وزير لبنان درخصوص خسارتهاي وارده به كشورش در نتيجه بمبارانهاي ساعتهاي گذشته هواپيماهاي رژيم  صهيونيستي گفت: در اثر اين اقدام غيرانساني هشت تن شهيد و بيش از 80 نفر زخمي شدند و به تاسيسات برق، راههاو واحدهاي مسكوني خسارت هاي سنگيني وارد شد.  جمهوري اسلامي ايران و اكثر كشورهاي عرب ديروز عمليات  اسرائيل عليه لبنان را محكوم كردند و كشورهاي غربي نيز در اين مورد اظهار نگراني كردند. 
