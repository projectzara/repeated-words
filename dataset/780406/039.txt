 روسيه به فرستاده عراق به مسكو نسبت به تلاشهاي روسيه  براي لغو تحريمها بر ضد عراق اطمينان داد. به گزارش  آسوشيتدپرس، در بيانيه وزارت خارجه روسيه خطاب به "نوري  الويس" معاون اول وزارت خارجه عراق آمده است، مسكو براي  دست يابي به راه حل سياسي مسئله عراق و لغو تحريمهاي  سازمان ملل تلاش مي كند. عراق در پي تهديدهايي براي لغو قرارداد 1997 با بزرگترين شركت نفت روسيه موسوم به "لاك  آويل" الويس را به مسكو اعزام كرد. لاك آويل و يك شركت  دولتي چين كه به موجب اين قرارداد بايد با يكديگر براي  توسعه حوزه هاي نفتي عراق همكاري كنند، اجراي اين  قرارداد را به تعويق انداخته زيرا تحريمهاي عراق مانع  سرمايه گذاري خارجي در اين كشور است.  روسيه و چين هر دو از شوراي امنيت سازمان ملل خواسته اند كه اين تحريمها را لغو كند اما آمريكا و انگليس همچنان  بر تداوم تحريمها تا زمان اجراي كامل برنامه بازرسي  تسليحاتي عراق توسط سازمان ملل تاكيد دارند. 
