 مذاكرات هيات هاي حزب دمكرات كردستان عراق و اتحاديه  ميهني كردستان عراق در واشنگتن بدون نتيجه پايان يافت.  به گزارش ايرنا از آنكارا به نقل از خبرگزاري آناتولي به  رغم تلاشهاي آمريكا براي ايجاد سازش بين دو گروه ياد شده  تضاد اصولي در نقطه نظرات دو طرف مانع از دستيابي به  تفاهم شده است.  گفت و گوهاي نمايندگان احزاب ياد شده ده روز پيش در واشنگتن آغاز شد.  خبرگزاري تركيه افزود: دو طرف در مورد تركيب پارلمان  محلي در شمال عراق، تقسيم درآمدهاي تجارت گازوئيل از طريق مرز هابور(با تركيه)اختلاف و نقطه نظرات متفاوت  داشتند بنابراين گزارش قرار است دو طرف در شمال عراق به  گفت و گوهاي خودادامه دهند. به نظركارشناسان در حاليكه  با اعمال فشارهاي واشنگتن طرفين نتوانستندبه تفاهم برسند دستيابي آنان به تفاهم در شمال عراق بسيار بعيد به نظرمي  رسد.  آمريكا در چهارچوب قرارداد سپتامبر گذشته كردهاي عراقي  را براي حل مسائل و اختلافاتشان به واشنگتن دعوت كرده  بود. 
