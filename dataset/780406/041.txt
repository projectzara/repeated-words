 تهران- خبرگزاري جمهوري اسلامي: حزب وحدت اسلامي  افغانستان ديروز در اطلاعيه اي خبر روزنامه وحدت  چاپ پيشاور پاكستان در مورد موضع اين حزب در قبال اجلاس  رم را تكذيب كرد. روزنامه وحدت چاپ پيشاور پاكستان در خبري به نقل از دفتر اين حزب درمشهد در مورد اجلاس رم  نوشته بود: هيچكدام از اعضاي حزب وحدت اسلامي افغانستان  در اجلاس رم كه به سرپرستي ظاهر شاه تشكيل مي گردد شركت  نخواهندكرد.  كميته سياسي حزب وحدت اسلامي ضمن رد اين خبر افزود:  رهبري حزب وحدت تاكنون در مورد اجلاس رم و حضور و يا عدم  حضور نمايندگان خود در اين اجلاس اظهارنظري نكرده و در زمان مناسب موضع خويش را درمورد آن اعلام خواهد كرد.  در پايان اين اطلاعيه آمده است: خبر روزنامه وحدت به  حدي بي پايه واساس است كه در آن از" سيدحسين انوري "به  عنوان يكي از اعضاي حزب وحدت اسلامي نام برده شده در حالي كه وي يكي از فرماندهان حزب حركت اسلامي است. 
