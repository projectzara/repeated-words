   آمريكا اعلام كرد بازرسي از پايگاه زير زميني كره شمالي  نشان مي دهد وضعيت كنوني اين كشور براي انجام طرح هاي  هسته اي بزرگ مناسب نيست.  به گزارش ايرناشبكه خبري اي بي سي روز جمعه به نقل از جيمز روبين سخنگوي وزارت خارجه آمريكا گزارش داد: نتايجي  كه از بازديد پايگاه زيرزميني كره شمالي بدست آمد نشان  مي دهد سايت زير زميني "كومچانگ - ري " راكتورتوليدپلوتونيوم يا كارخانه بازيافت مواد اتمي را ندارد.  وي افزود، با توجه به اندازه و شكلي كه اين سايت پايگاه  زميني دارد براي نصب راكتور توليد پلوتونيم بويژه نوع  راكتور متوسط گرافيتي، مناسب نيست.  روبين گفت: كره شمالي باگروه تحقيق آمريكايي همكاري خوبي  داشت واجازه داد تونل هاي زيرزميني را اندازه گيري و فيلمبرداري كند.  روبين همچنين توضيح داد شواهدي كه نشان دهد چنين  تاسيساتي پيشتر درآنجا نصب شده اند نيز وجود ندارد.  آمريكايي ها پيش از اين كره شمالي را به تلاش براي  دستيابي به موادراديواكتيو قابل استفاده در سلاح هاي  هسته اي متهم مي كردند. موضع جديد آمريكا نشان مي دهد كه  اين كشور مصمم است مذاكرات صلح شبه جزيره كره را كه  ماههاست به كندي پيش مي رود، فعال كند.  در همين حال خبرگزاري فرانسه در باره مذاكرات صلح  شبه جزيره كره گزارش داد: مذاكرات دو كره با هدف وحدت  مجدد خانواده هاي جدا شده، ديروز در پكن در حالي پايان  يافت كه دو طرف در مورد ازسرگيري گفتگوها ظرف 5 روز آينده به توافق رسيدند.  برپايه اين گزارش رئيس هيات مذاكره كننده جنوبي گفت: ما طرحهاي خود را در مورد حل مشكل وحدت خانواده هاي جداشده  ارائه كرديم و از كره شمالي خواستيم با اين پيشنهادات  موافقت كند.  روابط بيش ازيك ميليون خانواده كره اي كه در دو كشور اقامت دارند در پي جنگ دو كره در سال هاي 531950 قطع شد.  مذاكرات نمايندگان عاليرتبه دو كشور روز سه شنبه گذشته  در پكن قطع شد. مذاكرات ديروز، يك روز بعد از آن صورت  گرفت كه تشنج در روابط دو كره با آزادشدن جهانگرد كره  جنوبي توسط كره شمالي كاهش يافت وي 5 روز در كره شمالي  در بازداشت به سر مي برد.  كره جنوبي به طور جدي خواستار حل مساله جدايي  خانواده هاي كره اي در دو كره است اما پيونگ يانگ اين  مساله را به دريافت برخي كمك ها از همسايه جنوبي خود مشروط مي كند. 
