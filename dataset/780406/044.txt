 يك سرهنگ بازنشسته شيلي اعلام كرد، تعدادي از مخالفان  ناپديدشده در زمان حكومت نظاميان بر اين كشور در سالهاي  1973 تا 1990 زنده از هليكوپتر به دريا و يا كوههاي آند پرتاب مي شدند.  به گزارش خبرگزاري فرانسه از سانتياگو، سرهنگ "بناونته " در يك مصاحبه راديويي گفت: چند زنداني سياسي در دريا و عده اي نيز در كوههاي مرتفع از بين برده شدند.  وي از محل دقيق پرتابشدن اين مخالفان كه به طور يقين  زنده از هليكوپتر بيرون پرت شدند، اظهار بي اطلاعي كرد.  وي گفت، هدايت يكي از اين هليكوپترها به عهده آنتونيو پالومو، خلبان مورد توجه ژنرال اگوستو پينوشه ديكتاتور شيلي بود.  سرهنگ بناونته افزود، اين اطلاعات را از شخص پالومو كه  در زمان كودتا روابط بسيار دوستانه اي با هم داشتند، به  دست آورده است. 
