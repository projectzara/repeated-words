   فريدهلم /هاردي ترجمه دكتر عبدالرحيم /گواهي دفتر نشر فرهنگ /اسلامي چاپ /اول قطع وزيري با جلد اعلاء/660 /صفحه  1800 تومان  آسيا، مهد دينهاي بزرگ و تمدنهاي پيچيده كهن است.  بي ترديد سرچشمه هاي بخش اعظم معنويت در جهان را مي بايد از دشتها و كوهها و كويرها و جنگلهاي اين قاره پهناور سراغ گرفت. به برخي از اين تعداد پرشمار از اديان و مذاهب و فرق، اصطلاحا" "اديان قبيله اي "مي گويند كه به  گروههاي اجتماعي كوچكي تعلق دارند و تاكنون در مقابل  اينكه در دل ساختارهاي فرهنگي و اجتماعي گسترده تر جذب شوند مقاومت كرده اند. بقيه در زمره اديان عاميانه هستند،  يك سلسله آداب و اعتقادات نسبتا" بي شكلي كه مبين  " اديان عالي "(High Religions)با ساختاري محكمتر است.  اما در مقابل اين گروه از اديان، به طور كلي مي توان گفت  كه از حيث پيچيدگي اعتقادات و نيز گسترش جغرافيايي، تنها سه يا چهاردين وجود دارند كه اهميت خود را تاكنون حفظ كرده و گسترش بخشيده اند. ازجمله مسيحيت كه از بخش  نخستين هزاره اول ميلادي در ناحيه جنوب غربي هند سكني  يافت، بعدها- از اواخر قرن پانزدهم ميلادي - با استمرار حضور قدرتهاي استعماري و ادامه فعاليتهاي ميسيونرهاي  مذهبي، جوامع مسيحي قابل ملاحظه اي در هند، فيليپين،  سريلانكا، ويتنام و چين به وجود آمد. اما تاثير دين  اسلام، همه اين مسائل را تحت الشعاع قرار داد. از قرن  هفتم ميلادي به بعد، مجموعه كاملي از كشورهاي اسلامي  به وجود آمد(ايران، افغانستان، پاكستان، بنگلادش،  اندونزي، مالزي)و علاوه بر آن، اسلام در كشورهاي ديگري  همچون هندوستان، روسيه مركزي و چين نيز گسترشي  حيرت انگيز يافت با اين وجود، ازنظر تاريخي، مسيحيت و اسلام، هر دو به خاور نزديك تعلق دارند و به رغم حضورشان  در مناطق شرقي تر آسيا، تغيير نسبتا" كمتري در خصيصه هاي  اساسا" "سامي "خود را شاهد بوده اند با اين ملاحظات،  موءلف" اديان آسيا" معتقد است كه "اگر بخواهيم اديان  حقيقتا" آسيايي را مورد توجه قرار دهيم، اين اديان  عبارتنداز دين بودايي و پس از آن هندويي. " دين بودايي، از سرزمين اصلي خود هندوستان به تمام  كشورهاي همسايه هند گسترش پيدا كرد و از آنجاها نيز به  مناطق دوردست تري در آسياي مركزي، مغولستان، چين، كره،  ژاپن، اندونزي و هندوچين راه يافت. تاريخچه اين دين، حتي  در خود سرزمين هند نيز بسيار پيچيده است و معمولا" براي  آن سه مرحله قائل مي شوند.  همزمان با گسترش دين بودايي، يك نهضت ديني موازي و كمتر شناخت شده در سرزمين هند محصور ماند كه دين "جائيني "است  و مرتبط با نظامهاي ديني قديمتر هند است. اين نظام ديني  كهنسالتر، كه در طي قرون و اعصار متمادي، طيف كاملي از بيان مذهبي را به وجود آورده(و مختصرا" به آيين "هندويي " ناميده مي شود)اكثر مردم سرزمين هند را براي مدتي  متجاوز از سه هزار سال تحت تاثير خود قرار داد. در قرون  وسطي، دين هندويي برتمام سرزمينهاي هندوچين و اندونزي  به طور وسيعي تاثير نهاد، اما بعدها دين اسلام به اين  تاثير وسيع و عميق پايان بخشيد، همچنان كه حضور و گسترش  دين بودايي را در سرزمينهاي هند و ايران و آسياي مركزي و اندونزي نيز خاتمه بخشيد. اديان آسيا شرحي منسجم درباره  دينهاي تائويي، مزدايي(زرتشتي)، هندويي، سيك و جائيني  است كه طي 13 فصل به كنكاش در تاريخ و اصول اين اديان  پرداخته است.  ديوان حافظ به كوشش هاشم جاويد و بهاءالدين /خرمشاهي نشر و پژوهش  /فرزان روز چاپ /اول 1378 قطع /وزيري زركوب با جلد /اعلاء 46662 صفحه /3000 تومان  ديوان حافظ شيرازي از غني ترين ذخاير شعر و عرفان و انديشه و هنر پارسي بوده و اعجاز سخن خواجه، قرنهاست كه  سايه بر سر شعر فارسي و ادب ايراني افكنده است و اين سهل  است كه چرا از اين دايره فراتر رفته و درميان فرهيختگان  جهان به گوهري ناب بدل شده است. در كشور ما طي نيم قرن  اخير نهضتي در حافظ پژوهي و حافظ شناسي آغاز شده، چنانكه  هيچ اثري بجز متون اصلي ديني با آن برابري نتواند كرد.  تصحيح و تنقيح اشعار حافظ براساس نسخه هاي مختلف، اينك  راهي دراز را پيموده و حافظ پژوهان و اديبان ايران چنان  با وسواس و دقت در اين عرصه گام نهاده اند كه خود به  علمي جداگانه و تخصصي ويژه بدل شده است. تعداد كتابها و مقالات مختلف درباره مسائل تاريخي، نسخه شناسي، ويرايشي،  بلاغي و مفاهيم و موضوعات و تصاوير شعر حافظ نيز دامنه اي بسيار دراز يافته و به فهرستي حيرت انگيز بدل  شده است. شگفت آنكه عطش حافظ پژوهي و حافظ شناسي نه تنها فروننشسته كه افزونتر و افزونتر نيز گرديده است.  آخرين پژوهش درخور توجه را دو حافظ شناس شناخته شده،  استاد هاشم جاويد و بهاءالدين خرمشاهي سامان داده اند.  اين نسخه كه ديوان حافظ براساس تصحيح شادروانان علامه  قزويني و دكتر غني است، در پي مقابله با نسخه هاي  استادان خانلري، جلايي نائيني و نوراني وصال، نيساري،  عيوضي و بهروز، سايه(ابتهاج)صورت گرفته است اين چاپ  از حافظ براساس تجربه هاي مختلف و دستاوردهاي يك سده  اخير تدارك شده و مزاياي چندي دارد كه در مقدمه چهل وشش  صفحه اي مصححان به تفصيل برشمرده گرديده است. در اين  زمينه طي گفتگويي، ضمن بحث درباره ارزشهاي عرفاني و معنوي شعر حافظ، نكته ها و مسائل مختلف آن جداگانه  موردتوجه انتقادي و دقيق قرار خواهدگرفت و در صفحه معارف  به حضور خوانندگان ارجمند تقديم خواهدشد.  پيك معارف 
