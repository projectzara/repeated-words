 گروه شهري: براي بهسازي معماري و تبديل چهره شهر به آنچه  كه درخور جامعه اسلامي است، آماده بهره گيري مطلوبتر از توان پژوهشي دانشگاه ها هستيم.  مهندس سيدمحمد مهدي معيني - سرپرست حوزه معاونت شهرسازي  و معاون شهرداري تهران - با تاكيد بر ضرورت اصلاح نگرش در طراحي شهري و فضاهاي عمومي، خواستار تلاش و توجه بيشتر مراكز آموزش عالي براي تحقق اهداف توسعه شهري شد.  وي با اشاره به اينكه شهرداري در اين راستا بر محورهاي  ايمني، زيبايي و آسايش در ساخت وساز مطلوب تاكيد دارد،  خاطرنشان كرد: به همين منظور و با هدف ارتقاء فرهنگ  ساخت وساز كوشيده ايم ازطريق برگزاري سمينارهاي علمي و نيز ايجاد مكاني جهت به نمايش گذاردن پروژه هاي شاخص  معماري، دستيابي به اهداف تسهيل شود.  وي افزود: همچنين به رغم محدوديت منابع مالي، با اجراي  طرح هاي ساماندهي مناطق شهري و توسعه كالبدي حوزه هاي  پنجگانه كه اعتبار آن بيش از 8ميليارد ريال است به اجراي  اصولي مطالعات نيز توجه مي شود. 
