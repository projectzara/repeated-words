 گروه شهري: مجري طرح ملي تحقيق، توسعه و بهسازي آب كشور گفت: با اختصاص يك ميليارد ريال اعتبار طرح ملي تحقيق  آب امسال در كشور اجرا مي شود.  مهندس مهدي سالاري ديروز در گفت وگو با خبرگزاري جمهوري  اسلامي افزود: درشرايطي كه كشور با محدوديت منابع آب و كاهش نزولات جوي مواجه است، اجراي اين طرح از به هدر رفتن آب جلوگيري مي كند.  وي اضافه كرد: اين طرح درسال 75 به طور آزمايشي دردو منطقه يك و چهارتهران بر روي محدوده اي به مساحت يك هزار هكتار با 28 هزار مشترك اجرا شدو در آن معيار نشت آب محاسبه گرديد.  سالاري گفت: سال گذشته دراجراي اين طرح ملي، چندين شركت  انگليسي وآلماني توليدكنندگان تجهيزات نشت يابي دعوت به  همكاري شدند.  وي افزود: نتايج بررسي ها، اقتصادي بودن نشت يابي را ثابت كرده است.  به گفته وي، كارنشت يابي سازماندهي شده و عاملين اجرايي  آن در حال آموزش هستند.  مديرعامل مهندسين مشاورطرح ملي تحقيق، توسعه و بهسازي آب كشورنيز گفت: براساس توصيه سازمان هاي بزرگ جهاني و با كمك مهندسين مشاور درچهارمنطقه كشور اين طرح بطور آزمايشي به اجرا درآمده است.  مهندس محمد بهاري كيا افزود: قدمت شبكه هاي لوله كشي  درمناطق نمونه 40 سال برآورد شده كه بايد اين شبكه  بازسازي و اصلاح شود.  استاد دانشكده فني دانشگاه تهران و مشاور فني طرح گفت:  در قالب اين طرح ملي درشركت هاي آب و فاضلاب پرت آب مورد مطالعه و محاسبه قرار خواهدگرفت.  مسعود تابش همچنين افزود: برگزاري اولين كارگاه آموزشي  اين طرح دركرمانشاه، زمينه سرعت بخشيدن به مراحل اجرايي  و اصلاحي شبكه هاي آب دركشور را فراهم كرد. 
