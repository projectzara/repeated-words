   گروه شهري: با توجه به دامنه تاثيرگذاري "خانه محله "ها در حل و فصل مسائل شهري و شفاف سازي رابطه شهروندان با شوراي شهر و شهرداري ها، ايجاد و افزايش خانه محله در مناطق بيستگانه تهران ضروري و اجتنابناپذير است.  خانم نورا حق پرست - معاون امور اجتماعي و فرهنگي شهرداري  منطقه 15 تهران در گفت وگو با خبرنگار ما با اظهار اين  مطلب افزود: با توجه به ماهيت و كاركرد" خانه محله "ها مي توان از اين كانونهاي اجتماعي به منزله حلقه اتصال  بين آحاد شهروندان با مديريت شهرداري ها و شوراي شهر و همچنين به عنوان ابزاري كارآمد به منظور بسترسازي جلب مشاركت هاي مردمي سود جست.  وي از خانه محله به عنوان پارلمان محله متشكل از نمايندگان لايه هاي مختلف شهروندان در اندازه محله ها ياد كرد و افزود: در صورت تشكيل اين نهادها مي توان به  طور واقعي، نيازهاي اساسي را شناسايي و جهت رسيدگي و حل  و فصل امور به شوراي شهر مناطق و شهر ارائه كرد.  خانم حق پرست از تشكيل 4 خانه محله در محدوده منطقه 15 شهرداري تهران خبر داد و افزود: در پي تشكيل خانه  محله ها و نيازشناسي هاي ضروري، راهكارهاي لازم به  شهرداري منطقه ارائه شد و خوشبختانه با همگامي و مشاركت  شهروندان، بسياري از معضلات و كاستي ها رفع شده و از سويي شاهد كاهش هزينه ها در ايجاد و نگهداري امكانات  عمومي و توسعه فرهنگ شهرنشيني هستيم.  وي افزود: خانه محله ها موجب تقويت پيوندهاي محلي،  افزايش نظارت اجتماعي و احياي سنت هاي مذهبي و ملي براي  افزايش امنيت رواني و اجتماعي، ايجاد زمينه هاي مشاركت  داوطلبانه، كاهش اختلافات و ناهنجاريها، بهره مندي از خلاقيت هاي متنوع شهروندان و در نهايت ارتقاء سطح رفاه و بهداشت عمومي مي شود.  وي افزود: اگر خواهان توسعه پايدار همه جانبه هستيم و دولت در پي اجراي برنامه توسعه و جذب و جلب مشاركت هاي  مردمي است بايد بستري مناسب براي حضور شهروندان و شفاف سازي رابطه بين نهادها با مردم فراهم شود.  گفتني است 4 خانه محله به زودي در نواحي منطقه 15 احداث  خواهد شد. 
