 گروه شهري: زباله هاي شهر تهران به زودي توسط راه آهن  حمل و در مناطق مورد نظر دفن خواهد شد.  داود تاجران - مديرعامل سازمان بازيافت و تبديل مواد شهرداري تهران با اعلام اين مطلب، افزود: به منظور كاستن  آلودگي هاي حاصله از تردد وسايل نقليه حامل زباله ها در گذرگاههاي عمومي و سهولت و سرعت انتقال زباله ها به مركز دفن زباله و كم كردن هزينه هاي مربوط به حمل و نقل، به  زودي انتقال زباله هاي تهران با واگن هاي مخصوص توسط راه آهن به محل دفن زباله ها انجام خواهد شد.  حمل زباله هاي شهر تهران توسط راه آهن درپي نشست و توافق  تاجران با دكتر دادمان - مدير عامل شركت راه آهن به انجام  رسيد. 
