 گروه شهري: شركت آب و فاضلاب استان تهران اعلام كرد مصرف  آب شهروندان تهراني روزگذشته به بيش از 2 ميليون و 617 هزار متر مكعب رسيد.  باتوجه به اينكه بخش بزرگي از اتلاف آب مربوط به خرابي  شيرهاي آب و نشت كولرها است اين شركت در طرحي ويژه به  تعويض شيرهاي خراب و تعميركولرهاي آبي اقدام كرده است.  مشاركت هرچه بيشتر شهروندان تهراني دراين طرح موجب جلوگيري از اتلاف آب است. براساس اين اطلاعيه گروههاي  تعمير و پست امداد اين شركت با حضوردرمحلهاي مختلف و درصورت تمايل شهروندان به تعويض واشر شيرهاي خراب وكولرهاي آبي اقدام مي كنند.  هفت اقليم  خورشيد تنها ستاره درخشان     يك پژوهشگر امريكايي مي گويد منحصر به فرد بودن خورشيد منظومه شمسي خوددليلي براي خوش بين نبودن به وجود حيات  درديگر كرات است.  درواقع اين پژوهشگر معتقد است اگر روزي ستاره شناسان  بتوانند ستاره اي چون خورشيد منظومه شمسي كشف كنند،  مي توان به احتمال يافتن حيات درنقطه اي ديگر دراين  فضاي بيكران اميدوار بود.  " اگيلرمو گونزالس "يكي از استادان دانشگاه واشنگتن است  كه دراين باره مي گويد: خورشيد منظومه شمسي تنها ستاره  درخشان اين منظومه است حال آنكه در منظومه هاي ديگر ستارگان درخشنده تعدادشان از يكي بيشتر است اين دانشمند با مدتها مطالعه درباره خورشيد به اين نتيجه رسيده  كه خورشيد از تمامي ستارگاني كه درهمسايگي اش قرار دارند متراكم تروسنگين تراست و ميزان عناصر سنگين موجود در آن  از ديگر ستارگان همسن و تقريبا" همنوعش 50 درصد بيشتر است و ميزان درخشندگي اش نيز يك سوم زيادتر مي باشد. از جمله غير عادي ترين و منحصر به فرد ترين ويژگي هاي  خورشيد مدار آن نسبت به مركز كهكشان راه شيري است چرا كه  ويژگي هاي مدار كهكشاني خورشيد نسبت به ديگر ستارگان  مشابهش قابل درك تر است.  گونزالس معتقد است ويژگي هاي استثنايي خورشيد اجازه رشد حيات برروي زمين راداده است.  پاسخ مسئولان  آتش سوزي محدود بوده است  عطف به مطلب مندرج در روزنامه مورخ 21/2/78 تحت عنوان  " افزايش مصرف برق پستهاي فشار قوي را طعمه حريق كرد"، خواهشمند است دستور فرمائيد نسبت به درج جوابيه ذيل  اقدام لازم را معمول دارند.  طبق بررسيهاي انجام شده مشخص گرديد كه آتش سوزيهاي مورد اشاره به صورت جزئي و محدود به چند فقره تابلوي داخل پست  بوده است.  روابط عمومي شركت برق منطقه اي تهران  در سال 78 تعديل نيرو نداشته است  در پاسخ به مطلب درج شده در ستون "تلفن به همشهري "آن  روزنامه در مورخه 9/3/78 به نقل يكي از پرسنل قراردادي  اين سازمان تحت عنوان تعديل نيرو به چه قيمت؟ توضيح ذيل  جهت روشن شدن موضوع ارائه مي گردد:  در راستاي سياست هاي كلان دولت در امر اصلاح ساختار سازماني و تشكيلاتي و كاهش تصدي هاي اقتصادي دولت و براساس قوانين و مقررات موجود، موضوع بازخريدي تشويقي  كاركنان با شرايط ويژه در دستور كار سازمان گسترش خدمات  بازرگاني قرار گرفته است، كه براساس آن تنها با درخواست  و تمايل كاركنان صورت مي پذيرد در اين رابطه اولا"  مبالغ پرداخت شده به كاركنان قراردادي براساس سنوات  سالهاي خدمت مي باشد و ثانيا" اين سازمان اخيرا" و در سال 78 تاكنون هيچ گونه تعديلي نداشته است.  روابط عمومي سازمان گسترش خدمات بازرگاني  نظر دامپزشك متقاضي وام تامين شد با احترام، در ارتباط با مطلب منتشره در ستون تلفن به  همشهري مورخ 5/3/78 صفحه 7 با عنوان "مشكل اخذ وام از بانك كشاورزي "به استحضار مي رساند عليرغم اينكه خدمات  دامپزشكي يك فعاليت خدماتي است اما به دليل حمايت از توسعه اين فعاليت كه در جهت حمايت از بهبود وضعيت  دامداري و دامپروري كشور است به كليه سرپرستي هاي شعب بانك در استانها ابلاغ گرديده نرخ سود اين تسهيلات را در سقف سود مورد انتظار در بخش توليدي كشاورزي منظور و محاسبه نمايند.  بنابراين با اين اقدام، نظر" دامپزشك محترم متقاضي وام " تامين گرديده است.  اداره كل روابط عمومي  قابل توجه آقاي حسينيه نعمت اللهي  احتراما" در پاسخ به مطلب مندرج در شماره 1815 مورخ 9/2/78 آن نشريه تحت عنوان "خلف وعده شركت مخابرات "به اطلاع  مي رساند نظر به اينكه شهروند محترم جناب حسينيه  نعمت اللهي در شرح گلايه خود اشاره اي به محل مورد تقاضا و يا شماره فيش خريداري شده ننموده است لذا امكان بررسي  و پاسخگويي دقيق ميسر نمي باشد. علي ايحال به منظور آگاهي شهروندان عزيز يادآور مي شود واگذاري تلفن در بيش  از 50% مراكز مخابراتي شهر تهران به روز مي باشد و خطوط تلفن ساير متقاضيان پس از توسعه سوئيچ مراكز تلفن و ايجاد امكانات فني لازم داير خواهد شد.  معاون دفتر روابط عمومي  قابل توجه بيماران كليوي  در پاسخ به مطلب مندرج در شماره 1821 مورخ 10/2/78 تحت  عنوان: "درخواست انجمن كليوي ايران براي تامين داروي  بيماران پيوندي "براساس گزارش اداره كل نظارت بر امور داروبه آگاهي مي رساند: داروهاي موردنياز بيماران كليوي  به دليل پاره اي از مشكلات در زماني كوتاه با كمبود مقطعي مواجه شد كه خوشبختانه هم اكنون اين داروها تهيه  شده و در مراكز تخصصي و فوق تخصصي توزيع مي شود لازم به  ذكر است بيماران محترم مي توانند جهت كسب اطلاعات در مورد نحوه توزيع و مراكز عرضه اين گونه داروها با واحد اطلاع رساني خدمات دارويي با شماره 6419304 تماس برقرار نمايند.  اداره كل روابط عمومي وزارت بهداشت 
