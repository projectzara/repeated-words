 گروه شهرستانها: استاندار كردستان در نخستين روز هفته  وحدت تاكيد كرد: مراد حضرت امام(ره)و مسئولين كشور از وحدت آنست كه هر كس در جامعه ايراني با زبان ها،  قوميت ها و مذاهب مختلف، ايراني است و مي تواند با حفظ عقايد خود از حقوق مساوي و برابر برخوردار باشد.  به گزارش خبرنگار همشهري در سنندج دكتر عبدالله  رمضان زاده، ديروز در گفتگو با خبرنگاران پيشتاز 13 استان كشور يادآور شد: ما در كردستان مشكلي به نام تفرق  شيعه و سني نداريم و همه مردم اين استان در نهايت احترام  به همديگر زندگي مي كنند.  وي با اشاره به اين كه هيچ كس با زبان و قوميت و مذهب در ايران برتر از ديگران نيست، تصريح كرد: ما معتقديم همه  شهروندان ايراني از حق و حقوق برابر و مساوي برخوردارند.  استاندار كردستان در ادامه از جوانان كرد به عنوان  جوانان پاك و مراعات كننده هنجارهاي اجتماعي و فرهنگي  ياد كرد و گفت: آنچه كه بايد به طور جدي به آن فكر كنيم  آن است كه بگذاريم جوان ما فكر كند و تشخيص دهد كدام  هنجار با انديشه و تفكر امروز اجتماعي ما سازگار است.  وي همچنين در مورد وضعيت آموزش و پرورش كردستان اظهار داشت: ما در حال حاضر از لحاظ ميزان پوشش تحصيلي و افت  تحصيلي يكي از ضعيف ترين ا ستانهاي كشور و يكي از بدترين  شرايط از لحاظ ميزان پوشش تحصيلي افراد در سن تحصيل را داريم.  وي در ادامه با بيان وضعيت نامناسب اقتصادي كردستان و با اشاره به پيامدهاي سيستم متمركز اقتصادي كشور، يادآور شد:  كردستان از لحاظ اقتصادي از يك درد تاريخي در رنج است.  وي همچنين با برشمردن فداكاريهاي 300 سال گذشته كردان  غيور براي مرزداري از كشور خاطرنشان كرد: ما كردان بيش  از همه ايرانيان از ايران زمين دفاع كرده ايم و هيچگاه  نگذاشته ايم بيگانگان به خاك كشور دست يابند. 
