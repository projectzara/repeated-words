 گروه شهرستانها: محور و اساس برنامه سوم توسعه كشور بر پژوهش و به كارگيري نتايج تحقيقات استوار است.  به گزارش خبرنگار همشهري از گرگان، مديركل دفتر امور پژوهشي وزارت فرهنگ و آموزش عالي در سومين جلسه شوراي  پژوهشي و فن آوري استان گلستان، گفت: برنامه سوم تنها برنامه اي است ك براي توسعه كشور در طول شكل گيري انقلاب اسلامي بر محوريت پژوهش و تحقيقات پايه ريزي شده است.  دكتر علي وطني افزود: به همين منظور كميسيونهاي تخصصي  متعددي در سطح استانها، وزارتخانه و سازمان برنامه و بودجه شكل گرفته و در اجراي اين برنامه، بيشترين نقش به  عهده نيروي انساني انديشمند و بويژه افراد داراي علم و تجربه گذاشته شده است.  وي يادآور شد: به منظور تحقق اهداف برنامه سوم توسعه و اجراي اصل سوم قانون اساسي مبني بر تقويت انديشه و تفكر بر تصميم سازي، بايد از اين فرصت استفاده كرد و با بهره گيري از دانش و تجربيات مديران، متخصصان و مسئولين  از توانمنديها و مزيتهاي نسبي در استان بهره گيري كرد.  وطني افزود: آثار تحقيقات انجام شده طي بيست سال انقلاب اسلامي در حال اتمام است و نتايج آن به زودي منتشر مي شود. 
