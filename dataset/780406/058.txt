 گروه شهرستانها: اجراي موسيقي سنتي ايراني توسط همنوازان  گروه بيدل كه سه شب متوالي از دوم تا چهارم تيرماه در سينما 29 بهمن تبريز ادامه داشت، مورد توجه هزاران تن از علاقه مندان تبريزي قرار گرفت.  به گزارش خبرنگار همشهري در تبريز حسام الدين سراج پيش  از اجراي آخرين برنامه طي سخناني موسيقي سنتي ايران را ماواي هميشگي معنويت و عرفان توصيف كرد و يادآور شد: حفظ و اشاعه موسيقي سنتي به عنوان ميراث فرهنگي خط، ادبيات،  شعر و معماري يك وظيفه است.  وي در بخش ديگري از سخنانش با تجليل از مشاهير آذربايجان  گفت: هنر به تبريزبردن مثل زيره به كرمان بردن است.  سپس سراج و گروه بيدل قطعاتي را در دستگاه چهارگاه بيات  اصفهان و شور براساس ساخته هاي استاد حسن كسايي و حسام الدين سراج و اشعاري از حافظ، باباطاهر، علي معلم،  شهريار و مولانا اجرا كردند كه بارها از سوي مردم مورد تشويق قرار گرفت.  شايان ذكر است گروه بيدل در روزهاي نهم، دهم و يازدهم  تيرماه جاري آواز سيدحسام الدين سراج را در تالار انديشه  تهران واقع در خيابان حافظ، تقاطع سميه همراهي مي كند.  شروع اين برنامه ساعت 21 است. 
