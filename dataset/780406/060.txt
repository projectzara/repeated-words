 گروه شهرستانها: وزارت نيرو، تعرفه برق مصرفي تجهيزات  آبياري تحت فشار را كاهش داد. به گزارش خبرنگار همشهري در مشهد به منظور تشويق و ترغيب كشاورزان براي استفاده از روشهاي آبياري تحت فشار و در جهت استفاده بهينه از منابع  آبي در بخش كشاورزي و توسعه روشهاي نوين آبياري، وزارت  نيرو تعرفه برق مصرفي سيستم هاي آبياري تحت فشار را كاهش  داد. بر همين اساس نرخ برق مصرفي اين دسته از كشاورزان در مقايسه با سال 77، 25 درصد كمتر محاسبه مي شود كه هم  براي كشاورزان مقرون به صرفه است و هم انرژي كمتري نسبت  به گذشته مصرف خواهد شد. 
