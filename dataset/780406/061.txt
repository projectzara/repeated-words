 برنامه هاي گراميداشت ياد شهيدان هفتم تير، ديشب با سخنراني رئيس جمهوري در قتلگاه آن شهيدان نيكوسرشت آغاز شد.  آيت الله سيدمحمد بهشتي و شماري از نمايندگان مجلس شوراي  اسلامي و مقام هاي كشوري، در شامگاه هفتم تير سال 1360 بر اثر انفجار بمب در محل حزب جمهوري اسلامي به شهادت  رسيدند.  مراسمي كه ديشب شروع شد، امشب و فردا شب نيز با سخنراني  ساير شخصيت هاي بلندپايه كشور ادامه خواهد يافت.  شهيد بهشتي در مدت كوتاه عمر پربركتش در سال هاي نخست  انقلاب، كارهاي اساسي و ارزشمندي انجام داد كه تدوين  پيش نويس قانون اساسي و تلاش براي تصويب آن در مجلس  خبرگان قانون اساسي در راس اين خدمات قرار دارد.  تا آخرين دقايقي كه روزنامه به زير چاپ مي رفت متن  سخنراني رئيس جمهوري دريافت نشد به همين علت اين سخنان  در شماره آينده همشهري درج خواهد شد. 
