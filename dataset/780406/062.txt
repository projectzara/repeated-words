 گروه سياسي: "يوري پروشين "معاون وزير امورخارجه روسيه  ديروز در تهران گفت: به دليل مسائل زيست محيطي و نهايي  نشدن رژيم حقوقي درياي خزر، روسيه مخالف عبور خط لوله از بستر درياي خزر مي باشد.  وي در ديدار با خرازي وزير خارجه جمهوري اسلامي  ايران افزود: روسيه همواره تاكيد كرده است كه خط لوله  نفت مسيرايران بايد موردتوجه قرار گيرد زيرااز نظر امنيتي و اقتصادي خيلي مهم است.  پروشين اضافه كرد: دراين مورد بايد مسايل اقتصادي  موردتوجه قرار گيرد، هر چند كه همواره مسايل سياسي مورد توجه قرارمي گيرد، البته دراين صحنه و مطالبي كه عليه  ايران و روسيه گفته مي شود، آمريكا نقش اساسي دارد.  وي بهترين راه حل در خصوص رژيم حقوقي درياي خزر را تقسيم  بستر يعني ميدان هاي نفتي و مشاع بودن آب دريا و نداشتن  مرز ميان كشورها و كشتيراني آزاد دانست.  در اين ديدار وزيرامورخارجه ايران در خصوص تقسيم درياي  خزر گفت: تقسيم درياي خزر بايد براساس توافقي كه در سفر معاون قبلي وزيرامورخارجه روسيه به ايران صورت گرفت،  دنبال شود.  خرازي اضافه كرد: پيشنهاد ايران اين است كه ايران و روسيه باهمكاري ديگر كشورهاي ساحلي بر سر يك روش و مكانيزم مورد توافق كار كرده و پيگيري كنند. 
