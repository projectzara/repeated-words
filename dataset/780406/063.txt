 تهران- خبرگزاري جمهوري اسلامي: پينوآرلاكي معاون  دبيركل سازمان ملل متحد و مدير اجرايي كنترل مواد مخدر ديروز با رئيس جمهوري و رئيس مجمع تشخيص مصلحت نظام  ديدار و گفت وگو كرد.  به گزارش ايرنا رئيس جمهور دراين ديدار مواد مخدر را يكي  از بزرگترين آفت هاي تاريخ بشري دانست و گفت: خوشبختانه  همكاري بين جمهوري اسلامي ايران و سازمان ملل و همه  كساني كه به نحوي در كار مبارزه با مواد مخدر هستند وجود دارد.  آقاي خاتمي، جمهوري اسلامي ايران را سد مهمي در برابر انتقال مواد مخدر به غرب دانست و به هزينه هاي  فوق العاده اي كه جمهوري اسلامي ايران براي حفظ اين سد پرداخت كرده است اشاره كرد و گفت: جمهوري اسلامي  ايران افتخار مي كند كه با جديت بسيار در عرصه مبارزه با مواد مخدر حضور دارد. رئيس جمهور همچنين ضمن اعلام علاقه  مندي جمهوري اسلامي ايران براي رابطه گسترده با سازمان  ملل گفت: معتقدم بايد دامنه همكاري با سازمان ملل  وسازمان هاي تابعه آن را گسترش دهيم. معاون دبيركل سازمان  ملل و مدير اجرايي كنترل مواد مخدر نيز در اين ديداربا اشاره به اينكه جامعه جهاني از تلاش هاي ايران در زمينه  بهداشت، سلامت و ثبات جهاني آگاه شده است، گفت: آن ديوار تبعيض و اطلاع رساني غلط در موردايران هم اكنون شكسته  شده است.  وي با ابراز تمايل به طرح هاي همكاري فني در امر مبارزه  با مواد مخدرگفت: شرايط ايجاب مي كند كه مشاركت بيشتري  بايكديگر داشته باشيم تا بهتربتوانيم در راه مبارزه با اين پديده موفق تر عمل كنيم.  رئيس مجمع تشخيص مصلحت نظام در ديدار" آرلاكي "از جدي  نبودن سازمان ملل متحد و كشورهاي پيشرفته جهان در زمينه  مبارزه با مواد مخدر انتقاد كرد.  وي گفت: به رغم مشخص بودن مراكز توليد مواد مخدر متاسفانه مجامع و مراكز ذيربط تاكنون هيچگونه اقدام عملي  براي ريشه كن كردن منشا توليد اين مواد نشان نداده اند. 
