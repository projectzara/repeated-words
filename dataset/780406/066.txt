 گروه سياسي: در پي بروز اغتشاش در دانشگاه علم و صنعت كه  اعتراض به سخنان يكي از سخنرانان مراسم بزرگداشت دكتر شريعتي را محور اصلي قرار داده بود انجمن اسلامي  دانشجويان اين دانشگاه با صدور يك بيانيه ضمن اظهار تاسف  از نكات مطرح شده در سخنان سخنران مراسم مذكور اعلام كرد در هيچ شرايطي از مواضع حق خود در مورد آزادي بيان و انديشه عدول نخواهد كرد.  در بخشي از بيانيه اين انجمن كه به دفتر همشهري ارسال  شده چنين آمده است: متاسفانه سخنران مراسم برخلاف توافق  پيشين و با خروج از موضوع بحث مطالبي را مطرح كردند كه  خارج از محدوده انتقادصحيح و فضاي سالم و سازنده تضارب آراء و افكار است و تذكرات كتبي و شفاهي مجريان برنامه  جهت اصلاح روند سخنراني و جلوگيري از هتك حرمت هاي متعدد موءثر واقع نشد.  در بخش ديگر اين بيانيه تصريح شده: انجمن اسلامي با تمام  توان از آزادي بيان و انديشه دفاع مي كند و معتقد است كه  موضوع اين مراسم تنها از مجاري قانوني قابل پيگيري است و از تمامي دانشجويان آزادانديش و متدين مي خواهد كه از قانونمداري دفاع كنند. 
