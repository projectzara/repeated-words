 حجت الاسلام والمسلمين دعاگو دبيرشوراي ائمه جمعه استان  تهران در تماسي با سردبيري روزنامه همشهري خبر مندرج در ستون" در راهروهاي مجلس "مورخ 2/3/78 مبني بر سخنراني  سعيد اسلامي(امامي)از عوامل قتل هاي اخير در گردهمايي  ائمه جمعه استان تهران عليه آقاي خاتمي پيش از انتخابات  رياست جمهوري را تكذيب كرد.  وي گفت: در طول سالهاي گذشته هرگز شخصي به نام سعيد اسلامي يا سعيد امامي در گردهمايي ائمه جمعه تهران  سخنراني نكرده و اصولا در اين جلسات تاكنون چهره غير روحاني سخنراني نداشته است. 
