   فكر مي كنيد چند نفر از مردم دنيا بزرگترين و ماهرترين  جراح قلب را كه جان هزاران نفر را نجات داده مي شناسند و يا نام اولين انساني كه پا به روي كره ماه گذارد و يا بزرگترين رياضيدان قرن با مغز متفكرش و يا نام برندگان  جايزه نوبل را مي دانند؟ حتما" تعداد كمي خواهند بود.  اما مي دانيد كه بيشتر مردم دنيا" رونالدو" را مي شناسند؟ چرا؟ مگر آنها ورزشكار نيستند؟ مگر آنها براي كشورشان  افتخارآفرين نيستند؟ چرا وقتي تيم شناي كشوري در يك  المپيك جهاني و در رقابتهاي بزرگ برنده مدال اول مي شود،  مردم كشورش به خيابانها نمي ريزند و شادي و ولوله  نمي كنند؟ چرا وقتي فيلمي در يك جشنواره بزرگ سينمايي  جايزه نخست را كسب مي كند و يا هنگامي كه جوانان تيزهوش  كشوري صاحب مدالهاي باارزش مسابقات علمي مي شوند و يا حتي مردان بزرگ سياسي در يك نبرد سياسي، اجتماعي و يا اقتصادي سربلند و پيروز مي گردند، ملت از خانه ها بيرون  نمي ريزند و در شهر و كوي و برزن هلهله و شادي نمي كنند؟ ولي وقتي تيم ملي فوتبال كشوري در مبارزات بزرگ و جهاني  صاحب امتيازات بالا مي شود، تمام كشور و شهرها به ولوله  در مي آيد پير و جوان و زن و مرد به خيابانها مي آيند،  كار و زندگي و خواب و خوراك را فراموش مي كنند و فرياد شور و شوق و شادي سر مي دهند؟ حكايت روز 8 آذر 1376 كه  تيم ملي فوتبال ايران بر استراليا پيروز شد.  پسر بچه هاي شهر اگراسم هم كلاسيها و يا همسايه هاي خود را ندانند ولي فلان فوتباليست را همه مي شناسند. راستي  چرا مردم تا اين اندازه فوتبال را دوست دارند؟ ... چون بازي فوتبال شبيه زندگي است و روند مسابقه از آغاز تا پايان همان مسير تلاش و تقلا و دوندگي و مبارزه اي است كه انسانها در طول زندگي براي گذشتن از موانع و مشكلات و رسيدن به هدف و مقصود خود طي مي كنند.  با اين تفاوت كه آرزوها و روءياهايي كه در دل و مغز انسان  مي گذرد و در زندگي واقعي، هرگز فرصت بروز و ظهور ندارند و يا مجال و توان ارائه و عرضه آنها موجود نيست، همه را در بازي فوتبال مي بينند.  انسانها از رشادت و بي باكي لذت مي برند ولي همه مردم  شجاع و مبارز نيستند- آرزو دارند براي بدست آوردن مطلوب و مقصودشان مبارزه كنند و با سختيها و مشكلات درافتند ولي ناتواني هاي جسمي و روحي و فكري و آداب و رسوم و سنتهاي قومي و اجتماعي و خانوادگي و.. پاي بسياري از انسانها را بسته است ولي هميشه در ذهن و فكرشان اين  دلاوريها و جسارتها تحسين آفرين بوده است. آنچه خود مي خواهند ولي نمي توانند انجام دهند، فوتباليست ها در رقابتهاي بزرگ و در زمين بازي انجام مي دهند.  فيلم ها و داستانها هم همين كار را مي كنند ولي چون آنها ساخته و پرداخته تخيلات نويسندگان و فيلم سازان است  نمي توانند تا به اين درجه مردم را مشغول، مبهوت و مجذوب خود كنند.  در بازي فوتبال مبارزه و رقابت جوانمردانه و شرافتمندانه  است. برد با كسي است كه حق اوست - برنده كسي است كه بيشتر تلاش مي كند و لياقت بيشتري دارد. در فوتبال جنايت  وخشونت و زورگويي و حق كشي و نيرنگ و فريب در كار نيست. -  به جز موارد خيلي نادر- هر كس خطا كند اخطار مي گيرد و بعد اخراج مي شود و اين همان آرزوي شيرين و روءياي ديرينه  انسانها است.  ناگفته نماند كه در تمام رشته هاي ورزشي اين مبارزه  جوانمردانه و برد به حق و اصل عدالت در داوري حاكم و جاري است ولي در فوتبال به جهت شكل و شرايط خاص بازي اين  اصول به صورت جذابتر و دلنشين تري جلوه مي كند. در فوتبال مبارزه دسته جمعي است ولي در زندگي، آدمها تنها هستند، گرچه اطرافشان پر از دوستان و آشنايان است ولي در سختيها و رويارويي با مشكلات تنها مي شوند و يك تنه بايد بجنگند- در فوتبال اين همبستگي و همدلي درست وقتي به اوج  مي رسد كه خطري دروازه شان را تهديد مي كند- با دل و جان  و در كنار هم جانانه دفاع مي كنندو در مقابل حريف ديوار سختي از دوستي و يكدلي مي كشند كه عبور از آن كار مشكلي  است، و انسان تنهاي امروز اين صحنه ها را دوست دارد و از ديدنش لذت مي برد. از طرفي ميدان مسابقه بزرگ است و امكان بيشتر دويدن و تندتر دويدن هست. زمان بازي هم  طولاني است و فرصت جبران شكست بيشتر مي شود وهمينطور نيروي اميد قوي تر و چه شيرين است آن وقت كه توپ وارد دروازه حريف مي شود مثل اينست كه تمام تماشاچيان خود اين  ضربه را وارد كرده اند و وقتي قهرمانان پيروز مي شوند،  گويي يكايك بيننده ها خود در يك رقابت بزرگ زندگي پيروز شده اند.  فرشته بيداد 
