 مركز اطلاعات اورژانس تهران، مكاني است كه هنوز بعد از سالها، نه سازمان است، نه موءسسه است، نه شركت است و نه  هيچ چيز ديگري در اين رديف، مرغ سياه وزارت بهداشت،  درمان و آموزش پزشكي است كه در عروسي و عزا كشته مي شود و حتي گاهي بدون خوراندن قطره آبي ! با اين حال محلي است  كه ديگر نه فقط ساختمانش كه آمبولانس هايش و به نوعي  كليه تكنيسين هايش شديدا" فرسوده، خسته و ديگر به آخر خط رسيده اند، اما هنوز به دليل نوع كار و مسئوليتي كه به  هر حال در قبال بيماران حادثه ديده دارند، به هنگام نياز در حقيقت خود را لنگ لنگان مي كشند و تا جايي كه فرسودگي  و خستگي اجازه مي دهد، انجام وظيفه مي نمايند.  تكنيسين هاي فوريت هاي پزشكي آن هاكه شغلشان طبق نظريه  امور استخدامي كشور در رديف مشاغل سخت و زيان آور قرار گرفته، تاكنون متاسفانه با تمام دوندگيها در راستاي  احقاق حقوق طبيعي و قانوني خود طرفي نبسته اند از جمله،  ضمن دريافت پايين ترين رديف حقوقي به شهادت فيش هاي  ماهيانه" سي وهشت تا چهل هزار تومان به بهاي بيست و پنج  سال سابقه كار سخت و زيان آور و گروه يازده "چندين سال  است، بدنبال حق جذب تلاش مي كنند و نتيجه اي نمي گيرند و جالبتر اين كه مسئولان امر كارانه را به حق جذب تغيير مي دهند وادعا مي كنند 30 درصد به حقوق تكنيسين هااضافه  شد!  تكنيسين هاي اورژانس تهران كه درجنگ تحميلي در طيفي وسيع  شركت داشته اند و حتي گاهي به عنوان رزمنده، متاسفانه  گروه ارفاقي را دريافت نكرده اند، به اين بهانه كه  حضورشان در جبهه مداوم نبوده است، در حالي كه همواره از ده روز قبل از كليه عملياتها تا 15 روز بعد از آن  درجبهه ها حضور فعال داشته اند.  از سوي ديگر، اين قشر حقيقتا" زحمتكش، در جنگ تحميلي و موشكباران شهرها و كليه تعطيلات رسمي از جمله تمام  تعطيلات نوروزي در تمام سالها، مرخصي هايشان لغو مي شود كه گويي گذشته از تكنيسين ها، خانواده هايشان نيز مشمول  مشاغل سخت مي شوند; چرا كه گرچه طبق قانون بين المللي  اورژانس جهاني، تكنيسين هاي فوريتهاي پزشكي در قبال بيست  و چهار ساعت كار دشوار بايستي،(تاكيدا" بايستي)چهل و هشت ساعت استراحت داشته باشند، متاسفانه تقريبا" كليه  تكنيسين ها به اجبار كمي حقوق ماهيانه و مشكلات فراوان  دو و يا گاهي سه شغل دارند و كمتر در كانون خانواده ديده  مي شوند و به قولي زندگي خانوادگي را به اميد خدا رها كرده اند، تا شايد بتوانند فقط براي زنده ماندنشان كاري  كنند...  تكنيسين هاي اورژانس تهران، دستي كوتاه دارند و درخت  حقوق ضايع شده شان بسيار بلند، آنها را و اورژانس تهران  را دريابيد...  تكنيسين هاي اورژانس تهران 
