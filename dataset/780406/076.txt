 گروه ورزشي: مراسم قرعه كشي مرحله نيمه نهايي رقابتهاي  فوتبال جام حذفي باشگاههاي ايران روز دوشنبه در محل اين  فدراسيون انجام خواهد شد.  در اين مراسم كه در ساعت 17 برگزار مي شود، ميزبانهاي  ديدارهاي رفت اين مرحله از پيكارهاي جام حذفي باشگاههاي  كشور مشخص خواهند شد. ديدارهاي برگشت از مرحله يك چهارم  نهايي اين رقابتها امروز برگزار مي شود تا چهره سه تيم  صعودكننده به نيمه نهايي مشخص شود. پيش از اين صعود تيم  پاس تهران به مرحله نيمه نهايي مشخص شده بود كه اين تيم  در اين مرحله با برنده ديدار استقلال تهران و نساجي  قائم شهرروبه رو خواهد شد تيم استقلال در بازي رفت با دوگل از سد نساجي گذشته است. برنده ديدار تيم هاي پيروزي  تهران و سپاهان اصفهان در نيمه نهايي با برنده  مسابقه استقلال اهواز و فجرسپاسي شيراز به مصاف هم  خواهند رفت. در صورتي كه دو تيم از يك شهر باشند، فقط يك  ديدار برگزار خواهند كرد. 
