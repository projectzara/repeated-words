 گروه ورزشي: پيكارهاي بدمينتون انتخابي تيم جوانان ايران  جهت شركت در مسابقات جوانان آسيا طي دو روز انجام شد و در خاتمه علي شاه حسيني، غلامرضا باقري، كاوه مهرابي و فرهاد سليماني به عضويت اين تيم در آمدند. نفرات برگزيده  از روز شنبه 12 تيرماه جاري در اردوي تداركاتي در رشت  حاضر خواهند شد و پس از 10 روز تمرين در اين شهر كه از شرايط آب و هوايي مشابه با" رانگون "پايتخت ميانمار برخوردار است روز 21 تيرماه جاري راهي اين كشور مي شوند. 
