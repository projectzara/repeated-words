   باريقلي: جناب آقاي ياردانقلي از شما كه جامع العلوم  هستيد و در تمام رشته ها بصيرت داريد ممكن است خواهش كنم  به سوءالات اينجانب پاسخ دهيد.  ياردانقلي: با كمال ميل اين روزها فقط بايد سوءال كرد.  باريقلي: با تشكر از استاد. ممكنست بفرمائيد راه سريع  پول جمع كردن با خرج اندك و دردسر كم چيست البته اين راه  حتما" بايد ازطريق ورزش بگذرد آنهم ورزش پرجاذبه فوتبال.  ياردانقلي: سوءال سختي را مطرح كرده اي ولي چون قول  داده ام چاره اي ندارم و بايد پاسخ بگويم. عرض شود بهترين راه اينست كه سعي كني مسئول يك باشگاه پرطرفدار و مردمي بشوي.  باريقلي: جناب استاد، باشگاهها كه پول ندارند و درعين  حال مي گويند زحمات زيادي هم دارند.  ياردانقلي: اشكال شما جوانان اينست كه زود قضاوت مي كنيد و نمي گذاريد قضيه به آخر برسد و همه چيز معلوم شود.  باريقلي: باعرض پوزش منتظرم تا بقيه را بشنوم.  ياردانقلي: مجددا" عرض شود يادت رفت كه گفتم باشگاه  پرطرفدار و مردمي. اين باشگاه ها هزاران خاصيت دارندكه  من چند تا را مي گويم بعدا" تو خود حديث مفصل بخوان از اين مجمل.  باريقلي: استاد خواهش مي كنم براي اينكه من موضوع را خوب بفهمم كلمات قلمبه سلمبه استفاده نكنيد.  ياردانقلي: ايراد ندارد، بزرگترين خاصيت اين باشگاه ها در اين است كه تو با خرج كم مي تواني به راحتي جوانان و آينده داران تيم هاي كم نام و نشان تر را بخري يكي، دو سالي استفاده كني بعد با قيمت خيلي بالا آنها را به  تيمهاي خارجي كه روال معاملاتشان با دلار يا مارك و امثالهم است بفروشي حالا اگر آنها به تيمي رفتند كه در سال يكبار هم پايشان به توپ نخورد، به كسي مربوط نيست  مهم مبلغي است كه وصول مي شود. اين كار را در زمان قديم  كيمياگري مي گفتند.  البته بدشانسي كيمياگران قديم در اين بود كه آن زمان از دلار و مارك و... خبري نبود. اينان بازيكنان را مال التجاره مي دانند.  باريقلي: جناب استاد چرا خودشان روي جوانان و نوجوانان  مثل همه جاي دنيا سرمايه گذاري نمي كنند؟ ياردانقلي: شما جوانها با اين گونه قضاوتها داريد مرا مايوس مي كنيد. عزيزم وقتي براي تو غذاي حاضري و لذيذ آماده است آيا اين درست است كه بروي مدتها زحمت بكشي و غذا آماده كني؟ باريقلي: خيلي معذرت مي خواهم حق با شماست ما جوانها نمي دانم چرا اينقدر احساساتي فكر مي كنيم حالا ممكنست  بگوئيد پس تكليف تيم خودشان كه بايد چه در كشور و چه در سطح قاره افتخار كسب كنند چه مي شود؟ ياردانقلي: بازهم فراموش كردي كه من گفتم تيمهاي  پرطرفدار و مردمي. خاصيت اينگونه تيمها در اينست كه  هزاران هزار عاشق پاك باخته و دل سوخته دارند كه در هر شرايطي از سرما، گرما و مشقات ديگر تيم خود را تشويق  مي كنند، حمايت مي كنند، شارژ مي كنند حالا اگر اين تيم  برنده بود كه سينه روءسايشان جلوتر مي آيد اگر هم باخت پس  زمين، زمان، آسمان، ريسمان و داور را براي چه خلق  كرده اند براي اينكه آنها را مقصر جلوه دهند.  باريقلي: بازهم استاد كه جواب قلمبه سلمبه داديد من  هرچيز را قبول كنم نمي توانم از آبروي مملكت و عرق ملي  به راحتي بگذرم.  ياردانقلي: البته كه حق داري حالا من پاسخت را با يك  سوءال مي دهم.  مگر طي سالها كه به راحتي به تيمهاي غيرمطرح قاره باختيم  و با سهل انگاري از دور افتخار قاره خارج شديم كسي از كسي سوءالي، بازخواستي كرد كه بعدا" بكند. ! !  مگر از دستگاه پرطمطراق تلويزيون كه سالهاست در روز روشن  و شب تاريك حق ورزش را ناديده مي گيرد و براي خود برنامه  كم خرج تهيه مي كند كسي ايرادي گرفته است ! !  باريقلي: باعرض تشكر از استاد حالا مي شود گفت دوزاري من  كاملا" افتاده است پس اجازه مي خواهم ماحصل كلام را جمع بندي كنم.  ياردانقلي: حالا كه پسر بااستعداد و باهوشي هستي و موضوع  را زود گرفتي اجازه جمع بندي هم داري.  باريقلي: باعرض آخرين تشكر از استاد: وقتي در تشكيلات  حساب و كتاب نباشد و احساسات خيل بي شمار علاقه مندان و طرفداران و از همه مهمتر مصالح ملي و مردمي ناديده گرفته  شد بايد وضع چنين باشد كه هست.  ياردانقلي: آفرين بر تو شاگرد بااستعداد.  ياردانقلي 
