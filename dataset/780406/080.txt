 گروه ورزشي: فدراسيون كشتي اعلام كرد: حضور تيم هاي  حداقل 10 كشور در دومين دوره مسابقه هاي كشتي آزاد و فرنگي قهرماني جوانان زير 20 سال آسيا در تهران قطعي شده  است.  براي شركت در اين رقابتها تاكنون كشورهاي ژاپن،  ازبكستان، سوريه، اردن، قرقيزستان، قزاقستان، هندوستان،  افغانستان و تاجيكستان آمادگي خود را به فدراسيون كشتي  ايران اعلام كرده اند كه با احتساب كشور ميزبان، جمع  كشورهاي شركت كننده در اين رقابتها به 10 كشور مي رسد.  اين فدراسيون اعلام كرد: كشورهاي كره جنوبي و كره شمالي  رسما انصراف خود را از شركت در اين رقابتها به ايران  اعلام كردند اما از حضور تيم هاي كشورهاي چين، مغولستان،  تايوان، پاكستان و عراق هنوز خبري در بين نيست.  دكتر" چانگ كيو كيم "رئيس كنفدراسيون كشتي آسيا از كره  جنوبي، جانشين" ميلان ارسگان "رئيس فدراسيون بين المللي  كشتي در اين مسابقه هاخواهد بود.  دومين دوره مسابقه هاي كشتي آزاد و فرنگي قهرماني  جوانان زير 20 سال آسيا طي روزهاي 15 تا 18 تير ماه جاري  در سالن شهداي هفتم تير تهران برگزار خواهد شد. 
