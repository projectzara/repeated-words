   گروه ورزشي: تيم واليبال نفت روسيه به عنوان اولين حريف  تداركاتي تيم هاي ملي بزرگسالان و جوانان ايران روز سه شنبه هفته جاري وارد تهران مي شود و پس از يك روز استراحت طي پنج روز دوبار با هريك از اين دو تيم بازي  خواهد كرد بعد از نفت نوبت به تيم جوانان روسيه مي رسد كه به عنوان قهرمان اروپا و تيم سوم جوانان جهان سه بار با ملي پوشان بزرگسال و جوانان ما ديدار مي كند.  تيم هاي مدعي صعود در واليبال جوانان  در شرايطي كه تنها سه روز از آغاز مرحله مقدماتي  مسابقات جوانان ايران در سه منطقه كرمان، تاكستان و اصفهان مي گذرد، چهره مدعيان صعود به مرحله نهايي تا حدود زيادي مشخص شده است. در گروه(كرمان)دو تيم تهران  و ميزبان، در گروه(تاكستان)تيم هاي مازندران، زنجان و قزوين و در گروه سوم سه تيم گلستان، اصفهان و توابع  تهران از بخت مساعدتري نسبت به ساير شركت كننده ها براي  حضور در مرحله بعد برخوردارند.  واليبال حذفي تهران برگزار مي شود اكبر يحيايي دبير تازه منصوبشده واليبال تهران روز گذشته طي تماسي با سرويس ورزشي همشهري اعلام كرد:  مسابقات حذفي تهران كه قبلا" قرعه كشي شده است، انجام  خواهد شد و شايد هم با تعداد تيم هاي بيشتري اين بازيها را برگزار كرديم. وي اضافه كرد: اگر سالن هفتم تير با صلاحديد مسئولان تربيت بدني استان تهران چهارشنبه ها نيز در اختيار اين هيات باشد، برنامه مسابقاتي منظم تري در اين فصل خواهيم داشت. 
