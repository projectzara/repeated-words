   آثار زنان نويسنده در امريكاي لاتين  * نويسندگي در كشورهاي امريكاي لاتين از واقعيتهاي سياسي  نظير فقر، سركوب، خشونت و ناپديد شدن ها فاصله ندارد آثاري كه از دهه 1960 در كشورهاي امريكاي لاتين پا به  منصه ظهور گذاشت از حيث تنوع شخصيت و برخورداري از طرحهاي بس جالب و شگفت انگيز، از حيث زمينه سياسي و تاريخي تاثيرگذار و مشخصا" كار مردان نويسنده بود. البته  نه از آن روي كه زنان امريكاي لاتيني نمي نوشتند يا آثارشان را چاپ نمي كردند. زنان هم مي نوشتند اما به  استثناي چند نفر خاص - مثل ايزابل آلنده كه رمان  پرجاذبه اش" خانه ارواح "در امريكا و سپس در بسياري از كشورها منتشر شد- آثار زنان عموما" ترجمه نمي شد و معدود آثاري كه در كشورهاي اروپا يا امريكا ترجمه مي شد هم  توفيقي در جلب انظار عمومي كسب نمي كرد. عده اي عقيده  دارند كه كمتر اثري از زنان نويسنده امريكاي لاتيني  ترجمه و منتشر شده چون واقعا" كار قابلي به دست زنان  انجام نشده است، اما اين عقيده صحت ندارد دلايل را بايد در سياستهاي غامض ادبي و ساير انواع سركوب ادبي جست.  اما دليل هرچه كه باشد نخستين گزيده داستانهاي كوتاه  امريكاي لاتين با عنوان "چشم قلب" در سال 1974 در امريكا منتشر شد كه در آن پنج داستان از آثار زنان نويسنده  گردآورده شده بود اين اولين مجموعه داستانهاي كوتاهي  بود كه در زبان انگليسي از زنان نويسنده امريكاي لاتين  به چاپ تجاري رسيد.  پيش از آن پاره اي مجموعه ها از سوي ناشران كوچك يا توسط انتشارات بعضي دانشگاهها منتشر شده بود. اما از زمان چاپ "چشم قلب" به بعد سرانجام صدايي كه مدتها به  گوش نمي رسيد شنيده مي شود.  عده اي از زنان نويسنده امريكاي لاتين مثل "كلاريس  ليسپكتور" برزيلي، "مارتا لينچ "آرژانتيني، "النا پونياتوفسكا" و" روزاريو كاستلانوس "مكزيكي در كشورهاي  خود بسيار مشهورند و هر از گاهي اثري از آنها به زبان  انگليسي ترجمه و منتشر شده است. "شعله هاي ديگر" مجموعه  ديگري از داستانهاي زنان امريكاي لاتين است كه درباره  خود زنان و با مضامين غيرمترقبه اي در قلمروهاي عاطفه،  بدنامي، قتل، مرگ، ارواح و خاطرات است. اين كتاب مشتمل  بر انواع و اقسام سبكها و روشهاي هنري است، از مسائل  زنان گرفته تا داستانهاي علمي تخيلي، داستانهاي واقعي از سياست و همچنين آثاري سوررئاليستي كه در مايه رئاليسم  جادويي نقل شده.  در خيلي از اين قصه ها نظير" تقليد نسترن "نوشته كلاريس  ليسپكتور و" انتقام شوهر" اثر راشل دخيرور نويسنده  برزيلي افسردگي، اضمحلال روحي، شكست در زندگي و يا خودكشي، مضمون غالب است. خواننده از مطالعه اين آثار احساس دل سختي مي كند. احساس واقعيتي عاري از جادو.  شخصيتهاي مونث داستانها در مقام سنتي زن با مشكلات  روبه رو نمي شوند بلكه اهل تدبير و چاره انديشي هستند.  " ايزابل آلنده "در مقدمه مختصري كه براي اين كتاب نوشته  مي نويسد: "زن بودن در امريكاي لاتين(يا هر كشور ديگر جهان سومي)يعني بنده بودن محتوم. " زنان نويسنده در كتاب مورد نظر با آن بندگي محتوم در مي افتند و پا از آن فراتر نهاده اند اما عجيب آنكه باز خود به خيلي از شخصيتهاي زن خود اجازه همين كار را نمي دهند نمونه ها در اين مورد بسيار است.  ملاحظه بي پروايي در حوزه هاي سنتي اخلاق آن هم در كشورهايي كه عموما" در زمره جهان سوم طبقه بندي مي شوند از سست شدن حدود اين حوزه ها خبر مي دهد. نمونه آن  داستان" كنتس خونين "نوشته "بئاتريس خيدو" نويسنده  آرژانتيني است كه در آن يك خانم اشرافي ديوانه، دخترهاي  جوان را حبس كرده و با فجيع ترين و شنيع ترين رفتارها شكنجه مي دهد.  غالب اين داستانها بيان طرز كار نسل قديم زنان نويسنده  امريكاي لاتين است نويسندگاني كه خيلي از آنها به شهادت  كنيه هايشان اروپايي هستند و ديدگاههايشان از جنگ جهاني  دوم تاثير پذيرفته است. اين نويسندگان بيشتر از سه كشور پيشرفته امريكاي لاتين - برزيل، آرژانتين، و مكزيك هستند.  به عبارت ديگر در مجموعه داستانهاي مورد بحث آثاري از نويسندگان خاصي گردآورده شده و مضامين آن گوياي همين وجه  خاص است. مضاميني كه درباره آن پيشتر به اجمال صحبت شد به نحوي انتخاب شده كه با ذائقه خوانندگان در امريكا انطباق داشته باشد. زنان در اين آثار به قدرت از چشم  روابط خود با مردان نگاه مي كنند. نمايان ساختن اين جنبه  از ادبيات امريكاي لاتين اهميت به سزايي داشته و جالب توجه است كه برداشت گردآورنده داستانها آلبرتو مانخل از زنان در امريكاي لاتين امروزي تك بعدي نيست.  نويسندگي در كشورهاي امريكاي لاتين از واقعيتهاي سياسي  نظير فقر، سركوب، خشونت و ناپديد شدن ها فاصله و افتراق  ندارد. اين واقعيتها به اشكال گوناگون به آثار ادبي راه  يافته اند. "چريك "اثر آلبالوسيا آنخل نويسنده كلمبيايي  روايت دلدادگي دختر جواني به يك چريك است.  وي مي داند كه سختي هايي در پيش دارد و سرانجام روزي  مي رسد كه ماموران دولتي به محل سكونتش مي ريزند تا چريك  را پيدا كنند و براي اين منظور او را به باد آزار و شكنجه مي گيرند يا در" جشن مسروقه "نوشته ليليانا هكر دختر يك مستخدم در جشن تولد دختر اربابش شركت مي كند و در آنجا با مطالب گزنده و صريحي از اختلافات طبقاتي  روبه رو مي شود.  با همه اينها بايد ديد كه آيا اين داستانها توانسته است  سبكها و گرايشهاي زنان نويسنده امروز امريكاي لاتين را بي طرفانه نشان دهد؟ مثبت بودن پاسخ اين سوءال مورد ترديد است. گردآورنده مجموعه مورد بحث البته مدعي است كه در اين جهت كوشيده و خود را موفق مي داند. اما پاره اي نكات  از نظر وي دورمانده كه حائز اهميت بسيار است. در اين  مجموعه اثري از زنان نويسنده امريكاي مركزي آورده نشده  در حالي كه نويسنده اي مثل "كارمن نارانخو" اهل  كاستاريكا آثار در خور اعتنايي دارد. همچنين از زنان  نويسنده كشورهاي منطقه آند(غرب قاره امريكاي مركزي و جنوبي)در اين مجموعه خبري نيست. پرو، بوليوي و يا شيلي  زنان نويسنده بزرگي دارند. جاي شگفت است كه ماريا لوييزا بومبال شيليايي يا داستان نويس سرشناسي چون لوييزا والنزوئلا آرژانتيني در ميان زنان نويسنده امريكاي جنوبي  نباشند. يا زنان نسل جديد از مدنظر دور بمانند. نبايد ناگفته بماند كه يك مجموعه داستان البته همه نويسندگان  را دربرنمي گيرد و چنين كاستي هايي ابدا" دور از انتظار نبوده و از ارزش كار نمي كاهد چه آنكه تا قبل از گردآوري اين مجموعه همين اطلاع از زنان نويسنده امريكاي  لاتين نيز در دست نبود.  قاره امريكاي لاتين كه از كانونهاي بزرگ ادبيات عصر حاضر است اينك تنها به مردان خود غره نيست. زنان اين قاره نيز پا به عرصه ادبيات جهان گذاشته اند و ثابت كرده اند كه  حرفي براي گفتن به جامعه جهاني دارند. زناني كه در بيشتر كشورهاي قاره سخت سرگرم نوشتن هستند و نشان داده اند كه  در خلاقيت و ابداع در همه سبكهاي ادبي دست كمي از مردان  ندارند. خلاقيتهاي زنانه در امريكاي لاتين مجالي  استثنايي است تا در آن بشر بتواند به خويش و پيرامونش از چشم جنس دوم نظر بيندازد.  ترجمه: محمود فاضلي بيرجندي  منبع: اينترنت 
