 * دل دلدادگي  * نويسنده: شهريار مندني پور * انتشارات: علمي  * تاريخ انتشار: بهار 1378 * بهاء3200 تومان  رمان" دل دلدادگي "در اوج آغاز مي شود و جرقه هاي  اوليه اش با توصيفاتي عيني از فضايي زلزله زده و پرالتهاب و ملموس ادامه پيدا مي كند.  توصيفاتي كه به حق توانسته گوشه اي از بلايي طبيعي و خانمان برانداز را به خواننده اش انتقال دهد. ريزبيني  نويسنده در به كلمه درآوردن زواياي تلخ و تار بازماندگان  واقعه و موشكافي درون شخصيت هايي كه به گونه اي متحمل  زيان شده اند را مي توان از محاسن رمان به شمار آورد.  دل دلدادگي در پايان آغاز مي شود، پاياني كه به عمد در آغاز گنجانده شده است و خواننده تا انتهاي رمان به دنبال  كشف همين آغاز در پايان و پايان در آغاز است.  ماجراي رمان برچند محور اصلي و فرعي استوار است كه موارد اصلي از اين قرارند: جنگ، زلزله، عشق.  در هم تنيدگي و چفت و بست موضوعهاي ياد شده در ماجراهايي  كه مدام خواننده غرق در تعليق داستاني را بيش از پيش جذب مي كنند و در سه خط موازي به پيش مي روند و درونمايه  رمان را شكل داده و براي خواننده برون افكني مي كنند.  نويسنده به خوبي از عهده تفكيك موارد ياد شده برآمده به  گونه اي كه هيچ كدام تحت الشعاع ديگري قرار نگرفته و رنگ  نمي بازند.  " روجا" شخصيت اصلي رمان را مي توان از چندين زاويه مورد بررسي قرار داد و از نگاه شخصيت هايي كه به گونه اي با او درگيرند به ابعادش نگريست.  او از نگاه "كاكايي "موجودي اسطوره اي، دوست داشتني و ماورايي است. رشادت هاي روزافزون كاكايي در جنگ و حسرت  از عشق ناكام به روجا قرينه اي زيبا در عالم نويسندگي  است. پس روجا در نگاه كاكايي كه خود نيز داراي شخصيتي تو در تو و پيچيده است مي تواند سمبل "مام وطن "باشد كه  كاكايي را در دو جنبه مجبور به نبرد كرده است.  اما نگاه "داوود" به روجا نگاهي صرفا" حسي عاطفي و زودگذر است كه درست در مقابل نگاه "كاكايي "قرار مي گيرد و موجب جدالي مي شود كه جانبداري نويسنده را به همراه  دارد. جانبداري پنهاني كه زيركانه از شخصيت كاكايي به  كار گرفته شده و خواننده را به دنياي پررمز و راز كاكايي  بي سواد و رشد و تكامل روزافزونش در مقابل ياس هاي چند گانه" داوود" به عنوان فردي با پشتوانه سياسي مي كشاند.  صحنه هاي پي درپي جدال كاكايي با متعرضان به "وطن "كه هر روزه تشديد مي شود در مقابل بريدگي و انفعال داوود نيز مي تواند موءيد اين موضوع باشد.  نگاه سوم نگاه "يحيا" ست كه سمبل تمام نفرت هاي عالم است  كه هم درگير و دار جنگ و هم در ماجراي دلخراش زلزله  حريصانه به زندگي آلوده خود ادامه مي دهد و در اين راه  نه وطن مي شناسد و نه "مام وطن "" قابيل "وار مي كشد و با اين حال در بلندي ماوا دارد.  پس نوع نگاه او به روجا ديگر احتياجي به توضيح ندارد.  درونمايه اصلي رمان نگرشي نو از زاويه اي ديگر به  رنج هاي ناتمام بشر است، نگاهي دردمندانه با پرداختي  هنرمندانه كه به نظر مي رسد نويسنده عمده توان خود را در هرچه روشنتر كردن اين جريان به كار گرفته است، تا آنجا كه تمامي شخصيت هاي آثار كوتاه او سر از رمان  درآورده اند و با مدد نويسنده گوشه اي از مسئوليت اين  كار را به عهده گرفته اند...  آنچه كه مندني پور بايد بيشتر به آن توجه كند در نظر گرفتن حق خواننده است و خواننده آثاراو بايد دقت  بيشتري از خود نشان دهد.  به نظر مي رسد كه نويسنده و خواننده امروز بايد كششي دو سويه و محكمتر به سوي همديگر داشته باشند و در اين راه  نمي توان هيچ كدام را مقصر دانست.  رسول آباديان 
