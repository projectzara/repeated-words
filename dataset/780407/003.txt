 فيلم" داكينو" در روماني  دبيرخانه نهمين جشنواره بين المللي فيلم "داكينو" كه از سوم تا هشتم آبانماه سال جاري در شهر بخارست پايتخت  روماني برگزار مي شود خواستار فيلم "يوفك "ساخته مهوش  شيخ الاسلامي شد.  به گزارش روابط عمومي انجمن سينماي جوانان ايران اين  جشنواره در قطع هاي 16 و 35 ميلي متري و ويدئويي با موضوعات داستاني، مستند و انيميشن فيلم مي پذيرد. حداكثر زمان مورد قبول در اين جشنواره براي فيلم انيميشن 30 دقيقه و براي فيلمهاي مستند و داستاني 50 دقيقه است.  گفتني است نمايندگان اين جشنواره پس از تماشاي فيلم  " يوفك "در تامپره فنلاند خواستار حضور آن در اين جشنواره  شده اند.  " صبحگاه "آماده نمايش شد فيلم كوتاه "صبحگاه "كار تازه حميد سليميان آماده نمايش  شد. اين فيلم دومين فيلم سليميان است كه در ماههاي اخير در انجمن آماده نمايش مي شود. "پل "فيلم ديگري از وي بود كه در سينماي فلسطين نمايش داده شده است. در گزارش روابط عمومي انجمن سينماي جوانان ايران مشخصات اين فيلم بدين  شرح آمده است:  نويسنده و كارگردان: حميد سليميان، تصويربردار: محسن  اقتصاد، تدوين: عليرضا ابراهيمي، مجري طرح: خانه رسانه،  تهيه كننده: انجمن سينماي جوانان ايران 
