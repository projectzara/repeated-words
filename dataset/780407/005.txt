 گروه اجتماعي - اراك - خبرنگار همشهري: مديران مسئول  اعضاي هيات تحريريه، خبرنگاران استان مركزي و نمايندگان  روزنامه هاي كشوري در اين استان طي نامه اي از نمايندگان  استان مركزي در مجلس شوراي اسلامي خواستند كه به طرح  اصلاح قانون مطبوعات راي منفي دهند. دست اندركاران  مطبوعات استان مركزي در اين درخواست اعلام كرده اند كه  راي منفي نمايندگان استان مركزي به طرح به اصطلاح اصلاح  قانون مطبوعات را هم شان با جايگاه تاريخي، فرهنگي استان  مركزي در راستاي پاسداشت خون بهاي شهيدان و آرمان امام  را حل مي دانيم.  در اين نامه آمده است: در حاليكه دو سال از تولد جنبش  مدني نوين در جمهوري اسلامي ايران مي گذرد و در شرايطي  كه طي اين مدت اين حركت نوپا با چالشهاي فراوان و توانفرسايي دست به گريبان بوده است اما به لطف خداوند و به رغم مشكلات فراوان به دليل ريشه دار بودن اين تحول  سياسي در انديشه آحاد مردم و به يمن خطاكاريهاي رقيب،  استوار به راه نهادينه شدن گام مي نهد و بحق پافشاريهاي  رئيس جمهوري و انعطاف ناپذيري او در قبال نقض حقوق مردم  سهم اصلي را در اين توفيق بعهده داشته است. با اين حال  همچنان دست آوردهاي دوم خرداد در تعارض جدي و كشمكش با انديشه و عملكرد ناباوراني است كه براي انديشه و آراي  مردم و طبعا" اراده ملي اصالتا" ارزشي قائل نيستند و در جديدترين سناريوي جناح تمامت خواه حمله گسترده اي عليه  مطبوعات طرفدار آزادي آغاز شده است كه هدف ايجاد مانع در راه توسعه سياسي و فرهنگي را دنبال مي كند. 
