 گروه علمي فرهنگي: دوازدهمين كنفرانس بين المللي وحدت  اسلامي، با حضور 60 انديشمند خارجي و 40 كشور جهان و همچنين جمع كثيري از علما و انديشمندان داخلي، امروز (هفتم تير)در تهران برگزار مي شود.  اين كنفرانس با عنوان "اسلام و امت اسلامي در قرن آينده "، همزمان با فرا رسيدن هفته وحدت در مركز همايش هاي  بين المللي صدا و سيمابرگزار مي شود.  در اين كنفرانس كه تا 10 تير به فعاليت خود ادامه  مي دهد، شركت كنندگان به بحث و بررسي پيرامون تحولات  دنياي اسلام در 100 سال گذشته و مشكلات جهان اسلام در عصر كنوني و وظايف ومسئوليت هاي امت اسلامي در آستانه  قرن بيست و يكم مي پردازند.  ايجاد روابط صميمانه و برادري بين اهل سنت و شيعيان،  شناخت متقابل علما و شخصيت هاي مذاهب از يكديگر، تلاش  براي نزديك سازي ديدگاههاي كشورهاي اسلامي در موضوعات  اخلاق، آشنايي ميهمانان با دستاوردهاي علمي و عملي  انقلاب اسلامي و... از مهمترين اهداف برگزاري اين  كنفرانس است.  براساس اين گزارش انديشمنداني از كشورهاي امريكا، چين،  فرانسه، آلمان، ژاپن، پاكستان، عربستان، استراليا، تركيه،  اندونزي، مالزي، يمن، كويت و.. در اين كنفرانس شركت  مي كنند. 
