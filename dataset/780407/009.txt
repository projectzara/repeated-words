 برخوردهاي سليقه اي، عجولانه و نينديشيده باعث مي شود تا برنامه هاي مختلف فرهنگي و ورزشي نه تنها به اهداف خود دست نيابند، بلكه لطمات جبران ناپذيري نيز بر روح و روان  دانشجويان وارد كنند.  گزارش خبرنگار ما، حاكي است دانشجويان ورزشكار دانشگاه  بوعلي سينا، با انگيزه هاي قوي و البته امكانات بسيار محدود، توانسته اند در يك سال گذشته پيروزي هاي چشمگيري  را در مسابقات مختلف ورزشي كسب كنند. مسئولان اين  دانشگاه براي تقدير از اين دانشجويان مراسمي را ترتيب داده بودند كه در آن جوايزي به دانشجويان اهدا شود.  متاسفانه بدون دلايل منطقي و در پي تصميمات شتابزده  دقايقي قبل از اين مراسم دانشجويان دختر از شركت در اين  مراسم محروم مي شوند و از آنها خواسته مي شود سالن  برگزاري مراسم را به مقصد سالن حجاب اين دانشگاه كه فاقد امكانات روشنايي بوده و اساسا" براي اين منظور آماده  نشده بود، ترك كنند.  اين گزارش حاكي است در پي اعتراض دختران دانشجو به رفتار نا مناسب دست اندركاران، مسئول تربيت بدني اين دانشگاه  پشت تريبون قرار گرفته و با سخنان خود موجبات آزردگي  بيشتر دانشجويان را فراهم مي آورد.  دانشجويان دانشگاه بوعلي سينا با ارسال نامه اي به  مسئولان وزارت فرهنگ و آموزش عالي، خواستار برخورد شايسته با اين موضوع شده اند. 
