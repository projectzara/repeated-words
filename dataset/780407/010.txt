 بسياري از بيماران مبتلا به ايدز، هزينه سنگيني را براي  كوكتل هاي دارويي(معجون هاي دارويي)ضدويروسي كه روزانه  مصرف مي كنند، مي پردازند. پرداخت بيش از ده هزار دلار در سال، تنها مشكل اين بيماران نيست، بلكه اين قرصها به  مرور زمان، اثرات جانبي وحشتناكي همچون حالت تهوع و دل بهم خوردگي، خستگي مفرط و به وجود آمدن لايه هاي چربي  كه شكل ظاهري قسمت بالايي بدن را از حالت طبيعي خارج  مي كند، خواهند داشت. پس تعجبي ندارد كه بعضي از اين  بيماران، گهگاه دچار اشتباه مي شوند و از تعطيلي دارويي  استفاده مي كنند مشكل اين است كه ويروس ايدز(HIV)، هيچ گونه تاثيري از اين داروها نمي گيرد و هنگامي كه  خوردن قرصها متوقف مي شود، اين ويروس در بعضي مواقع به  حالت اوج خود مي رسد. چندي پيش محققين يك مركز تحقيقاتي  ايدز درباره چهار تن از بيماراني كه در اوايل درمان خود از كوكتل درماني استفاده و بعد آن را قطع كردند،  اطلاعاتي را تهيه كردند. در مورد دو نفر از بيماران،  مقدار ويروس در حالت اوليه خود، در بالاترين سطح باقي  ماند تا اين كه آنها دوباره استعمال اين دارو را شروع  كردند. اما در دو مورد ديگر، در ابتدا مقدار كمي از اين  ويروس به طور شگفت انگيزي ازبين رفت و بعد حداقل به مدت  چهارده ماه در سطحي قرار داشت كه امكان شناسايي آن نبود و اثري از آن مشاهده نشد. با اينكه، تعداد چنين بيماراني  كم است ولي سوءالات جالبي در اين باره مطرح مي شود كه آيا ويروس اچ. آي وي به عنوان يك تلقيح توان افزا(تلقيحي كه  پس از اتمام يك سلسله تلقيحات براي ازدياد اثر و ايمني و غيره انجام مي شود)، از عملكردش بازمي ايستد و در اين  حالت سيستم ايمني بدن را آماده احاطه بر اين ويروس  مي كند؟ قبلا" چندين تيم تحقيقاتي ايدز با روش معيني  شروع به ترك دادن كوكتل درماني بعضي از بيماران كردند تا ببينند كه آيا اين تعطيلي دارويي كوتاه مدت به تعطيلي  هميشگي تبديل خواهدشد يا خير!  منبع: مجله تايم، فوريه 1999 ترجمه: پدرام هاشمي نسب 
