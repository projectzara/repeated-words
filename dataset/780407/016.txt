 گروه اقتصادي: 1202 ميليارد ريال تسهيلات پرداختي بانك  مسكن در دو ماهه فروردين و ارديبهشت سال 78 نسبت به مدت  مشابه در سال پيش 123 درصد رشد داشته است.  به گزارش روابط عمومي بانك مسكن، اين بانك با اتخاذ تمهيدات مختلف در زمينه هاي تجهيز منابع توانسته است  مبلغ كل سپرده هاي خود را از 5425 ميليارد ريال در پايان  ارديبهشت سال 77 به 8353 ميليارد ريال در پايان سال جاري  افزايش دهد كه رشدي معادل 54 درصد را به همراه داشته است.  براساس همين گزارش، از مجموع تسهيلات اعطايي 29 درصد به  شهر تهران، 30 درصد به شهرهاي بزرگ و 41 درصد به ساير شهرها در قالب مشاركت مدني، فروش اقساطي، جعاله و عقود ديگر اختصاص داشته است.  اين گزارش حاكي است تسهيلات اعطايي براي احداث، تكميل  ساختمانهاي مسكوني، تجاري، اداري، خريد و تامين مسكن  پرداخت شده است. لازم به ذكر است در ميان انواع سپرده ها،  حساب صندوق پس انداز مسكن با 64 درصد از كل سپرده هاي  بانك بخش اعظم سپرده ها را تشكيل مي دهد. 
