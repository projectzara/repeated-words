 گروه ورزشي: روزنامه هاي ايتاليا ديروز خبر از پيوستن  " پردراگ مياتوويچ "مهاجم يوگسلاو تيم رئال مادريد اسپانيا و" انريكو كيه زا" بازيكن صاحبنام تيم فوتبال  پارما را به باشگاه فيورنتينا ايتاليا دادند.  به گزارش خبرگزاري انسا از روم، مياتوويچ كه در ديدار پاياني رقابت هاي قهرماني باشگاه هاي اروپا در سال 1998 با تك گل خود باعث پيروزي تيم رئال مادريد مقابل يوونتوس  شد با دستمزدي بالغ بر 6/1 ميليون دلاربراي هر فصل و به  مدت 3 سال به تيم فيورنتينا منتقل شد.  وي در اين باره گفت: من براي كسب پيروزي به ايتاليا گام  گذاشته ام وهمانند گذشته در اين تيم نيز پيراهن شماره 8 را بر تن خواهم كرد.  " كيه زا" مهاجم ايتاليايي تيم پارما نيز با عقد يك  قرارداد چهارساله و دريافت سالانه 1/2 ميليون دلار به  جمع بازيكنان تيم فيورنتينا اضافه شد.  اين در حالي است كه هزينه انتقال مياتوويچ از رئال  مادريد 1/8 وكيه زااز پارما به فيورنتينا 14 ميليون دلار اعلام شده است.  " جيوواني تراپاتوني "مربي تيم فوتبال فيورنتينا با ابراز رضايت ازخريدهاي تازه خود گفت كه خط حمله اين تيم  در فصل آينده با وجود كيه زا و" گابريل باتيستوتا" مهاجم  ملي پوش فوتبال آرژانتين اين تيم مهار نشدني خواهد شد. 
