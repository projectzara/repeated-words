 گروه ورزشي: در ادامه رقابت هاي جام جهاني فوتبال بانوان  چهره پنج تيم صعودكننده به مرحله يك چهارم نهايي مشخص شد.  برزيل، نروژ، روسيه، چين و سوئد با كسب امتيازهاي لازم  در گروه هاي مختلف به مرحله بعدي راه يافتند.  در ادامه رقابت ها در گروه سوم روسيه با نتيجه چهار بر يك كانادا را شكست داد و نروژ نيز چهار بر صفر ژاپن را شكست داد. چين در گروه چهارم سه بر يك از سد استراليا گذشت و در همين گروه نيز سوئد دو بر صفر بر غنا غلبه كرد.  سومين دوره رقابت هاي جام جهاني زنان با حضور 16 تيم در چهار گروه هفته گذشته در آمريكا آغاز شده است. 
