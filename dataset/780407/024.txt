   گروه ورزشي: با پايان گرفتن دور سوم از مسابقه هاي  بين المللي تنيس ويمبلدون انگليس، "پت سامپراس "تنيس باز آمريكايي و" استفي گراف "تنيس باز اهل آلمان به عنوان  اميدهاي اصلي كسب عنوان قهرماني رقابت هاي مردان و زنان  اين مسابقه ها به شمار مي روند.  به گزارش خبرگزاري رويتر از لندن، در اين مسابقه ها كه  با شركت بهترين تنيس بازان زن و مرد جهان در لندن پيگيري  مي شود، از" آندري آغاسي "و" تيم هنمان "تنيس بازان  آمريكايي و انگليسي به عنوان حريفان اصلي سامپراس براي  كسب عنوان نخست پيكارهاي مردان اين مسابقه ها نام برده  مي شود.  " ونوس ويليامز" از آمريكا و" يانا نووتنا" تنيس باز با تجربه اهل جمهوري چك پس از" استفي گراف "از شانس بيشتري  براي كسب عنوان قهرماني رقابت هاي زنان اين پيكارها برخوردارند. 
