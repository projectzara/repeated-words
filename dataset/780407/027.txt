 " عبدالعزيز بوتفليقه "رئيس جمهور جديد الجزاير ديروز در نخستين سفر خارجي خود پس از انتخابات 15 آوريل در سوئيس  بر لزوم برقراري صلح در كشورش تاكيد كرد.  به گزارش خبرگزاري فرانسه، بوتفليقه در حاشيه يك  گردهمايي اقتصادي در كرانز- مونتانا در سوئيس گفت: من  در مبارزات انتخاباتي به مردم الجزاير وعده دادم صلح را در كشور برقرار كنم. وي سه بار جمله "من صلح را در الجزاير برقرار خواهم كرد" را تكرار كرد.  رئيس جمهور الجزاير تاكيد كرد قصد دارد غرور مردم  الجزاير را به آنها بازگرداند، الجزاير را از دوران  بحراني كنوني خود خارج سازد و بار ديگر كشورش را در تمام  مجامع بين المللي مطرح كند.  بوتفليقه را در سفر به سوئيس يك هيات يكصد نفره همراهي  مي كند.  بوتفليقه بار ديگر بر عزم خود براي برگزاري همه پرسي در مورد تداوم سياست برقراري صلح تاكيد كرد وي اخيرا"  اعلام كرده بود اگر طرح وي مبني بر تصويب قانوني در مورد آشتي ملي توسط پارلمان رد شود، اين طرح را به همه پرسي  خواهد گذاشت. 
