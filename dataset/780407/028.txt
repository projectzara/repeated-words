 مقام هاي سريلانكا ديروز گفتند درپي حمله گسترده  نيروهاي دولتي به مواضع ببرهاي آزاديبخش تاميل در شمال  سريلانكا 69 تن ازنيروهاي دو طرف كشته و صدها تن مجروح  شدند.  به گزارش خبرگزاري فرانسه از كلمبو، نيروهاي دولتي  سريلانكا باپشتيباني آتش تانك و توپخانه روز شنبه به سوي  مواضع چريك هاي تاميل پيشروي كردند.  براساس اين گزارش، چريك هاي تاميل با پرتاب خمپاره به  حمله نيروهاي دولتي پاسخ دادند كه طي آن 28 سرباز دولتي  كشته و 177 تن مجروح شدند.  وزارت دفاع سريلانكا باانتشار بيانيه اي شمار چريك هاي  كشته شده دراين حمله را 41 تن اعلام كرد.  يك سخنگوي وزارت دفاع سريلانكا گفت نيروهاي دولتي در اين  حمله توانستند منطقه اي به وسعت 61 كيلومتر مربع را از تصرف چريك هاي تاميل خارج كنند.  چريك هاي ببرهاي آزاديبخش تاميل كه درصدد تشكيل يك دولت  مستقل درشمال و شرق سريلانكا هستند از 25 سال گذشته  تاكنون در حال نبرد بانيروهاي دولتي اين كشور مي باشند.  در اين مدت بيش از 55 هزار تن از نيروهاي طرفين در جنگ،  بمباران هوايي و بمبگذاري تروريستي ببرها، كشته شده اند. 
