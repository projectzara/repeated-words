 سرنوشت" عبدالله اوجالان "رهبر حزب كارگران كردستان  تركيه فردا روشن مي شود.  به گزارش خبرگزاري فرانسه، دادگاه امنيت ملي آنكارا فردا اعلام خواهد كرد آيا اوجالان را در مورد اتهاماتي كه به  وي نسبت داده مي شود، مجرم مي داند يا نه.  ناظران پيش بيني مي كنند رئيس دادگاه، اوجالان را طبق  قانون تركيه به مرگ محكوم كند. ماه پيش، دادگاه امنيت  ملي ديار بكر" صمد ين شقيق "مرد شماره 2 حزب كارگران  كردستان تركيه را با همين اتهامات محاكمه و محكوم به مرگ  كرد.  اگر ديوان عالي كشور تركيه حكم را تاييد كند، حرف آخر را در اين باره پارلمان خواهد زد.  برخي رهبران از جمله مسئولان حزب" اقدام ملي "كه دومين  گروه پارلماني را در دست دارند، اعلام كرده اند به اعدام  اوجالان راي خواهند داد.  " بولنت اجويت "نخست وزير تركيه كه به طور مشخصي با مجازات مرگ مخالف است در اين مورد سكوت اختيار كرده است.  محكوميت مرگ اوجالان احتمالا" آشوبهايي را در خارج در پي  خواهد داشت همچون موج حملاتي كه پس از دستگيري اش روي  داد.  " اتو شيلي "وزير كشور آلمان گفته است چنين حكمي تلاشهاي  كشورش را براي وارد كردن تركيه به اتحاديه اروپا به  صورتي جدي به خطر مي اندازد.  " لرد روسل جانستون "رئيس مجمع پارلماني شوراي اروپا نيز اعلام كرد: در صورتي كه اوجالان اعدام شود، اين مجمع  تدابيري براي به حال تعليق درآوردن وضعيت تركيه در اين  شورا اتخاذ خواهد كرد. 
