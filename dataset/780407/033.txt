 نشست ريودو ژانيرو امروز با حضور سران كشورها و دولت هاي  48 كشورو يا نمايندگان آنها آغاز خواهد شد " ژاك شيراك "رئيس جمهوري فرانسه، ادغام اقتصاد كشورهاي  قاره آمريكا دريكديگر را امري طبيعي توصيف كرد. اما هشدار داد كه اين تحول نبايد به ضررمبادلات تجاري با اروپا تمام شود.  به گزارش خبرگزاري فرانسه از ريو دو ژانيرو، شيراك در مصاحبه اي كه ديروز درروزنامه او استرادو دو سائو پولو چاپ شد، بر ضرورت وجود روابط سه جانبه ومتعادل بين  آمريكاي لاتين، آمريكاي شمالي و اروپا تاكيد كرد.  رئيس جمهوري فرانسه كه قرار است در نخستين نشست مشترك  سران اتحاديه اروپاو آمريكاي لاتين در ريودوژانيرو شركت  كند، همچنين اظهار داشت: فرانسه نيزبه نوبه خود اهميت  بسزايي براي وجود روابط متعادل بين كشورهاي آمريكاي  لاتين و حوزه درياي كارائيب، آمريكاي شمالي و اروپا قائل  است.  وي از وجود يك دنياي چند قطبي كه با تحكيم مجموعه هاي  منطقه اي منسجم و برخوردار از همكاري و مشاركت متبلور خواهد شد، دفاع كرد.  وي در ارتباط با نشست ريودوژانيرو كه خود باني برگزاري  آن است، خاطرنشان كرد: اتحاديه اروپا و آمريكاي لاتين،  دلايل فراواني براي ايجاد مشاركت راهبردي بين خود دارند.  نشست ريودو ژانيرو امروز با حضور سران كشورها و دولت هاي  48 كشورو يا نمايندگان آنها آغاز خواهد شد.  شيراك همچنين گفت: مساله اين است كه شكل جديدي از يك  اتحاديه منطبق باموازين جديد حاكم بر روابط بين المللي  ايجادشود. بنابراين مناسب است اين دو منطقه كه همه چيز از جمله تاريخ، زبان و فرهنگ آنها را به يكديگرنزديك  مي كند، همبستگي سياسي، اقتصادي، بازرگاني، مالي و فرهنگي خود راتحكيم بخشند.  وي تصريح كرد: بدون شك تنها از طريق توافق در مورد ابتكار عمل مشترك درزمينه آموزش، همكاري علمي و انتقال  فن آوري است كه در ريودو ژانيروخواهيم توانست براي آينده  يك چنين اتحاديه اي، همبستگي به مراتب بهتري پيدا كنيم. 
