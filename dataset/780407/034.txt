 آلمان به منظور تحقق يافتن اصلاحات "هانس ايكل "وزير دارايي اين كشور براي كاهش هزينه هاي دولت، دست كم ده  سفارتخانه و كنسولگري خود را تعطيل خواهد كرد.  به گزارش خبرگزاري رويتر از بن، معاون وزير خارجه آلمان  ديروز اعلام كرد: اصلاحات دقيق ايكل كه با هدف كاهش  هزينه هاي دولتي در سال 2000 به ميزان 30 ميليارد مارك  (05/16 ميليارد دلار)است، يك فاجعه محسوب مي شود و به  نظر مي رسد به معناي تعطيل بيش از ده سفارتخانه است.  وي گفت: اكنون زماني است كه اين اقدامات در مركز و شرق  اروپا صورت گيرد و از لحاظ سياست خارجي اين اقدامات در زمان نادرستي به انجام مي رسد. وي اشاره اي به اين كه  سفارتخانه هاي آلمان در كداميك از كشورها تعطيل خواهد شد،  نكرد.  وي گفت: برخي از مراكز آموزش خارجي آلمان نيز بسته خواهد شد. 
