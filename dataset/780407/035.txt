 براساس گزارش شبكه سي ان ان مقامهاي آمريكايي سعي دارند با تلاشهاي ميانجيگرانه خود تنش بين هند و پاكستان را برطرف كنند و مانع از افزايش بحران و درگيريهاي مرزي  ميان اين دو كشور شوند. به گزارش واحد مركزي خبر به نقل  از شبكه تلويزيوني سي ان ان فرستاده ويژه آمريكا پس از ديدار و مذاكره با مقامهاي دولتي و نظامي پاكستان به هند سفر كرده است. براي اولين بار دولت اسلام آباد ادعاي  مقامهاي هند مبني بر دست داشتن نيروهاي نظامي پاكستان در درگيريهاي مرزي عليه نيروهاي هند را پذيرفته است. گزارش  خبرنگار سي ان ان حاكي است رئيس نيروهاي مسلح ارتش  پاكستان روز گذشته در مراسم فارغ التحصيلي دانشجويان  نيروي دريايي پاكستان در بندر كراچي با اشاره به اين  مطلب كه به نظر وي هيچكدام از دو كشور هند و پاكستان  خواهان جنگ و درگيري نيستند و پاكستان به دنبال يك راه  حل معقول و مناسب مي باشد اولين نشانه انعطاف پذيري  پاكستان را براي صلح با هند و پايان درگيريهاي مرزي  اعلام كرد. پرويز مشرف رئيس نيروهاي مسلح ارتش پاكستان  همچنين گفت: با مقامهاي آمريكايي در تماس هستيم تا ترتيب ملاقات بين نواز شريف نخست وزير پاكستان و بيل كلينتون  رئيس جمهوري آمريكا داده شود. 
