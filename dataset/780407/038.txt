 گروه شهري: معاون امور رفاهي و اجتماعي سازمان نظام  پزشكي اعلام كرد: تمامي پزشكان، دندانپزشكان، داروسازان،  ماماها و خانواده هاي آنها تحت پوشش بيمه جديد درماني  قرار مي گيرند.  دكتر مصطفي محقق ديروز در گفت وگويي افزود: پرداختن به  موضوع درمان و جبران هزينه هاي سنگين آن و انتخاب مراكز درماني مناسب با توجه به توان اقتصادي خانواده ها از مهمترين مسائل روز جامعه و گريبانگيرخانواده هاست و در اين مورد پزشكان و خانواده هاي آنها نيز مستثني نيستند.  وي افزود: آنها گرچه ارائه دهنده خدمات درماني اند اما براي دريافت خدمات درماني در مواقع ضرورت خود با مشكلات  اقتصادي قابل توجهي روبرو هستند.  وي گفت: سازمان نظام پزشكي به منظور جبران هزينه هاي  درماني اعضاء جامعه پزشكي كشور وخانواده هاي آنان  توانسته با اخذ تمهيداتي از شركت بيمه آسيا يك طرح جديد بيمه درماني را تدوين نمايد تا اعضاي جامعه پزشكي كشور بتوانند از خدمات، مزايا و تخفيفهاي ويژه اي در امر درمان بهره مند شوند. 
