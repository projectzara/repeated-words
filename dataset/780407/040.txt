 گروه شهري: رئيس سازمان حمل و نقل و پايانه هاي استان  اصفهان ميزان رشد تلفات ناشي از تصادفات رانندگي در كشور را ده درصد در سال اعلام كرد.  منوچهر عاطف روز يك شنبه گفت: اين آمار در حد يك فاجعه  ملي است و اگراز آن پيشگيري نكنيم فردا دير است.  وي افزود: آمار تلفات رانندگي در سال 77 در سطح كشور 14 هزار و 700نفر و آمار مجروحين آن نامشخص بود.  به گفته وي، رقم مزبور نسبت به كشته شدگان سوانح  رانندگي در سال 76 ده درصد افزايش داشته است.  وي همچنين گفت: رشد تصادفات در كشوري مثل فرانسه منهاي  18 درصد و درپاكستان منهاي دو درصد است.  وي اعلام كرد: در كشور ما به ازاي هر ده هزار وسيله  نقليه 29 نفر درتصادفات رانندگي از بين مي روند كه اين  رقم چندين برابر كشورهاي ديگراست.  به گفته وي 47 درصد متوفيات ناشي از اين گونه سوانح در محل حادثه كشته شده اند و 53 درصد ديگر آنها در حين  انتقال به مراكز درماني جان باخته اند. وي افزود: اين  عدد نشان مي دهد كه ما بايد از نظر وسايل و تمهيدات امداد رساني گام هاي موثرتري برداريم. وي گفت:  68 درصد تلفات رانندگي در ايران ناشي از ضربات مغزي است  كه اگر رانندگان ما داراي كمربند ايمني باشند 30 درصد تلفات رانندگي در كشوركه معادل يك هزار و 500 نفر است  كاسته مي شود. 
