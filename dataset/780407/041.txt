 گروه شهري: صدها اتوبوس فرسوده و بسيار قديمي كه ميان  تهران- كرج و شهرهاي اطراف آن و بالعكس به جابجايي  مسافران مي پردازند به تهديدي جدي براي حيات صدهاهزار مسافري تبديل شده اند كه روزانه در اين مسير آمدوشد مي كنند.  اتوبوس هاي اين مسير عمدتا از نوع "مايكروس "هستند كه  سالهاي طولاني در نيروهاي مسلح به كار گرفته شده وسپس به  عنوان" اسقاطي "فروخته شده اندكه پس از خريداري توسط بخش  خصوصي و بدون بازسازي اساسي، دوباره واين باربراي  جابجايي مسافران بكار گرفته شده اند.  طبق آماري كه راهنمايي و رانندگي در اختيار داردروزانه  بيش از يك ميليون مسافر در مسير تهران - كرج و شهركهاي  اطراف آن وبالعكس، با استفاده از وسايل نقليه عمومي رفت  و آمد مي كنند كه سهم بزرگي از اين جابجايي بر دوش  اتوبوس هاي فرسوده اي است كه نيروي انتظامي براي آنها معاينه فني صادر نمي كند و از اين رو هيچ يك ازشركت هاي  بيمه نيز حاضربه بيمه كردن اتوبوس ها و مسافران آنها نيست.  آماري كه نيروي انتظامي در اختيار دارد، همچنين گواه  اين است كه ازابتداي سال تاكنون چندين مورد حادثه  رانندگي منجر به فوت و جرح در مسيرتهران - كرج رخ داده  كه نقص فني و يا خطاي انساني رانندگان اين  اتوبوس هاي فرسوده عامل آن شناخته شده اند.  مسافراني كه در اين مسيرها آمد و شد دارند، مي گويند كه  از روي استيصال از اين اتوبوس ها استفاده مي كنند در حالي كه مي دانند اتوبوس ها فرسوده وفاقد پوشش بيمه  هستند. مسافران به انباشت بيش ازظرفيت اتوبوسهااز مسافر،  شديدا" اعتراض دارندو مي گويند رانندگان از ناچاري مردم  سوءاستفاده كرده و با سوار كردن مسافران بسيار بيشتر از ظرفيت و به صورت "سرپايي "كه تنها نفع شخصي آنهارا تامين  مي كند، سلامت و زندگاني همه مسافران را به خطر مي اندازند. به گفته مسافران، در صورت هرگونه اعتراضي  برخي از رانندگان به خودحتي اجازه مي دهند مسافر رادر ميان راه پياده كنند.  يك افسر راهنمايي و رانندگي گفت كه با توجه به انبوه  مسافران در مسيرتهران - كرج و بالعكس، نهادهاي مسئول  (استانداري تهران)خواسته اند تامامورين در حد امكان  تخلف رانندگان را در اضافه سوار كردن مسافر ناديده بگيرند. خبرنگار خبرگزاري جمهوري اسلامي براي  تاييد و يا تكذيب اين گفته، باروابط عمومي و معاونت  سياسي استانداري تهران تماس حاصل كرد ولي نتوانست توضيحي  از آنان در اين رابطه دريافت كند. طبق مقررات راهنمايي و رانندگي سوار كردن مسافر بيش از ظرفيت تعيين شده جريمه  در پي خواهد داشت. 
