 گروه شهري: اولين خانه همياران محيط زيست با همكاري  شهرداري منطقه 19، جمعي از جوانان حامي طبيعت(جمعيت  آواي سبز)و سازمان حفاظت محيط زيست طي مراسمي روز پنجشنبه در بوستان شقايق گشايش يافت.  به گزارش روابط عمومي شهرداري منطقه 19 در اين مراسم كه  با حضورقاسمي شهردار منطقه، دكتر حجت معاونت آموزش  سازمان حفاظت محيط زيست، جمعي از مسئولين و معاونين  شهرداري منطقه، مسئولين و روءساي ساير دواير و ادارات  دولتي منطقه، گروهي از اساتيد و دانشجويان دانشكده محيط زيست دانشگاه آزاد اسلامي تشكيل شد، در مورد ضرورت  همكاري تنگاتنگ شهرداريها و سازمان حفاظت محيط زيست و نقش تشكلهاي مردمي حامي محيط زيست ازجمله آواي سبز در اشاعه فرهنگ زيست محيطي در بين مردم و ايجاد خانه  همياران محيط زيست در ديگر مناطق و ساير ارگانهاي ذيربط بحث و گفتگو شدكه طي آن همكاري هاي صميمانه سازمانهاي  دولتي و مردمي را راهي جهت بسط و گسترش حفظ آثار و ارزشهاي زيست محيطي دانستند.  تلفن به همشهري  اين هم از كولر سپهر الكتريك  براي فرار از گرماي كشنده تابستان امسال با وجود مشكلات  مالي يكدستگاه كولر مارك "سپهر الكتريك "مدل 4500 خريداري كردم كه بعد از سه روز از نصب كولر، موتور آن  سوخت. به كارخانه سپهر الكتريك مراجعه كردم كارشناس  كارخانه مدعي شد سوختن موتور ناشي از اشتباه در نصب بوده  است. اما دو سه كارشناس ديگر معتقد بودند اگر اشتباه از نصب شده بود، موتور در همان لحظه آغاز بكار مي سوخت و نصب لوازم غير استاندارد و نامرغوب موجب سوختن كولر شده  است.  خلاصه اينكه دنبال كردن جريان تاكنون بي نتيجه بوده است.  اميدوارم مسئولان كارخانه اين حق را براي يك خانواده  حقوق بگير بپذيرند تا به هر طريق ممكن براي احقاق حق  پيگير قضيه باشم، كه طبعا" موجب تامين حقوق ساير مصرف  كننده ها در آينده نيز خواهد بود.  كهنداني پل عابر پياده نصب كنيد ديده ايم كه در طول سال چندين بار نمايشگاه بين المللي  فعال مي شود و هر بار جمعيت زيادي به اين نمايشگاه  مراجعه مي كنند. بديهي است حضور اين جمعيت باتوجه به حجم  محدود معابر پياده و سواره رو ضرورت توسعه معابر را اجتنابناپذير مي كند.  به عنوان نمونه در روزهاي برپايي نمايشگاه شاهد جمعيت  زياد استفاده كننده از تنها پل عابر پياده در اين محدوده  هستيم كه به هيچوجه جوابگوي سيل جمعيت نيست. بنابراين  پيشنهاد مي كنيم شهرداري منطقه در اولين فرصت ممكن در جوار اين پل، پل ديگري نصب كند تا به هنگام مورد استفاده  قرار گيرد صد البته چه بهتر كه اين پل عريض تر از ساير پل هاي عابر پياده باشد.  حق شناس عدالت اجتماعي  براساس مصوبه مجلس شوراي اسلامي مقرر شده از اول سال  جاري 1378 به هر يك از كارمندان دولت كه بازنشسته شوند معادل 15 ماه حقوق به عنوان پاداش پرداخت شود كه بايد گفت اين كاري است بسيار پسنديده و معقول اما بايد از اين  بزرگواران پرسيد كارمنداني كه سال 77 يا پيش از آن  بازنشسته شده اند چه گناهي دارند كه از اين فيض بي بهره  بمانند. آيا اين شيوه مغاير با عدالت اجتماعي نيست؟ اميدوارم كه مورد توجه قرار گيرد.  بازنشسته سال هاي پيش  تامين كالاي يارانه اي  گواين كه برخورداري اقشار آسيبپذير جامعه از يارانه  كالاهاي اساسي در برهه كنوني اهميت فوق العاده دارد كه  توزيع كوپن داراي اهميت مي باشد اما مهمتر از آن تامين  كالاي يارانه اي و توزيع آن مي باشد كه به ميزان لازم در مركز توزيع آماده باشد كه متاسفانه در چند سال گذشته به  اين اصل توجهي نشده است.  اميدوارم مسئولين اقتصادي كشور به نحوي سياست گذاري  نمايند كه منجر به اهتمام بيشتري در جهت تامين كالاهاي  كوپني گردد تا قشر كم درآمد جامعه بتوانند از آن  بهره مند شوند.  رضا نيك جو- رشت  هفت اقليم  خبري نه چندان خوب براي كشاورزان  گرم تر شدن هواي كره زمين خبرخوبي براي كشاورزان نيست.  به گفته محققان از آنجا كه حشرات درجنگل ها بيشتر ازمناطق سردسيرزندگي مي كنند با گرم تر شدن كره زمين  حشرات نيز بيشتر خواهند شد پژوهشگران يك موسسه تحقيقاتي  درواشنگتن با اشاره به اين مطلب مي گويند: زيان حشرات به  برگهاي سنگواره كه درجنوب غربي "وايومينگ "پيداشده اند،  مساله گرم شدن زمين راثابت مي كند.  به گفته اين محققان بررسي گياهان سنگواره شده دراين  ناحيه نشان مي دهددرفاصله اين دو دوره درجه هواي متوسط سالانه ازحدود 57 درجه فارنهايت به 70 درجه فارنهايت  افزايش يافته است.  حيات جانوري و گياهي اروپا در خطر نابودي است     تا سال 2010 شمار مسافرت هايي كه با خودرو در اروپا صورت  مي گيرد 33 درصد افزايش مي يابد و ميزان اين افزايش در مورد كاميون 50 درصداست. گزارش سازمان محيط زيست اروپا حاكي از آن است كه در طول همين مدت ميزان استفاده از انرژي 15 درصد بالا مي رود و اين افزايش اجراي طرح كاهش  گازهاي آلاينده خودرو را در اروپا دشوار مي كند. در صورتي كه روند فعلي افزايش گازهاي آلاينده در اروپا ادامه يابد هر سال 6 درصدبر توليد دي اكسيدكربن افزوده  خواهد شد و اين در حالي است كه هدف اتحاديه اروپا كاهش 8 درصدي اين گاز ظرف همين مدت است.  اين سازمان پيش بيني مي كند چنانچه تغييري در روند جاري  ايجاد نشودچه بسا 50 درصد گونه هاي جانوري و گياهي اروپا ظرف 50 سال اول قرن آتي از بين برود. 
