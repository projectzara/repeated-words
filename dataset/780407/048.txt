 گروه شهرستانها: همزمان بازاد روز پيامبر نور و رحمت  حضرت ختمي مرتبت محمدمصطفي(ص)و آغاز جشن هاي هفته وحدت،  نهمين جشنواره سراسري ذكر و ذاكرين 10 تيرماه جاري در مهاباد آغاز به كار مي كند.  رئيس سازمان تبليغات اسلامي استان كردستان به خبرنگار همشهري در سنندج گفت: در اين جشنواره كه 2 روز ادامه  خواهد داشت، گروههاي موسيقي مقامي و سنتي استانهاي كشور آخرين سروده هاي خود را با گويشهاي محلي و فولكلوريك در نعت و ستايش رسول گرامي اسلام و آخرين فرستاده خدا اجرا مي كنند. اين جشنواره با همكاري ستاد منطقه 2 كشوري  سازمان تبليغات اسلامي و مركز سرود و آهنگ هاي انقلابي  وزارت فرهنگ و ارشاد اسلامي برگزار مي شود.  مولودي خواني و دف نوازي و ديگر برنامه هاي سنتي و مقامي  استانهاي كشور، برنامه هاي اجرايي اين جشنواره است. 
