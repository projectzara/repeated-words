 گروه شهرستانها: كلنگ عمليات اجرايي كمربند سبز يزد با حضور وزير جهاد سازندگي و معاون حفاظت محيط زيست كشور در مسيرجاده خضرآباد به زمين زده شد.  به گفته مسئول روابط عمومي استانداري يزد، كمربند مزبور با هدف ايجاد فضاي سبز مناسب، تلطيف هوا، كاهش آلودگيهاي  صوتي، حفظ سرمايه گذاريهاي صنعتي در اطراف شهرها و جلوگيري از هجوم شن هاي روان ايجاد مي شود.  به گزارش خبرنگار همشهري از يزد، طول كمربند 72 كيلومتر و عرض آن 500 متر به وسعت 3600 هكتار خواهد بود كه در كاشت 3200 هكتار آن از گونه هاي بومي و سازگار با شرايط كويري و در 400 هكتار ديگر از گونه هاي پهن برگ و تزئيني  استفاده مي شود. 
