 گروه شهرستانها: مدير عامل سازمان آب منطقه فارس، بوشهر و كهكيلويه و بويراحمد از احداث 3 سد جديد در استان  كهكيلويه و بويراحمد خبر داد.  به گزارش خبرنگار همشهري در ياسوج مهندس رضازاده كه در نشست دو روزه مديران امور آب مناطق و شهرستانهاي فارس،  بوشهر و كهكيلويه و بويراحمد سخن مي گفت افزود: مطالعه  سد بزرگ كلات در كهكيلويه به منظور آبياري اراضي وسيع  منطقه و همچنين سد چم شير در گچساران آغاز شده كه احداث  اين سدها تاثير بسزايي در دگرگوني چهره اقتصادي و كشاورزي استان خواهد داشت.  وي اضافه كرد: سد كوثر هم اكنون 60 درصد پيشرفت اجرايي  دارد و در صورتي كه اعتبارات ساخت آن به موقع تامين شود،  تا پايان سال 79 به بهره برداري خواهد رسيد.  وي گفت: سد داراي گنجايش 450 ميليون متر مكعب آب است كه  به منظور مهار سيلابهاي رودخانه خيرآباد در منطقه  گچساران و خوزستان احداث شده است و بهره برداري از آن در بهبود معيشت مردم نقش اساسي دارد.  مهندس رضازاده همچنين گفت: در سال گذشته 150 ميليارد ريال معادل 37 درصد از اعتبارات سازمان آب منطقه فارس،  كهكيلويه و بويراحمد و بوشهر در استان كهكيلويه و بويراحمد هزينه شده است. 
