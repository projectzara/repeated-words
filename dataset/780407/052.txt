   گروه شهرستانها: اثر تاريخي باغ رامسر و ساختمانهاي آن  در شمار آثار ملي ايران به ثبت رسيد و تحت حمايت سازمان  ميراث فرهنگي كشور قرار گرفت.  گزارش خبرنگار همشهري به نقل از روابط عمومي ميراث  فرهنگي مازندران حاكي است، باغ رامسر با مساحت 60 هزار متر مربع از باغهاي سنتي زيباي استان مازندران به شمار مي رود و از جمله بناي اين باغ، ساختمان زيبايي است با شاخصهاي معماري پهلوي اول كه در يك طبقه به شكل مستطيل و با وسعت 600 متر مربع ساخته شده است.  اين بنا داراي هال مركزي، اتاقها و ايوان گچبري شده است  كه ايوان بنا با چند ستون سنگي به شيوه دوره معماري  " دوريك "ساخته شده وگچبريهاي سقف ايوان با طرحهايي چون  نقش ترنج، رديفي از حيوانات و عناصر ديگر هنري تزيين  يافته است.  از شاخصهاي معماري عصر پهلوي اول سنگهاي مرمر وتزئينات  وابسته به آن، گچبريها، آئينه كاري صحن اصلي و ايوان  مي باشد كه در بناي مذكور كاملا" رعايت شده است.  اگر چه بعضي از عناصر معماري سنتي ايران در بناهاي دوره  پهلوي اول بكار رفته است اما كاربرد الگوهاي معماري غربي  در بناهاي اين دوره مشهود است كه در بناي تاريخي احداث  شده در باغ رامسر نيز آثار آن به چشم مي خورد. 
