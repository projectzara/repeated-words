 گروه شهرستانها: اتاق بازرگاني استان قم در تداوم  برنامه هاي اساسي براي توسعه صادرات كالاهاي توليدي  استان، در آينده نزديك به شبكه جهاني اطلاع رساني -  اينترنت- متصل خواهد شد.  به گزارش خبرنگار همشهري، رئيس اتاق بازرگاني استان قم  در جلسه كميته توسعه صادرات استان افزود: به اين وسيله  مكاتبات بازرگاني و تجاري با كشورهاي جهان با سرعت و سهولت بيشتري امكان پذير و در توسعه صادرات موءثر خواهد بود. وي با اشاره به اين كه همزمان با 29 مهرماه روز ملي  صادرات، نمايشگاه دائمي كالاهاي صادراتي استان قم افتتاح  مي شود، گفت: منطقه آزاد تجاري سلفچگان عامل مهمي براي  ورود كالاهاي صادراتي قم به بازارهاي جهاني است و در اين  زمينه اقداماتي براي ايجاد نمايشگاه بين المللي تجاري در قم انجام شده است. در اين جلسه همچنين فقيهي مديركل  بازرگاني استان قم نيز گفت: صادركنندگان نمونه كالا در استان به مدت يك سال از تسهيلات ويژه اعطايي وزارت  بازرگاني كه از طريق اداره صنايع و بانكها پرداخت مي شود،  برخوردار خواهند شد. 
