 * نظرات ولي فقيه محور فعاليتهاي فرهنگي و تبليغي است  گروه شهرستانها: استاندار اصفهان در جلسه شوراي اداري  اين استان باانتقاد از وضعيت امنيتي - اجتماعي استان،  خواستار وحدت نظر دستگاههاي تبليغي به عنوان راه حل كنار گذاشتن اختلافها شد.  به گزارش خبرنگار همشهري در اصفهان، سيدجعفر موسوي در جمع مديران و مسئولان اجرايي استان، توجه به كارهاي  تبليغي حساب شده را در چارچوب اسلام مورد تاكيد قرار داد و گفت: تبليغ اسلام بايد شكل و محتواي اسلامي داشته باشد.  وي تحقق اين امر را مستلزم وحدت رويه و همكاري همه  دستگاهها و ارگانها دانست، به نحوي كه تبليغات جايگاه  خود را پيدا كند و كساني كه دست اندركار امور فرهنگي و تبليغي هستند بتوانند با ابزارهاي جديد، تبليغات را انجام دهند.  وي افزود: بايد تضادها و اختلافها را كنار بگذاريم و براي تحقق اين امر، دستگاههاي تبليغي مي بايست وحدت نظر پيدا كنند.  وي افزود: آنچه محور است نظرات ولي فقيه است لذا بايد به  سمتي برويم كه با اين محوريت، نظرات تند ارائه ندهيم.  استاندار اصفهان توجه به اوقات فراغت جوانان و نوجوانان  و استفاده از امكانات موجود دستگاههاي مختلف استان را مورد تاكيد قرار داد و گفت: آنچه از پول ملت و دولت  ايجاد شده نبايد در انحصار دستگاه خاصي باشد.  وي در اين جلسه با اشاره به بحث سرمايه گذاري و اشتغال  به عنوان يك دغدغه براي استان و كشور خاطرنشان كرد:  انتظار از بانكهاي مختلف در استان اصفهان اين است كه به  تعهدات خود بهتر و بيشتر عمل كنند.  استاندار اصفهان افزود: احساس مي شود كه نوعي كارشكني از سوي بانكها صورت مي گيرد و اگر بانكها سپرده هاي استان  را بگيرند و در جهت رشد استان سرمايه گذاري نشود، ديگر نيازي نمي بينيم پولها را در بانكها به صورت سپرده  بگذاريم.  وي با بيان اين كه توجيهات بانكها قابل قبول نيست اعلام  كرد: در صورت عدم تغيير رويه بانكها ما نيز موضعگيري  خواهيم كرد. 
