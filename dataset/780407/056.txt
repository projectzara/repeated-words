 گروه شهرستانها: نماينده ولي فقيه و امام جمعه اصفهان  گفت: ما در جنگ نظامي پيروز شديم ولي متاسفانه در جنگ  تبليغاتي و فرهنگي با دشمن وضع خوبي نداريم.  به گزارش خبرگزاري جمهوري اسلامي از اصفهان به نقل از دفتر آيت الله سيدجلال الدين طاهري، وي در ديدار با اعضاي مجمع انجمن هاي اسلامي ادارات و موءسسات دولتي  اصفهان افزود: اين انقلاب ساده به دست نيامده و خونبهاي  سنگيني داشت.  وي افزود: با اين كه رهبري انقلاب يك فرد الهي بود و مردم هم در صحنه بودند امام مرتبا" مي فرمودند كه انقلاب ما اسلامي است و ما غير از اسلامي چيز ديگري نمي خواهيم.  وي خطاب به اعضاي انجمن اسلامي گفت: انجمن هاي اسلامي  ادارات كه مورد تاكيد و نظر امام راحل و رهبر معظم  انقلاب بوده و هستند بايد مرجعي براي ضعفا و ولي نعمتان  ما باشند. آيت الله طاهري خاطرنشان ساخت: انجمن هاي  اسلامي نبايد در كار مديران دخالت كنند و مديران بايد وظايف خودشان را انجام دهند، اما اگر هم اشكالي در كار مديريت احساس شود، بايد به مسئولان رده بالاي آنها گزارش  كرد. امام جمعه اصفهان اظهار داشت: محكم و استوار در انجمن هاي اسلامي باشيد و از نيش ها نرنجيد. 
