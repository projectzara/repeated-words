   * جرم سياسي بايد تعريف شود <font size=4 face=nazanin color=brown هيات منصفه بايد نماينده وجدان عمومي باشد تا كمترين شائبه اي در اعمال سليقه ها در آزادي بيان و آزادي عمل سياسي در چارچوبقانون وجود نداشته باشد آزادي عمل سياسي در گروه سياسي: آقاي سيدمحمد خاتمي رئيس جمهوري اسلامي  ايران در مراسم گشايش گردهمايي سراسري مسئولان قضايي  كشور تاكيد كرد اقرار متهم با روش هاي نادرست معتبر نيست  و صدور حكم براساس چنين اقراري ارزش ندارد.  به گزارش ايرنا رئيس جمهوري در اين گردهمايي همچنين  تصريح كرد: مدار و محور قضاي اسلامي، دفاع از حق است و حق مداري قضاي اسلامي به اين معنا نيست كه متهم در اين  قضا مورد بي اعتنايي قرار گيرد.  وي افزود: متهم به صرف متهم بودن از حقوق انساني خويش  محروم نمي شود وحق مداري به اين معنا نيست كه با متهم  هرگونه رفتاري داشته باشيم.  خاتمي تاكيد كرد: درست نيست كه از متهم به هر روشي  اقرار گرفته شود. حق محوري و حق مداري قضاي اسلامي، از جمله در رعايت حق متهم و حق شهروندان نظام جمهوري اسلامي  ايران تجلي مي يابد.  وي در ادامه اظهار داشت: قاضي اسلامي نه تنها حق ندارد تلاش كند تا متهم راوادار به اقرار كند بلكه موظف است با لطائف الحيل متهم را از اقرار كردن باز دارد. افتخار قضاي اسلامي اين است كه حتي الامكان جرم ثابت نشود و دربينش اسلامي، اساس و اصل كار مبارزه با جرم است نه  مجرم رئيس قوه مجريه در ادامه سخنانش كه در محل برگزاري  اجلاس سران كشورهاي اسلامي ايراد مي شد، بر لزوم استقلال  قوه قضائيه تاكيد كرد و گفت: استقلال در امر قضا و قضاوت  اختصاص به دوران جديد ندارد در بينش اسلامي تمهيدات  وسازوكارهايي انديشيده شده كه قاضي و قضاوت از تحت تاثير قرار گرفتن همه عوامل دروني و بيروني مصون بمانند تا بتوانند براساس حق وعدل داوري كنند.  وي گفت: در نظام جمهوري اسلامي ايران انتظار اين است كه  اصول، معيارها، ارزشها و موازين بيشتر و بهتر رعايت شود.  خاتمي به وظيفه خطير و حساس قوه قضائيه در جامعه اشاره  كرد و گفت: اهميت قوه قضائيه در اين است كه اين قوه از سويي پاسدار حق و ازسوي ديگرتضمين كننده عدالت در جامعه  است.  رئيس جمهوري گفت: محور نظام و حكومت "مصلحت "است و مصالح نظام براي همه قواي كشور از جمله قوه قضائيه محترم  است، طبيعي است كه جريان اموربايد در چارچوب تامين مصالح  و منافع نظام جمهوري اسلامي باشد و اين به معناي دخالت  در ساير قوا نيست.  رئيس قوه مجريه افزود: ما خواستار پياده شدن عدل در جامعه هستيم. عدلي كه ناشي از رفتار و روش پيامبر و امامان معصوم بوده است.  خاتمي به وظايف قوه قضائيه بر اساس قانون اساسي اشاره  كرد و گفت: "پيشگيري از وقوع جرم "از وظايف قوه قضائيه  است و ساير دستگاههاي كشوربايد كمك كنند تا اين اصل  طلايي تحقق يابد بايد تلاش كنيم تا جرم ثابت نشود نه  اينكه به هر قيمتي قوت در اين باشد كه جرم ثابت شود.  رئيس جمهوري با طرح اين مسئله كه "آيا همه مردم به حقوق  خود آشنا هستند؟" اظهار داشت: حكومت اسلامي و قوه قضائيه  بايد تمهيداتي بينديشند كه مردم به حقوق خويش آشنا شوند.  خاتمي گفت: براساس قانون اساسي يكي از حقوق متهم، داشتن  وكيل است. هر متهمي در هر رده اي حق مسلم دارد و ما وظيفه داريم او برخوردار ازوكيل باشد و آزادانه بتواند در دادگاه از خويش دفاع كند. وي بر لزوم حضور هيات منصفه  در جرائم مطبوعاتي و سياسي تاكيد كرد واظهار داشت: به  خاطر حساسيت و تفسيرپذير ي اين امور دغدغه قانونگذار اين بوده است كه حق جامعه و حق فرد از بين نرود. خاتمي  گفت: هيات منصفه بايد نماينده وجدان عمومي باشد تا كمترين شائبه اي در اعمال سليقه ها در آزادي بيان و آزادي عمل سياسي در چارچوبقانون وجود نداشته باشد.  رئيس قوه مجريه تاكيد كرد: بر اساس قانون اساسي رسيدگي  به جرائم مطبوعاتي حتما بايد در دادگاه صالحه و با حضور هيات منصفه باشد حتي اگرمطبوعه اي متهم به رفتار ضد امنيتي باشد.  وي گفت: افتخار مي كنم كه در زمان وزارت بنده و آغاز به  كار رياست قوه قضائيه، هيات منصفه مطبوعات تشكيل شد.  وي در بخش ديگري از سخنانش به eخلا موجود در زمينه  تعريف" جرم سياسي "اشاره كرد واظهار داشت: ما هنوز جرم  سياسي را تعريف نكرده ايم. اميدواريم در آغاز دهه سوم  انقلاب اسلامي اين eخلا جبران شود همچنان كه eخلا استقرارشوراها با هدايت و حمايت مقام معظم رهبري پر شد.  رئيس جمهوري گفت: تشكيل هيات منصفه در رسيدگي به جرائم  سياسي گام بزرگي است كه انتظار مي رود در دهه سوم انقلاب،  رسيدگي به جرائم سياسي با حضورهيات منصفه، تحقق يابد.  خاتمي افزود: نظام مقتدر، نظامي است كه با اقتدار در چارچوب قانون "آزادي هاي مشروع "را رعايت كند. نظام مقتدر آن نيست كه آزادي هاي مشروع جامعه را محدود كند.  رئيس قوه مجريه در بخش ديگري از سخنانش به مشكلات قوه  قضائيه اشاره كردو گفت: مشكلات موجود تنها اختصاص به قوه  قضائيه ندارد بلكه همه دستگاههاي كشور با مشكلاتي روبرو هستند كه اميدواريم در آينده گامهاي بزرگتري در حل مشكلات كشور برداريم.  وي از تلاشهاي مسئولان قبلي و فعلي قوه قضائيه، قضات و دست اندركاران امر قضا و قضاوت قدرداني كرد و بازنگري در امور را با هدف رفع نواقص واصلاح eخلا ها ضروري خواند.  خاتمي با قدرداني از تلاشهاي مسئولان كشور در مبارزه با مواد مخدر گفت: خوشبختانه به رغم همه بي وفايي هايي كه به  جمهوري اسلامي ايران شده دنيامتوجه شده است كه ايران در زمينه مبارزه با مواد مخدر جدي است.  رئيس جمهوري بر لزوم رسيدگي به وضعيت زندانها، جداكردن  زندانيان موادمخدر از ساير مجرمان، ارائه تسهيلات رفاهي  به كاركنان قوه قضائيه تاكيدكرد. خاتمي همچنين در سخنان  خود با گراميداشت ياد و خاطره شهداي فاجعه هفتم تير، از آيت الله شهيد دكتر بهشتي به عنوان يكي از نيروهايي كه  درشكل گيري قوه قضائيه نقش موثري داشت، ياد كرد.  پيش از سخنان رئيس جمهوري، شوشتري وزير دادگستري گزارشي  از اقدامات بيست ساله قوه قضاييه ارائه كرد. 
