 نيويورك- خبرگزاري جمهوري اسلامي: دادگاه فرجام فدرال  آمريكا تقاضاي گروهك تروريستي منافقين را براي حذف نام  اين گروهك از فهرست گروههاي تروريستي، رد كرد.  وزارت امور خارجه آمريكا گروهك منافقين را يك تشكيلات  تروريستي خوانده است.  " ريموند راندولف "قاضي دادگاه فرجام آمريكا گفت: اقدام  مادلين آلبرايت وزيرامور خارجه آمريكا در معرفي سازمان  مجاهدين(منافقين)به عنوان يك سازمان تروريستي ازسوي  قضات دادگستري قابل بررسي نيست.  قاضي" ريموند راندولف "روز شنبه به خبرنگاران گفت:  آلبرايت حكم خود را برمبناي اطلاعات رسيده اعلام كرده  است و راهي براي قضاوت در اين باره وجود ندارد.  براساس قوانين آمريكا هنگامي كه گروهي درفهرست گروههاي  تروريستي قرار مي گيرد دفاتر آن بايد تعطيل و حسابهاي  بانكي آن مصادره و هر گونه كمك مالي به آنها توسط شهروندان آمريكايي ممنوع شود. 
