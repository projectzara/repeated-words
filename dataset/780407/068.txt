 فوتبال جام حذفي كشور پيروزي، استقلال، پاس و استقلال اهواز در مرحله نيمه نهايي     استقلال با پيروزي پر گل مقابل نساجي گام به مرحله نيمه  نهايي گذاشت تا در اين مرحله به ديدار پاس برود. هاشم  حيدري با به ثمر رساندن يك گل نقش مهمي در موفقيت تيمش  ايفا كرد.  گروه ورزشي: فوتبال جام حذفي فضاي سرد و كسل بار شكست هاي اخير را شكست.  پيروزي، استقلال، سپاهان، استقلال اهواز، پاس، فجر سپاسي  و حتي نساجي حال و هواي تازه اي به فوتبال بخشيدند.  يك بار ديگر فوتبال خود را مرور مي كند.  از فصل خام شكست ها به دوره رقابت هاي نزديك تيمهاي بزرگ  مي رود تا همه چيز به فراموشي سپرده شود و فوتبال دوستان  به نوع ديگري سرگرم شوند و در ابعاد ديگري فوتبال داخلي  را محك بزنند.  پيروزي در اصفهان سابقه خود را در زمين و در مقابل حريف  قرار داد برخورد دو تيم قديمي كشور در اصفهان جمعيت  زيادي را به ورزشگاه كشاند. پيروزي با بهره گيري از انسجام تيمي و اجراي وظايف صحيح فردي به آنچه مي خواست  رسيد.  آنچه در پيروزي به وضوح ديده مي شود نظم فردي و تيمي در تيم پيروزي است كه بايد مديون علي پروين باشد. تيمي كه  از اطاعت گروهي سود مي برد هرگز دچار تزلزل نمي شود.  پيروزي در اصفهان كار آساني نبود و پروين اين مهم را انجام داد.  تك گل" بزيك "در دقيقه 6 مشخص نمود كه پيروزي روي اتفاق  بازي را نبرده است، حفظ گل تا دقيقه 90 و تسلط در دقايق  بيشتر بازي، شرايط بهتر اين تيم را به علاقمندان نشان  داد. در پيروزي هر بازيكن در پست و محدوده خود وظايفش را به نحو احسن انجام مي دهد.  حضور پيروزي در مرحله نيمه نهايي كه بايد با استقلال  اهواز روبرو شود بر گرماي اين بازيها مي افزايد و يك بار ديگر علاقه مندان به فوتبال به دوره هاي گذشته مي روند تا شاهد بازي خوزستاني هاي استقلال در مقابل پيروزي آشنا باشند.  استقلال تهران كه روي محور برنامه و طرحهاي سوكومورخوف  شرايط عادي پيدا كرده است با اقتدار تمام از سد نساجي  گذشت.  دو گل در قائم شهر و پنج گل در تهران از طراوت و آمادگي  اين تيم خبر مي دهد. اگر خللي در برنامه هاي سوكومورخوف  پيش نيايد و اگر مسائل ريز و درشت حاشيه اي دو باره چون  باكتري به بدنه استقلال نفوذ نكند، استقلال قادر است در اين جام قدرت خود را به اثبات برساند.  استقلالي ها شادمان از اين بازي در مرحله نيمه نهايي به  استقبال پاس مي رود.  ديدار پاس و استقلال نيز در اين مرحله ديدني است.  در شيراز فجر سپاسي ناكام ماند. پيروزي سه بر دو نتوانست  اين تيم را به نيمه نهايي ببرد.  يك پنالتي حياتي را فجري ها در دقايق پاياني از دست  دادند وگرنه... در عوض استقلال اهواز با خوش شانسي و ارائه بازي سنجيده به هدف خود رسيد.  حضور استقلال اهواز در مرحله نيمه نهايي دوباره فوتبال  خوزستان را زنده كرد. از سرزمين نفت سالها بود كه فوتبال  به سرسبزي نرسيده بود و شايد استقلال اهواز سرآغاز نقطه  عطفي باشد براي دوره تازه فوتبال خوزستان.  جام حذفي كشور در پي جام آزادگان همه چيز را صاف كرد تا در جاده پرحادثه فوتبال همه چيز به روزهاي عادي بازگردد. 
