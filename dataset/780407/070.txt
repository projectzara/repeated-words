 گروه ورزشي: با انعقاد موافقتنامه اي، مبادلات ورزشي  ميان اداره كل تربيت بدني استان تهران و جمهوري  تركمنستان افزايش مي يابد.  " محمد عليپور" رئيس حوزه تربيت بدني شمال غرب تهران كه  به عنوان نماينده اداره كل تربيت بدني اين استان براي  امضاي موافقت نامه فوق به عشق آباد سفر كرده بود، اين  مطلب را روز گذشته در نشست مطبوعاتي با خبرنگاران بيان  كرد.  وي گفت: در اين موافقتنامه دو طرف متعهد شده اند در طول  مدت دو سال به افزايش تبادلات ورزشي از جمله اعزام  تيم هاي ورزشي، مربيان، تشكيل اردوهاي آمادگي مشترك و ارسال امكانات ورزشي اقدام كنند.  عليپور با اشاره به افزايش فرهنگ ورزشي ميان خانواده ها گفت: در طول سال گذشته بيش از يك ميليون نفر از امكانات  و تاسيسات ورزشي حوزه تربيت بدني شمال غرب تهران استفاده  كردند كه اين رقم نسبت به دو سال گذشته بيش از 50 درصد افزايش نشان مي دهد.  وي افزود: تمامي امكانات ورزشگاههاي شهيد حيدرنيا،  خوراكيان، ورزنده، درفشي فر، اسماعيل نسب، ياسيني،  خوش زبان و زمين تنيس لاله و استخرهاي تحت پوشش اين حوزه  تا پاسي از شب به ارائه خدمات به علاقمندان ورزش اختصاص  دارد.  عليپور اظهار داشت: در راستاي كارهاي آموزشي، اين حوزه  براي نخستين بار ماه گذشته با دعوت از 80 تن از مربيان  زن و مرد اقدام به تشكيل كلاس برنامه نويسي زير نظر مربي  كوبايي كرد. 
