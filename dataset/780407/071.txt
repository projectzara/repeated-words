 گروه ورزشي: در پي تصميم كميته انضباطي فدراسيون فوتبال  مبني بر آزاد بودن حميدرضا استيلي(بازيكن سابق بهمن و فعلي پيروزي)مديرعامل باشگاه بهمن نسبت به راي صادره  معترض شد. اميرحسين فتحي در نامه اي به رئيس فدراسيون  فوتبال نوشت: بند يك راي صادره دقيقا مخالف و مغاير با بخشنامه آن فدراسيون است و شرح اين مورد در لايحه تقديمي  به كميته انضباطي به صورت مستدل عنوان شده كه در صورت  كمي دقت قطعا بند يك راي صادره به صورت ديگري تنظيم و ابلاغ مي شد. وي در خاتمه خواستار بررسي موضوع در شوراي  عالي انضباطي فدراسيون و تجديدنظر در خصوص بند يك شد و از رئيس فدراسيون فوتبال خواست تا حال كه اين بازيكن به  درستي در اختيار فدراسيون قرار گرفته، حق و حقوق باشگاه  بهمن در جهت انتقال اين بازيكن تضييع نشود. 
