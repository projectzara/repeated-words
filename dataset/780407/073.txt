 تيم فوتبال دانشجويان ايران به اسپانيا رفت  گروه ورزشي: تيم فوتبال دانشجويان ايران صبح امروز جهت  شركت در بازيهاي جهاني دانشجويان راهي اسپانيا شدند. اين  بازي ها از روز دهم تير ماه در شهر" پالما" برگزار مي شود و تيم دانشجويان كشورمان كه در گروه دوم اين  بازي ها شركت دارد در روزهاي 11، 13 و 16 تير ماه به  ترتيب با تيم هاي جمهوري چك، نيجريه و اوكراين بازي  خواهد كرد.  جعفر ميلي منفرد معاون دانشجويي وزارت فرهنگ و آموزش  عالي در ديدار با اعضاي تيم منتخب دانشجويان چنين گفت:  اين سفر از دو جنبه درون دانشگاهي و بين المللي مفيد است، مجموعه تيمي كه به عنوان نماينده دانشجويان ايران  اعزام مي شود وظايف مضاعف و چندگانه اي را عهده دار است.  در ابتداي اين جلسه مهرزاد حميدي مديركل تربيت بدني  وزارت فرهنگ و آموزش عالي با ارائه گزارشي از نحوه  انتخاب و عملكرد تيم منتخب فوتبال دانشجويان كشور گفت:  اين تيم از دو ماه قبل حركت خود را با 190 بازيكن از وزارتخانه هاي فرهنگ و آموزش عالي، بهداشت، درمان و آموزش پزشكي و ديگر دانشگاه ها شروع كرد كه پس از گذشت 5 مرحله، 23 بازيكن به مرحله نهايي رسيدند كه ما 18 نفر از اين عده را به اسپانيا خواهيم برد. در اين بازي ها 16 تيم شركت دارند. 
