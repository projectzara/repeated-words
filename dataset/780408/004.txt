 گروه اجتماعي: ارائه طرحي به نام "اصلاح قانون مطبوعات " و اقدام كم سابقه و شگفت آور هيات رئيسه مجلس براي در اولويت قرار دادن بررسي اين طرح موجي از مخالفت و نگراني  را در بين روزنامه نگاران، انجمن ها، نمايندگان مجلس و شوراها، استادان ارتباطات، حقوقدانان و قاطبه فرهنگيان و فرهيختگان كشور برانگيخت. امروز بخش ديگري از اين  مخالفت ها كه از سوي انجمن صنفي روزنامه نگاران و حزب همبستگي ايران اسلامي ابراز شده  براساس يك نظرسنجي مردم معتقدند: محدودكردن مطبوعات، از بين بردن فضاي باز سياسي و محدودسازي آزادي از هدف هاي  عمده طرح تغيير قانون مطبوعات است  براساس نتايج نظرسنجي موءسسه ملي پژوهش  افكار عمومي وزارت فرهنگ و ارشاد اسلامي مردم معتقدند محدودكردن مطبوعات، از بين بردن فضاي باز سياسي،  محدودسازي آزادي ها، محدودكردن نويسنده ها و روزنامه نگاران از اهداف عمده طرح اصلاح قانون مطبوعات  است.  اين نظرسنجي كه در بين روزنامه خوانهاي تهران انجام شده  است نشان مي دهد كه 6/51 درصد پاسخگويان مخالف ايجاد تغييرات در قانون فعلي مطبوعات هستند و 3/15 درصد نيز فقط در حد رفع ابهامات آن موافق ايجاد تغييرات در اين  قانون هستند.  از پاسخگويان پرسيده شد: "در اين طرح چه نكات تازه و جديدي مطرح شده است كه در قانون فعلي مطبوعات نيست؟"  پاسخ ها به اين پرسش به ترتيب عبارتند از: "محدودشدن  مطبوعات"(7/25 درصد)،" از بين رفتن آزادي " (7/10 درصد)،" تغيير تركيب اعضاي هيات  نظارت"(/6 درصد)،" آزادي در چارچوب قوانين خاص "(5 درصد)،" لغو مصونيت خبرنگاران و موءاخذه آنها"(/2 درصد)، " لغو مصونيت نويسندگان و موءاخذه آنها"(/3 درصد)، " نمي دانم "(2/36 درصد).  5/33 درصد پاسخگويان "موافقين "با طرح اصلاح قانون  مطبوعات را" جناح راست "نام برده اند40/5 درصد ديگر پاسخگويان" مخالفان آزادي مطبوعات "را به عنوان موافقين  اين طرح مي دانند.  از پاسخگويان پرسيده شد: "به عقيده شما براي چه منظوري  مي خواهند قانون مطبوعات را تغيير دهند؟" مهم ترين  پاسخ ها عبارتند از: "محدودكردن مطبوعات "(2/20 درصد)، " محدوديت آزادي "(/8 درصد)،" محدوديت و از بين بردن  فضاي بازسياسي "(/7 درصد)،" محدودكردن نويسنده ها و روزنامه نگاران"(/4 درصد70/61 درصد از پاسخگويان با اين نظر موافق هستند كه طرح اصلاح قانون مطبوعات آزادي  روزنامه ها و ساير مطبوعات را محدود مي كند.  نامه سرگشاده انجمن صنفي روزنامه نگاران به رئيس مجلس  شوراي اسلامي  انجمن صنفي روزنامه نگاران در نامه  سرگشاده اي خطاب به رئيس مجلس شوراي اسلامي طرح تغيير قانون مطبوعات را تحديد نظم حقوقي، آزاديهاي قانوني و غيركارشناسي دانست و از پيامدهاي تصويب چنين طرحي به شدت  اظهار نگراني كرد.  در اين نامه آمده است: با توجه به اينكه طرح "اصلاح  قانون مطبوعات "در دستور كار مجلس شوراي اسلامي قرار گرفته است، ذكر نكات ذيل را ضروري مي دانيم:  1- در تهيه اين طرح هيچ گونه مشورتي با تشكل هاي  مطبوعاتي و اصحاب قلم نشده و محتواي آن بر هم زدن نظم  حقوقي موجود و تحديد آزاديهاي مطبوعاتي مصرح در قانون  اساسي است. همين امر انگيزه اصلاحي ارائه كنندگان اين  طرح را كاملا" مخدوش ساخته و شائبه سياسي بودن آنرا خصوصا" در تقابل با برنامه توسعه سياسي و فرهنگي دولت  پررنگ كرده است.  2- نحوه تهيه، بررسي و تصميم گيري مجلس درباره اين طرح  كه با حقوق اساسي و آزادي هاي اجتماعي آحاد ملت سر و كار دارد، حاكي از نوعي شتابزدگي و تلاش برخي افراد داراي  گرايشات سياسي شناخته شده و فاقد هر گونه تجربه مطبوعاتي  است، طبعا" اصلاح قانون مطبوعات در مجلس شوراي اسلامي  نمي تواند توام با شتابزدگي آنهم توسط افرادي با تمايلات  سياسي خاص باشد.  3- اگر قانون مطبوعات نياز به اصلاح داشته باشد، اين هدف  بايد با در نظرگرفتن شرايط متحول داخلي و جهاني تعقيب شود تا عرصه هاي جديدي به روي مطبوعات براي حضور فعال و موءثر در جامعه گشوده شود. مطبوعات همچون مجلس بازوي  نظارتي مردم بر نهادهاي حكومتند و تضعيف و ناكارآمد ساختن چنين نهادي مي تواند پيامدهاي زيان بار و غيرقابل  جبراني را درپي داشته باشد. مجلس و مطبوعات بايد يا رو مددكار يكديگر باشند تا امر حكومت به نحو مطلوب به پيش  رود.  4- در شرايط كنوني هيچ گونه ضرورتي براي تصويب اين طرح  وجود ندارد و با توجه به اينكه جامعه مطبوعات و دولت  مخالفت خود را با تصويب اين طرح بيان كرده اند، طبيعي  است كه افكار عمومي تصويب چنين طرحي از سوي مجلس را مخالف با سياستهاي دولت تلقي كنند. از جنابعالي بعنوان  رئيس مجلس شوراي اسلامي انتظار داريم با استفاده از نفوذ خود در بين نمايندگان و از جمله تهيه كنندگان اين طرح در جهت عدم تصويب آن اقدام فرماييد.  مطمئن باشيد عدم تصويب طرح مذكور همراهي مجلس شوراي  اسلامي را با ديگر نهادهاي مدني در حمايت از برنامه  توسعه سياسي - فرهنگي دولت به اثبات خواهد رساند و نام  نيكي از مجلس دوره پنجم بر جاي خواهد گذارد.  اين انجمن، همچنان كه در نامه قبلي خطاب به جنابعالي  آورد، آمادگي هر گونه همكاري با مجلس براي تهيه طرحي  منطبق با قانون اساسي، شرايط متحول د اخلي و خارجي و تامين كننده استقلال حرفه اي و امنيت شغلي  روزنامه نگاران و مطبوعات در انجام وظيفه نظارتي و اطلاع رساني را دارد.  حزب همبستگي ايران اسلامي با صدور بيانيه اي اعلام كرد:  نمايندگان آزادانديش اجازه ندهند كارنامه مجلس پنجم با تحديدآزادي آلوده شود حزب همبستگي ايران اسلامي با صدور بيانيه اي از نمايندگان مجلس خواست تا با طرح اصلاح  قانون مطبوعات مخالفت كنند و اجازه ندهند كارنامه مجلس  پنجم با اقدامات تحديدكننده آزادي بيان و مطبوعات آلوده  گردد.  در اين بيانيه آمده است: اكنون بار ديگر عده اي از مخالفين برنامه هاي فرهنگي رئيس جمهور منتخب مردم با ارائه طرح اصلاح قانون مطبوعات، فرايند توسعه سياسي و اعتلاي فرهنگي جامعه را به تقابل جدي فراخوانده اند. در تمامي نظامهاي توسعه يافته مطبوعات مستقل متداول ترين  ابزار بيان سياسي ملت، و دسترسي آسان به اطلاعات صائب،  طبيعي ترين حقوقي است كه براي آنان به رسميت شناخته شده  است چرا كه به گفته صاحبان انديشه مطبوعات ركن چهارم  مردم سالاري است.  در بخش ديگري از بيانيه آمده: همگان به خوبي واقفند كه  مخالفان آزادي انديشه و بيان مدتي است تمامي امكانات و ظرفيتهاي مادي و معنوي خود را بسيج نموده اند تا بتوانند از روند روبه رشد برنامه توسعه فرهنگي دولت كاسته و آن  را متوقف نمايند و در اين راستا از نقد مخربانه سياستهاي  فرهنگي دولت گرفته تا استيضاح وزير مجري سياستهاي فرهنگي  و حتي در مواقعي تهديد و ارعاب اصحاب قلم و مطبوعات كشور فروگذاري نكرده اند.  اين بيانيه مي افزايد: حزب همبستگي ايران اسلامي ضمن  اعلام مخالفت خود با طرح اصلاح قانون مطبوعات كه حاصلي  جز تحديد مطبوعات در آزادي بيان و اطلاع رساني جامعه و توقف توسعه سياسي، فرهنگي كشور و نيز كاهش بعد نظارتي  نمايندگان مردم در مجلس شوراي اسلامي نخواهد داشت از تمامي نمايندگان آزادانديش مجلس شوراي اسلامي انتظار دارد كه قاطعانه با طرح مذكور مخالفت كنند و اجازه ندهند كارنامه مجلس پنجم شوراي اسلامي با اقدامات تحديدكننده  آزادي بيان و مطبوعات آلوده گردد و همچون گذشته از آزادي  بيان و انديشه و اطلاع رساني آزاد توسط مطبوعات به عنوان  يكي از تريبون هاي عمومي جامعه حمايت نمايند. 
