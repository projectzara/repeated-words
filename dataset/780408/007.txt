 اگر كسي از شما تعريف كند چه عكس العملي نشان مي دهيد؟ 1- سرخ مي شويد، شروع به پيچ و تاب خوردن مي كنيد، سرتان  را پايين مي اندازيد و سعي مي كنيد موضوع را عوض كنيد.  2- بطور كل آنچه را كه گفته شد، نشنيده مي گيريد و به  صحبت خود ادامه مي دهيد و وانمود مي كنيد كه طرف مقابل  شما هيچ حرفي نزده است.  3- حقيقت را انكار مي كنيد و ادعاي طرف مقابلتان را كذبمحض مي خوانيد.  4- احساس مي كنيد كه كار عظيمي انجام داديد و دوست داريد بيشتر از شما تعريف شود.  5- فكر مي كنيد كاري كه انجام داديد در حد معجزه بوده و كسي نمي توانسته آنرا انجام دهد و متوقع هستيد تا ابد سپاسگزار شما باشند.  اگر واكنش شما يكي از 5 حالت فوق باشد، دچار عقده تعريف  هستيد.  آموختن پذيرش تعارف و تحسين و سپاس مسئله مهمي در دوستي ها است. وقتي كسي از شما تعريف مي كند، در واقع  عقيده خود را منعكس كرده و بيان مي كند كه شما را تحسين  مي كنم و يا اين كار شما را دوست دارم واكنش شما هرچه  باشد در واقع بيانگر احساسي است كه نسبت به خودتان داريد و همزمان نحوه نگرش ما به ديگران را نشان مي دهد.  بنابراين بگوئيد چطور بايد نسبت به تعاريف ديگران واكنش  نشان دهيم؟ چه بايد بكنيم تا از طرف مقابل و تعاريف او قدرداني كرده باشيم؟ بسيار ساده است. نيازي نيست كه  احساس خجالت كنيد و بگوئيد كه آنچه گفته شده واقعيت  ندارد و يا حالت و قيافه يك سردار فاتح را بخود بگيريد و انتظار تعظيم و تكريم مداوم از طرف مقابل داشته باشيد.  بهترين و ساده ترين راه اين است كه با گفتن "تشكر مي كنم  من در واقع وظيفه انساني خود را انجام دادم "آنچه را گفته شده بپذيريد. با اين كار در نهايت فروتني نشان  مي دهيد كه كار شما انجام يكي از وظايف انساني هر فرد انسان دوست است و در واقع مروج عمل انساني كمك به همنوع  مي شويد.  معصومه پيروزبخت 
