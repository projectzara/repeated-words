   گروه علمي فرهنگي: دومين همايش اردويي نمايندگان  تشكل هاي دانش آموزي سراسر كشور روز دوشنبه با حضور آقاي سيد محمد خاتمي رئيس جمهوري در تهران آغاز به كاركرد.  به گزارش ايرنا در اين همايش كه هدف آن ايجاد هماهنگي و تقويت تشكل هاي دانش آموزي اعلام شده است، بيش از 2100 دانش آموز شركت دارند.  نمايندگان دانش آموزان شركت كننده در اين همايش بزرگ كه  به مدت چهارروز در اردوگاه شهيد باهنر تهران به كار خود ادامه خواهد داد، در 7 تشكل "پيشتازان جوان "،" انجمن هاي  اسلامي"،" بسيج دانش آموزي "،" سازمان جوانان هلال احمر"، " رهبران جوان كانونهاي فرهنگي و تربيتي "،" ياران معروف " و" شوراي دانش آموزي "مسائل و موضوعات تخصصي مربوطه را مورد بررسي قرار خواهندداد.  در اين مراسم كه در فضايي كاملا گرم و صميمي برگزار شد،  آقاي خاتمي باحضور جداگانه در جمع تشكل هاي مختلف  دانش آموزي با نحوه فعاليت و عملكرداين تشكل ها آشنا شد و به پرسش هاي دانش آموزان پاسخ داد.  خاتمي در پاسخ به خواسته يكي از دانش آموزان براي توسعه  و تجهيزكتابخانه در مدارس اظهار داشت: اين خواسته شما نشانگر دغدغه نسل جوان نسبت به مسائل اساسي جامعه است.  رئيس جمهوري گفت: متاسفانه وضعيت آموزش و پرورش به  گونه اي بوده است كه نتوانسته ايم آنطور كه شايسته دانش  آموزان است به وضعيت آنها رسيدگي كنيم.  رئيس شوراي عالي انقلاب فرهنگي ريشه بسياري از مشكلات  كشور را در مسائل اقتصادي دانست و ابراز اميدواري كرد با بهبود شرايط اقتصادي كشور، بسياري از مشكلات مرتفع شود.  وي گفت: پويايي جامعه در گرو جاري شدن انديشه نسل جوان  در جامعه است و از سويي ديگر بايد بستر و زمينه حضور و مشاركت جوانان را درجامعه فراهم كرد. 
