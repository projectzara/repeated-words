 اكثر كلينيكها و آزمايشگاههاي خصوصي، مايعات زايدي را كه  متعاقبا" در جريان آزمايشهاي روزمره شيميايي توليد مي كنند، به آسانترين شيوه، يعني هدايت آنها به فاضلاب،  معدوم مي نمايند. زباله اي كه بوسيله تجهيزات آزمايشگاهي  تمام خودكار، در خلال تجزيه شيميايي آزمايشهاي خون و ادرار به وجود مي آيد، اغلب بسيار سمي است و يا حتي باعث  ايجاد تغييرات ژنتيكي مي شود. كارشناسان محيط زيست  دانشگاه فرايبورگ آلمان، چندي پيش به مناسبت نشستي تخصصي  در شهر رگنسبورگ، نسبت به اين وضعيت بحراني هشدار دادند.  آنان همچنين خاطرنشان ساختند كه روشهاي جايگزين كه  آلودگي نداشته باشد نيز، وجود دارد كه تنها به ندرت مورد استفاده قرار مي گيرند. اگر چه دستگاههاي زيادي با اين  توانايي ساخته شده اند كه رسوبات باقيمانده از آزمايش را از مايع تصفيه شده جدا كنند، اما اين تركيبات شيميايي  نيز سرانجام به شكلي كاملا" مجاز به لوله هاي فاضلاب سرازير مي شوند. هم اكنون اتحاديه اي كه درخصوص شيوه هاي  دفع فاضلاب فعاليت مي كند، قصد دارد، براي اولين بار بيانيه اي را منتشر كند كه در آن خواسته مي شود كه مواد زايد بسيار مضر كلينيكهاي آزمايشگاهي، به عنوان زباله  ويژه مشخص و متناسب با آن پالايش شود.  منبع: مجله اشپيگل، / مه 1999 ترجمه: حميد فدايي يگانه 
