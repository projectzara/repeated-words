 نه دهم از زنان كل دنيا مبتلا به پوكي استخوان هستند و هر سال بيش از يك ميليون زن دچار شكستگي استخوان مي شوند.  طبق آمار، در زنان بالاي 60 سال، احتمال شكستگي مفاصل  برابر مجموع احتمال ابتلاء به سرطان سينه و ابتلاء به  سرطان تخمدان است. اما خوشبختانه، نه تنها مي توان از ابتلا به پوكي استخوان جلوگيري كرد، بلكه حتي مي توان  باعث بهبود آن نيز شد.  براي اين كار، پيروي از روش معمول، يعني افزايش جذب كلسيم يا مكمل هاي استروژن توصيه نمي شود چرا كه  آزمايشات كلينيكي نشان مي دهند كه جذب كلسيم و مكمل هاي  استروژن، فقط باعث كاهش ميزان سرعت ضايعات استخواني  مي شوند.  طبق مطالعات انجام شده، حتي مصرف 2000 ميلي گرم كلسيم در روز، به تنهائي نقشي در تغيير اندازه و حجم استخوان  ندارد. علت آن است كه بيشترين كلسيم موجود در خون، جذب استخوان نمي شود، بلكه به صورت ادرار دفع مي شود. براي  اينكه كلسيم مصرفي از طريق ادرار دفع نشده و در عوض جذب استخوان شود، مي توان آن را به صورت تركيب با مواد زير استفاده كرد:  1- تركيب كلسيم با منيزيوم: منيزيوم ماده اي معدني است  كه به تجمع و تمركز كلسيم در استخوان كمك مي كند.  مطالعات انجام شده در كاليفرنيا نشان داده است كه غلظت  استخوان آن دسته از زناني كه از تركيب كلسيم و منيزيوم  استفاده كرده اند، به طور متوسط تا 11 درصد افزايش يافته  است.  2- تركيب كلسيم بابور: مي توان گفت كشف اين مورد،  جالبترين پيشرفت جديد در بهبود پوكي استخوان است. طبق  مطالعات انجام شده بور نيز مانند منيزيوم باعث تمركز كلسيم در استخوان مي شود. علاوه بر اين، بور در زنان كار استروژن و ساير هورمون هاي جنسي را انجام مي دهد. در اين  مورد، سازوكار عمل بور به صورتي است كه مكمل هاي جانشيني  استروژن از قبيل پريمادين قادر به اين كار نيستند.  3- تركيب كلسيم با اسيد فوليك: اسيد فوليك كه نوعي  B ويتامين است، مانند استروژن عمل مي كند در يك آزمايش،  اين ماده به بيش از هزار زن يائسه تجويز شد و اين عمل،  علاوه بر آن كه به درمان پوكي استخوان آنها كمك كرد،  باعث درمان عوارض بي شمار ناشي از يائسگي در اين زنان  نيز شد.  4- تركيب با ويتامين ايكس: اين تركيب بهترين علاج پوكي  استخوان است. X ويتامين كه همان ورزش است، بزرگترين عامل  سلامتي در جهان است 240 مورد مطالعه، نشان مي دهد كه  ورزش هاي استقامتي، حتي پياده روي ساده هم استخوانهاي پا را قوي مي كند و همينطور باعث افزايش سرعت سوخت و سوز سلولها مي شود كه همين امر باعث كاهش وزن و در نتيجه  باعث افزايش قدرت و انرژي مي گردد. پس برخيزيد و قدم  بزنيد بدن شما از اين بابت، ممنون شما خواهد شد.  منبع: مجله آلترنتيومديسين  ترجمه: فهيمه فرجي 
