 گروه اقتصادي: تاكنون فقط سياست هاي كلي برنامه سوم كه  به تاييد مقام معظم رهبري رسيده و رهنمودهاي كلي برنامه  سوم كه در هيات وزيران تصويب شده است رسميت دارد. واحد ارتباطات عمومي برنامه سوم توسعه اقتصادي، اجتماعي و فرهنگي در اطلاعيه اي با اعلام اين مطلب افزود، برخي  مسئولان سازمانها و دستگاه هاي اجرايي با ارائه اطلاعات  و كميت هايي در مورد روند تحولات بخش هاي اقتصادي،  اجتماعي و فرهنگي در طول سالهاي برنامه سوم اظهارنظر مي كنند، كه اين اظهارنظرها شخصي است. در اين اطلاعيه  تاكيد شده است، هرگونه اطلاعات و كميت هايي كه به عنوان  اهداف يا پيش بيني هاي برنامه سوم اعلام مي شود مصوب هيچيك از مراجع قانوني پيش بيني شده در نظام برنامه ريزي  برنامه سوم نيست. بر اساس نظام برنامه ريزي برنامه سوم  كميت هاي برنامه در مرحله سوم فعاليت هاي اين نظام ارائه  مي شود. 
