 گروه اقتصادي: رئيس كل مركز توسعه صادرات ايران گفت: به  موجب مصوبه جديد شوراي اقتصاد كشور صادركنندگان  مي توانند، براساس نرخ بورس مربوط به روزقبل  واريزنامه هاي ارزي خود را به ريال تبديل كنند.  مجتبي خسروتاج روزدوشنبه درگفت وگو باخبرنگار خبرگزاري  جمهوري اسلامي دركرمانشاه افزود: اين تصميم موجب مي شود صادركنندگان، با سرعت بيشتري ارزهاي واريزي به سيستم  بانكي را براساس نرخ بورس سهام كه برپايه عرضه  وتقاضامحاسبه مي شود، تبديل به ريال كرده و درنهايت قدرت  نقدينگي صادركنندگان افزايش مي يابد.  وي گفت: بر اساس اين مصوبه همچنين صادركنندگان به  هرميزان كه از تعهدات ارزي خود درفرصت هاي تعيين شده، به  سيستم بانكي واريزكنندخواهند توانست، واريزنامه مربوطه  را دريافت و از تسهيلات آن استفاده كنند.  وي افزود: درگذشته صادركننده موظف بود، تمامي تعهدات  ارزي خود را به سيستم بانكي واريزكرده و سپس معادل ريالي  آن را دريافت كند.  خسروتاج درادامه گفت: درحالي كه با مصوبه اخير به  هرميزان كه ازرقم كل تعهدات ارزي بتواند ارز وارد سيستم  بانكي كند به همان ميزان ازمزاياي تسهيلات واريزنامه اي  برخوردار مي شود. 
