 گروه اقتصادي: درپي درج خبري با عنوان "اختلاف گمرك و مدير بندري منطقه ويژه انزلي "در روزنامه مورخه يكم  تيرماه، توضيحاتي از حوزه نظارت گمركات منطقه شمال و اداره كل بنادر و كشتيراني استان گيلان به دفتر روزنامه  رسيد كه درپي درج مي شود. اين خبر به نقل از دفتر خبرگزاري جمهوري اسلامي در بندر انزلي چاپ شده بود.  توضيح اداره كل بنادر و كشتيراني استان گيلان  در توضيح حسن نجفي مديركل بنادر و كشتيراني استان گيلان  درباره اين خبر آمده است كه: از قول اينجانب گفته شده  بود" عدم همكاري گمرك با بندر در خصوص تخليه كالاهاي با عنوان منطقه ويژه اقتصادي براي تامين منافع نامشروع برخي  از صاحبان كالا است "كه اين قسمت از خبر منتشره تكذيب مي شود.  توضيح گمرك  1- از ابتداي سال جاري اداره كل بنادر و كشتيراني استان  گيلان بدون هماهنگي با گمرك ايران كل محوطه ها و اماكن  گمركي موجود در بندر انزلي را مشمول مقررات منطقه ويژه  تلقي كرده و صاحبان كالا و موءسسات حمل و نقل را موظف به  قيد كلمه "ويژه "در بارنامه نموده و...  هزينه هاي جديد طبق تعرفه منطقه ويژه افزايش چشمگيري  يافته كه اين امر باعث شده است صاحبان كالا به دليل  افزايش هزينه هاي فوق تمايلي به آوردن كالا به بندر انزلي نداشته و محمولات خود را به گمركات همجوار برده و ترخيص كنند.  2- طبق قوانين و مقررات منطقه، گمرك، هيچگونه دخالتي در پهلودادن و تخليه كشتي ها نداشته و ندارد و مطالب عنوان  شده كذب محض بوده و جاي تعجب است كه مقامات مسئول بخش  بندري منطقه ويژه در توجيه تصميم گيري هاي نادرست خود الفاظي را بكار مي برند كه قابل پيگيري قضائي است.  3- در خصوص ترخيص كالاهاي وارده و صادره اين گمرك با رعايت و اعمال دقيق مقررات، با صاحبان كالا همكاري لازم  را داشته و دارد و تاكنون نه تنها براي تخليه كالا از ناحيه گمرك مانعي ايجاد نشده بلكه گمرك خود را در هر حال  خدمتگزار مردم و صاحبان كالا مي داند.  تاكنون هيچگونه مانعي در خصوص تخليه كالا از ناحيه گمرك  صورت نپذيرفته و خبر ارسالي ناشي از عدم آگاهي از قوانين  و مقررات موضوعه و به خرج ندادن سعه صدر مسئولين بندر در مقابل پاسخگويي به ادعاي صاحبان كالا بوده به طوري كه در جمع بندي كلي مي يابد تاكيد كرد كه متاسفانه موانع و مشكلات ايجاد شده به دليل عدم عنايت مقامات صدر الاشاره  در بكار بستن راه حلها و رويه هاي منطقي و قانوني متداول  در ساير مناطق است.  در خاتمه يادآوري مي شود كه در اعلام خبر كلماتي اشتباهي  بكار گرفته و چاپ شده كه به شرح ذيل بايد اصلاح شود:  1- كالاهاي صادراتي نمي توانند در منطقه ويژه تخليه شوند...  2-... باعث تمايل صاحبان كالا...  3-... هزينه هاي اضافي بندري. 
