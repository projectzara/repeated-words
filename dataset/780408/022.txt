 مقبول بن علي بن سلطان وزير تجارت وصنعت عمان روز يكشنبه اعلام كرد كه اين سلطان نشين درنظر دارد در بندر سلاله يك منطقه آزاد تجاري تاسيس كند.  به گزارش واحد مركزي خبر وزير تجارت و صنعت عمان  خاطرنشان كرد، ايجادمنطقه آزاد دراين سلطان نشين  درچهارچوب سياست متنوع سازي منابع درآمد صورت مي گيرد.  وي افزود: منطقه تجارت آزاد در چندين مرحله احداث خواهد شد. عمان به رغم سقوط قيمت نفت كه 75 درصد مجموع درآمدهاي  اين كشوررا تشكيل مي دهد، پيش بيني مي كندچندين  طرح صنعتي از طريق بخش خصوصي با شركت سرمايه گذاران  خارجي به اجرا درآورد.  بزرگترين منطقه تجارت آزاد درمنطقه خليج فارس و خاورميانه دربندر جبل علي دردوبي(امارات متحده عربي) قرار دارد. 
