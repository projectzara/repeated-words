 بندر بوشهر- خبرنگار همشهري: دومين كشتي غول پيكر جهان  در اسكله بارگيري مناطق نفت خيز خارك پهلو گرفت.  اين كشتي كه غول دريا نام گرفته است 414 متر طول 63 متر عرض و 36 متر ارتفاع دارد و با داشتن دو موتور در مجموع  64 هزار اسب بخار قدرت دارد.  ظرفيت حمل بار اين كشتي 4 ميليون بشكه نفت خام است. غول  دريا با 4 ميليون بشكه نفت خام روز گذشته اسكله خارك را ترك كرد.  قابل ذكر است كه اسكله بارگيري مناطق نفتي جنوب از معدود اسكله هاي جهان است كه غول پيكرترين كشتيها مي توانند با رعايت استانداردهاي بين المللي در آن پهلو بگيرند. 
