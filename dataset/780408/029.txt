 در يك حادثه رانندگي در جاده چشمه علي به دامغان، بر اثر سقوط اتوبوس از پل 20 تن از سرنشينان اتوبوس جان باختند.  اين حادثه عصر يكشنبه در كيلومتر 25 جاده دامغان به چشمه  علي اين شهرو بر اثر سقوط اتوبوس ازپل آستانه اتفاق  افتاد. در جريان اين حادثه همچنين 27 تن ازسرنشينان اين  اتوبوس كه از قوچان عازم شيراز بودند مصدوم شدند كه با همكاري نيروي انتظامي، هلال احمرو اورژانس به  بيمارستانهاي دامغان، شاهرود و سمنان انتقال يافتند.  سرنشينان اتوبوس مذكور را اعضاي هيات پيروان مكتب قرآن  حضرت رقيه(ع)تشكيل مي دادند كه در مسير راه خود به شيراز براي استراحت به منطقه خوش آبوهواي چشمه علي دامغان  رفته بودند. كارشناسان علت سانحه را شيب و پيچ تند منطقه،  بي توجهي راننده به علائم راهنمائي و رانندگي و سرعت  زياد اتوبوس ذكر كرده اند. تعداد فوت شدگان 14 زن و 6 مرد و كودك اعلام شد. 
