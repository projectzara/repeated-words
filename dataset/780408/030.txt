 دو قنادي كه در شمال شهر تهران انواع شيريني تر و رولت و نان خامه اي و همچنين بستني فاسدتوليد كرده بودند 45 روز تعطيل شدند.  صاحبان قنادي به پرداخت جريمه نيز محكوم شدند و كارگاههاي توليدي آنها تعطيل و پلمپ شد.  جليل عليمرداني رئيس شعبه 26 دادگاه عمومي تهران ويژه  جرائم مواد غذايي اعلام كرد: هنگام بازديد از كارگاه  توليدي اين دو قنادي با وجود اين كه هر دو در شمال تهران  يكي در دربند و ديگري در دزاشيب بودند اما سالنهاي توليد هر دو كارگاه غيربهداشتي بود و كارگران آنها نيز كارت  بهداشت و تندرستي نداشتند. عليمرداني گفت: با توجه به  اين كه در فصل تابستان انواع بيماريهاي ميكروبي شايع است  لازم است توليدكنندگان مواد غذايي در عرضه اين مواد دقت  كافي داشته باشند. دادگاه با توليدكنندگان موادغذايي فاسد در چهارچوب قانون وبا قاطعيت برخورد خواهد كرد. 
