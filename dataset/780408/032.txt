 عاملان اصلي اغتشاش درزندان مركزي خرم آباد، سحرگاه  ديروز به دار مجازات آويخته شدند براساس راي دادگاه  ويژه خرم آباد و تاييد ديوان عالي كشور، عباس نورائي به  اتهام مباشرت درقتل عمدي فرامرز فريور وبيژن حسين زاده  به دوبار قصاص نفس وبه اتهام شركت درسرقت مسلحانه در جاده هاي چگني و شهريار كرج، حمل و نگهداري سلاح جنگي  غير مجاز ومعاونت دربه شهادت رساندن شهيد شيخ محمد كشوري  در مجموع به 35 سال حبس و74ضربه شلاق وفرشاد كهزادي  فرزند عزت الله به اتهام شركت در سرقت مسلحانه، حمل و نگهداري سلاح غير مجاز، معاونت در دو فقره قتل و مباشرت  در به شهادت رساندن شهيد شيخ محمد كشوري به يك بار قصاص،  35 سال حبس و 74 ضربه شلاق محكوم شدند. كه احكام صادره  ساعت 15/6 صبح ديروز باحضور اولياء دم درميدان آزادي  خرم آباداجرا شد.  در بيست وسوم ارديبهشت ماه امسال، 5 نفر از زندانيان  زندان مركزي خرم آباد از جمله دو نفر اعدام شده، بابه  گروگان گرفتن چند تن از سربازان وظيفه قصد فرار از زندان  داشتند كه درجريان اين حادثه حجت الاسلام كشوري امام  جماعت زندان و يكي از سربازان وظيفه به شهادت رسيدند. 
