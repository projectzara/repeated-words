 در آستانه صدور حكم دادگاه ويژه تركيه عليه عبدالله  اوجالان رهبر حزب كارگران كردستان تركيه(پ ك ك)دولت  آلمان تدابير امنيتي شديدي به ويژه در اطراف نمايندگيها و مراكز وابسته به دولت تركيه در آلمان، اتخاذ كرده است.  به گزارش خبرگزاري جمهوري اسلامي از بن، پليس آلمان  حفاظت از سفارتخانه ها، سركنسولگريها و ساير نهادهاي وابسته به تركيه را در شهر بن و ساير شهرهاي اين  كشور به شدت زير نظر گرفته است.  پليس آلمان از آن بيم دارد كه صدور احتمالي حكم اعدام  اوجالان، باعث تشديد اعمال خشونت بار كردهاي مقيم اين  كشور شود.  كردهاي مقيم آلمان و ساير كشورهاي اروپايي در هنگام دستگيري اوجالان در كنيا و انتقال وي به تركيه،  دست به اعمال خشونت آميززدند.  هفته نامه اشپيگل نوشت: تركيه در صورت اعدام اوجالان،  نه تنها باعث گسترش خشونت در آلمان مي شود، بلكه بايد از اهداف و خواستهاي خود براي عضويت در اتحاديه اروپا نيز،  چشم بپوشد.  در صورتي كه دادگاه ويژه تركيه عليه اوجالان، اقدام به  صدور حكم اعدام كند، پارلمان تركيه نيز بايد صدور چنين  حكمي را مورد تاييد قرار دهد.  طبق نوشته اشپيگل، سليمان دميرل رئيس جمهور تركيه هفته  گذشته گفت صدور حكم اعدام از سوي دادگاه براي اوجالان،  به مفهوم حكم نهائي نيست ودادگاه عالي حقوق بشر اروپا،  مي تواند جلوي اجراي اين حكم را بگيرد.  حكم اوجالان امروز اعلامي شود. 
