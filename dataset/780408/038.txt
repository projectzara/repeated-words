 نوازشريف نخست وزير پاكستان در تلاش براي جلب حمايت متحد قديمي خود چين از مواضع اسلام آباد در مناقشه كشمير،  ديروز در پكن با جو رونگ جي همتاي چيني اش ديدار و گفتگو كرد.  وي كه براي انجام يك سفر پنج روزه ديروز وارد پكن شد قرار است با جيانگ زمين رئيس جمهوري و لي پنگ رئيس كنگره  خلق اين كشور ديدار و مذاكره كند.  محور گفت و گوهاي شريف با رهبران چين در زمينه تقويت  مناسبات پكن و اسلام آباد خواهد بود.  مناسبات چين و پاكستان در زمينه هاي مختلف بخصوص نظامي  گسترده است. نخست وزير پاكستان همچنين قرار است با رهبران چين در زمينه درگيري اخير كشورش با هند در مورد كشمير گفت و گو كند.  چين تصميم گرفته است در امور كشمير موضع جانبدارانه نسبت  به اسلام آباد نداشته باشد و اين مساله براي رهبران  پاكستان نگران كننده است.  چين در گذشته همواره از پاكستان در برابر هند دفاع  مي كرد و اين موضوع موجب سردي روابط پكن و دهلي نو بود.  همچنين نوازشريف قرار است چند قراردادو موافقتنامه  اقتصادي با همتاي چيني خود منعقد كند.  نخست وزير چين همچنين سفري به شهر كون مينگ در جنوب چين  و بندر هنگ كنگ خواهد داشت. 
