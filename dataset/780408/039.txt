 يلتسين موضع گيريهاي روسيه در مورد بحران كوزوو را موفقيت آميز خواند اسلوبودان ميلوسويچ رئيس جمهوري يوگسلاوي از سوي كليسا و گروههاي مخالف براي كناره گيري از قدرت تحت فشاربيشتري  قرار گرفته است.  به گزارش ايرنا از لندن روزنامه ديلي تلگراف چاپ لندن  ديروز نوشت كليساي ارتدوكس در اقدامي بي سابقه تصميم  دارد به كشيشهاي خود ابلاغ نمايد تا جنايات صربهادر كوزوو را بازگو كنند.  به نوشته اين روزنامه گروههاي مخالف نيز قرار است  ممنوعيت تظاهرات در صربستان را زير پا گذاشته و خواستار استعفاي ميلوسويچ و همچنين آزاديهاي بيشتر در اين كشور شوند.  ديلي تلگراف درادامه مي نويسد، اين موضعگيري كليساي  ارتدوكس كه ازجايگاه ويژه اي در يوگسلاي برخوردار است و قبلا نيز خواستار كناره گيري ميلوسويچ شده بود از ديد مخالفين سياسي در حالي صورت مي گيرد كه حكومت بلگراد در موقعيت حساس و سرنوشت سازي قرار دارد.  " پاوله "رهبر 87 ساله كليساي ارتدوكس صرب اخيرا" به  كوزوو سفر كرده بود تا اقليت صرب اين منطقه را به باقي  ماندن در اين محل ترغيب نمايد و اطرافيان وي مي گويند رهبر كليساي ارتدوكس، پس از مشاهده جنايات صربهاتصميم  گرفت تا اين حقيقت را به گوش مردم برساند.  رهبران اين كليسا براي دور زدن رسانه هاي يوگسلاوي كه  اين حقايق راناديده گرفته و تنها به حملات ارتش آزاديبخش  كوزوو عليه صربها پرداخته اند، تصميم گرفتند براي رساندن  پيام خود به مردم از طريق مراسم مذهبي اقدام كنند.  گروه" اتحاد براي تحول "نيز كه 30 گروه مخالف سياسي در يوگسلاوي رازير پوشش دارد قرار است در راهپيمايي امروز خود در شهر" كاچاك "در130 كيلومتري جنوب بلگراد مجددا"  خواستار كنار رفتن ميلوسويچ از مسند قدرت شود.  روزنامه ديلي تلگراف همچنين به نارضايتي وتظاهرات اخير گروهي ازنظاميان ذخيره ارتش صرب كه در كوزوو مستقر بودند و دستمزد خود را دريافت نكرده اند اشاره كرده است و مي نويسد اين تظاهرات توسط نيروهاي دولتي سركوب شد.  از سوي ديگر بوريس يلتسين رئيس جمهوري روسيه  موضعگيري هاي سياسي و نظامي اين كشور را درقبال مسئله  كوزوو موفقيت آميز دانست.  وي ديروز در گفت وگو با ايگور سرگيف وزير دفاع روسيه گفت،  مسكو بايد براي موضع گيري هاي آينده خود در يوگسلاوي،  از جمله دركوزوويك برنامه راهبردي تهيه كند.  يلتسين اظهاراميدواري كرد همان طور كه تاكنون سياست هاي  روسيه در بالكان موفقيت آميز بوده است در آينده نيز ديپلماسي اين كشور بتواندنتايج مثبتي از فعاليت خود در بالكان بدست آورد.  به گفته يلتسين فعاليت هاي سياسي مسكو در بالكان حاصل  تصميم هاي جمعي دست اندركاران سياسي و نظامي اين كشور است.  يلتسين با اشاره به استقرار سريع نيروهاي روسيه در فرودگاه پريشتيناگفت اين فرودگاه در روند بر قراري صلح  در كوزوو نقش عمده اي بازي مي كندو استقرار نيروهاي  روسيه در آن نيز به دليل همين نقش كليدي صورت گرفت.  وي گفت، در حال حاضر روسيه همراه با ديگر پاسداران صلح  در اين فرودگاه حضور دارد و آماده كمك به ديگر حافظان  صلح است. 
