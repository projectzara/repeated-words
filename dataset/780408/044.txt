 گروه شهري: نخستين بوستان محلي كه با مشاركت جوانان  ساخته شده است، فردا گشايش مي يابد.  لطيف روحاني - معاون امور اجتماعي و فرهنگي شهرداري  منطقه يك تهران، ديروز به خبرنگار ما گفت: بوستان محلي  طليعه كه با مشاركت مستقيم جوانان در محله دزاشيب-  خيابان شهيد رمضاني، طراحي و ساخته شده است، فردا (چهارشنبه)در مراسمي با حضور تني چند از اعضاي شوراي  شهر افتتاح مي شود.  وي گفت: بوستان محلي طليعه در زميني به وسعت 2 هزار متر مربع و در زماني حدود 3 ماه، طراحي و احداث شده است.  روحاني گفت: مزيت اين بوستان محلي، احداث آن توسط گروهي  از جوانان علاقه مند به توسعه مشاركت هاي مردمي و محيط زيست است و به دليل كسب تجربه موفق، شهرداري منطقه يك  تهران تصميم گرفته است، ساخت برخي بوستانهاي محلي را در نقاط مختلف به هسته ها و گروه هاي مردمي واگذار كند.  وي گفت: جلب و جذب مشاركت هاي مردمي به منظور احداث  بوستان هاي محلي موجب كاهش هزينه هاي شهرداري به لحاظ مالي و نيروي انساني و از سويي به دليل احساس تعلق  شهروندان نسبت به بوستان ها، سبب حفظ كمي و كيفي  بوستانها توسط خود شهروندان مي شود. 
