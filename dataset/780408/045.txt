 گروه شهري: دومين كلينيك گل و گياه شهرداري منطقه 14 با هدف آموزش شهروندان جهت تشخيص و درمان گياهان بيمار و آفت زده در بوستان شكوفه به بهره برداري رسيد.  مسئول اداره فضاي سبز شهرداري منطقه در اين باره گفت:  رشد بي رويه جمعيت و پيشرفت تكنولوژي، ضرورت ايجاد فضاي  سبز را به عنوان تامين كننده نيازهاي روحي و رواني انسان  نمايان مي سازد و اعتقاد براين است كه فضاي سبز خانگي،  گلها و گياهان آپارتماني و زينتي به عنوان جزيي از فضاي  سبز درون شهري محسوب مي شود و براي حفظ و نگهداري آنها مي بايست اقدامات جدي صورت پذيرد و مورد حمايت قرار گيرند. از اين روي، شهرداري منطقه 14 باتوجه به استقبال  بي نظير شهروندان از برنامه هاي آموزشي و درماني و نگهداري گل و گياه در منازل، دومين كلينيك گل و گياه خود را با هدف درمان گياهان آفت زده و بيمار، آموزش عمومي گل  و گياه و بخش گل آرايي افتتاح كرد.  به گزارش خبرنگار ما، اولين كلينيك گل و گياه توسط شهرداري منطقه 14 در نيمه دوم سال 1375 به صورت آزمايشي  در محل پارك گلسار كار خود را آغاز كرد كه بعدها اين طرح  به ساير مناطق شهرداريها تعميم داده شد و گسترش يافت.  دومين كلينيك گل و گياه شهرداري منطقه 14 در بوستان  شكوفه واقع در خيابان پيروزي، خيابان شكوفه داير است. 
