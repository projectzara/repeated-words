 گروه شهري: سازمان انتقال خون ايران، مطرح شدن ادعاهاي  غير علمي توسط برخي افرادمبني بر اعمال شيوه جديد منجمد كردن خون اهداكننده به مدت سه ماه و انجام آزمايشات  تكميلي ايمني خون پس از گذشت اين مدت درساير كشورها را بي پايه واساس دانست.  اين سازمان در اطلاعيه اي بااشاره به نگراني و تشويش  اذهان عمومي در اين خصوص، اعلام كرد: تاكنون در هيچ يك  ازكشورهاي دنيا و طبق استانداردهاي موجود تاييد شده از سوي سازمان بهداشت جهاني چنين امري فراگير، ممكن و عملي  نيست.  در اين اطلاعيه تصريح شده است امكان استفاده منحصر از روش ياد شده براي تهيه خون و فراورده هاي مورد نياز بيماران موضوعي كذب است.  اين سازمان اضافه كرد كه عده اي از افراد اخيرا بدون  داشتن صلاحيت علمي و پزشكي اقدام به طرح اين مسايل  مي كنند كه هدف آنان ايجاد جو بي اعتمادي عمومي است.  سازمان انتقال خون ايران دراين اطلاعيه به مردم اطمينان  داد كه(كارشناسان)اين سازمان تمامي نكات ايمني وشيوه هاي  لازم را برابر آنچه كه در استانداردهاي دنيا متداول است  رعايت مي كنند. 
