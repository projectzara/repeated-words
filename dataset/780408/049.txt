 گروه شهري: مدير روابط عمومي شهرداري منطقه يك تهران گفت:  بيش از يك ميليون نفر از نمايشگاه فرهنگي هنري اصفهان  باعنوان" اصفهان نصف جهان "در بوستان نياوران تهران ديدن  كردند.  وي ديروز افزود: در اين نمايشگاه نمونه اي از صنايع دستي  هنرمندان استان اصفهان به نمايش درآمده است.  وي گفت: اين نمايشگاه به مناسبت ميلاد پيامبراسلام(ص)و امام جعفر صادق(ع)از 28 خرداد تا پايان هفته جاري براي  بازديد شهروندان داير است.  هفت اقليم  مبارزه منطقه اي با آلودگي زيست محيطي     سازمان حفاظت محيط زيست آمريكا قوانين محدودكننده اي  ارايه كرد كه ازانتشار دود و بخار آلوده كارخانجات مولد نيرو از ايالتي به ايالت ديگرجلوگيري كند. روزنامه  " يواس اي تودي "نوشت: اين قوانين براي جلوگيري از صدور حكم دادگاه فرجام فدرال كه قصد حفاظت از كيفيت هواي  ايالت هايي چون ماساچوست و پنسيلوانيا را دارد اجرا مي شود. وزش باد هواي برخي از ايالت هاي آلوده در آمريكا را كه حاوي دود غليظي باشد به ايالت هايي كه سازمان  حفاظت محيط زيست(اي پي اي)قصد حفاظت از آنها را دارد انتقال مي دهد. بيشتر ايالت هايي كه اين آلودگي ها را دريافت مي كنند درشمال شرق آمريكاقرار گرفته اند. قوانين  ياد شده دومين اقدام "اي پي اي "در جلوگيري از انتشار آلودگي به وسيله باد به ايالت هاي ديگر مي باشد. ماه  گذشته، يك دادگاه فرجام در واشنگتن استاندارد سازمان  حفاظت محيط زيست آمريكا درباره آلودگي هوا را لغو كرد و استاندارد جديدي را جايگزين آن نمود كه به موجب آن  محدوديت بيشتري براي سطح مجازمواد شيميايي دود زا، در هوا تعيين شده است.  پاسخ مسئولان  حق بيمه كاهش داشته است  احتراما"، عطف به مطلب مندرج در شماره 1815 مورخ 9/2/78 آن جريده وزين با عنوان "نرخ بيمه خويش فرما، كاهش يا افزايش" بدينوسيله جوابيه سازمان بيمه خدمات سازمان بيمه  خدمات درماني ايفاد مي گردد، خواهشمند است دستور فرماييد نسبت به درج آن اقدام لازم به عمل آيد.  در پاسخ به مطلب آقاي حميدي از اهواز با عنوان "نرخ بيمه  خويش فرما، كاهش يا افزايش "به استحضار ايشان مي رساند،  حق سرانه بيمه خويش فرما از ابتداي سالجاري از 24 هزار تومان در سال 77 به 12 هزار تومان در سال كاهش يافته است،  و ليكن متقاضيان استفاده از بيمه خويش فرما مي بايست به  اتفاق اعضاي خانواده خود بيمه شوند. بنابر اين نرخ بيمه  خويش فرما 50 درصد كاهش يافته است و ادعاي ايشان مبني بر 5/1 برابر افزايش حق سرانه كاملا" نادرست مي باشد.  مديركل روابط عمومي سازمان بيمه خدمات درماني  پيشنهاد داده شده است  در پاسخ مطلب مندرج در شماره 1826 تاريخ 22/2/78 با عنوان" پرداخت كارانه بطور سليقه اي "ضمن تشكر از زحمات  بي دريغ عزيزان خدمتگزار و درك مشكلات آنان به آگاهي  مي رساند:  بي ترديد وزارت آموزش و پرورش در جهت بهبود وضعيت معيشتي  قشر معزز فرهنگيان نهايت تلاش و سعي خود را مي نمايد ليكن روشن است كه تصويب و تاييد نهايي برعهده مراجع  ذي صلاح مربوطه است. در همين راستا پيشنهاد لازم در خصوص  پرداخت فوق العاده جذب به متصديان تمامي مشاغل - بدون  تعيين شرايط قبلي - به سازمان اموراداري و استخدامي كشور ارايه شده كه در طرح كلان حقوق و دستمزد در دست بررسي و اقدام مي باشد. بديهي است پس از حصول نتيجه نهايي، مراتب جهت اجرا به تمامي ادارات كل آموزش و پرورش استانها ابلاغ خواهد شد.  مديركل روابط عمومي  اصلاحات اعمال خواهد شد پيرامون مطلب مندرج در شماره 1809 تاريخ 31/1/78 با عنوان" گاهي به پيش اما ناكافي و نادقيق "ضمن تشكر و قدرداني از توجه اين نويسنده محترم به آگاهي مي رساند:  برنامه ريزي زبان و ادبيات فارسي متوسطه با ديدگاههاي  جديد علمي و زبان شناسي، مبتني بر طبقه بندي موضوعي  ادبيات و تكيه بر مهارتهاي چهارگانه ي زبان فارسي است كه  از سال 1374 آغاز شده و تاليف و چاپ سه سال متوسطه ي آن  به ترتيب در سال 76، 77 و 78 صورت پذيرفته است. و از آنجا كه سال جاري نخستين سال تدريس كتاب ادبيات فارسي 3 و 4 است اصلاحات پيشنهادي دبيران و صاحبنظران پس از بررسي و تاييد شوراي تاليف در چاپ هاي سال بعد اعمال  خواهد شد در خاتمه وزارت آموزش و پرورش اميد دارد با تمهيدات انديشيده شده و بهره گيري از نظرات و پيشنهادهاي  فرهنگيان و علاقه مندان انديشمند بتواند در خصوص هماهنگي  موءلفه هاي مختلف نظام آموزشي از قبيل بهبود كيفي محتواي  كتابهاي درسي گامي اساسي بردارد.  مديركل روابط عمومي  نظر دامپزشك محترم تامين شده است  با احترام، در ارتباط با مطلب منتشره در ستون تلفن به  همشهري مورخ 5/3/78 صفحه 7 با عنوان "مشكل اخذ وام از بانك كشاورزي "به استحضار مي رسد عليرغم اينكه خدمات  دامپزشكي يك فعاليت خدماتي است اما به دليل حمايت از توسعه اين فعاليت كه در جهت حمايت از بهبود وضعيت  دامداري و دامپروري كشور است به كليه سرپرستيهاي شعب بانك در استانها ابلاغ گرديده نرخ سود اين تسهيلات را در سقف سود مورد انتظار در بخش توليدي كشاورزي منظور و محاسبه نمايند.  بنابر اين با اين اقدام نظر" دامپزشك محترم متقاضي وام " تامين گرديده است.  اداره كل روابط عمومي 
