 گروه شهرستانها: دهمين كنفرانس وحدت اسلامي منطقه  كردستان، با حضور جمعي از متفكران و انديشمندان داخلي و خارجي، 9 تيرماه در سنندج گشايش مي يابد.  به گزارش خبرنگار همشهري در سنندج، قربانعلي حسن نژاد دبير اين كنفرانس ديروز به خبرنگاران گفت: اين كنفرانس  با عنوان "تبيين انديشه هاي امام خميني(ره)"پيرامون  وحدت برگزار مي شود و علماي داخلي وخارجي سخنراني ها و مقالات خود را در زمينه تلاش هاي وحدت طلبانه امام(ره) ارائه مي كنند. آشنايي با انديشه هاي علماي اسلامي، گفتگو پيرامون مشتركات فرق اسلامي و اتخاذ سياست واحد براي  گفتگو با ساير اديان از جمله اهداف برپايي اين كنفرانس  عنوان شده است. 
