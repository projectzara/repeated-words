   تهران- خبرگزاري جمهوري اسلامي: حضرت آيت الله  خامنه اي رهبرمعظم انقلاب اسلامي ديروز در ديدار جمع  زيادي از قضات، مسئولان و كاركنان دستگاه قضائي با ايشان  درسخناني ميزان اعتماد و اطمينان مردم نسبت به قوه  قضائيه را معيار مناسبي براي ارزيابي موفقيت اين دستگاه  دانستند و از دست اندركاران امر قضا به سببتلاش هايشان  و نيز انجام كارهاي بزرگ قدرداني كردند.  مقام معظم رهبري در اين ديدار كه به مناسبت سالروز قوه  قضائيه انجام شدياد شهيدان فاجعه هفتم تير، بويژه شهيد مظلوم دكتر بهشتي را گرامي داشتندو از آنان و نيز شخصيتهايي همچون شهيدان باهنر ورجايي به عنوان  شهداي هويت اسلامي نظام و پايمردان راه تحقق حاكميت دين  خدا ياد كردند.  حضرت آيت الله خامنه اي ضمن تبيين چگونگي تقابل دوجريان  خودي و غيرخودي در سالهاي اول انقلاب فرمودند: جريان  مخالف حاكميت دين خدا در ايران شامل كساني بود كه به جاي  مجادله با نظام در مورد مسائل گوناگون، با اصل دخالت دين  و متوليان امور ديني در مسائل جامعه مخالفت مي كردند،  زيرا به خوبي مي دانستند كه بر سر كار بودن نظامي بر اساس دين و مباني ديني، مفهومي جز غيرممكن شدن دخالت  قدرت هاي مستكبر و بيگانه ندارد، لذا آنهااين اصل را مورد سئوال قرار مي دادند كه چرا فقه اسلام به عنوان  تعيين كننده اموردنيا و آخرت زندگي مردم برمبناي حكم خدا،  بايد در قانون، وضع قوانين وانتخاب مسئولان جامعه دخالت  داشته باشد.  رهبر معظم انقلاب اسلامي با فراخواني متفكرين و صاحبنظران جامعه به بررسي علل ناتواني مستكبرين،  توطئه گران و غارتگران براي دخالت در كشوري كه حاكميت  دين دارد فرمودند: احكام دين، آيات قرآني و ماهيت نظام  اسلامي اجازه دخالت را به مستكبران و بيگانگان نمي دهد و حاكميت دين خداست كه مي تواند مردم را با همه وجود و همراه با عشق، شور، ارادت و اخلاصي كه دارند براي مقابله  با دشمن بسيج كند و اين چيزي است كه در اعتقاد حزبي  وسياسي وجود ندارد.  مقام معظم رهبري از جبهه امام و قاطبه مردم به عنوان  جريان خودي و جبهه اسلامي و انقلابي ياد كردند و فرمودند:  اين جريان كه صاحب منطق بود دربرابر غوغاگريهاي جريان  مخالف، محكم ايستاد و دراين صف آرايي هر كس  توان ايستادگي و روشنگري بيشتري داشت، بيشتر مورد تهاجم،  توطئه و بدگويي قرار گرفت و هنگامي كه جريان مخالف  نتوانست از اين طريق شخصيتي ديني مانندشهيد بهشتي را از ميدان خارج كند، به شيوه ترور متوسل شد، بنابراين آنچه  امروز مهم است، اين است كه جبهه خودي ترفند دشمن را بشناسد و بداندكه او چه اهدافي را دنبال مي كند.  حضرت آيت الله خامنه اي در بخش ديگري از سخنانشان از قضات شجاع و فعالان دستگاه قضائي در بخشهاي مختلف آن  تشكر كردند و افزودند: در سالهاي اخيرهر جا قوه قضائيه  قاطعيت به خرج داد و بر اجراي احكام اسلامي و قوانين اصرار ورزيد، دشمن همان جا جنجال خود را شروع كرد،  بنابراين نقاط قوت دستگاه قضائي ما همان چيزهايي است كه  دشمنان به آن ايراد مي كنند و جنجال تبليغاتي به راه  مي اندازند.  رهبر معظم انقلاب اسلامي ايجاد احساس آرامش و اطمينان در مردم را هدف وجودي قوه قضائيه خواندند و فرمودند: آحاد مردم بايد احساس كنند كه دستگاه قضائي در برابر هركسي كه  به حقوق آنان تجاوز كند، ايستاده است واز قوي ترين اشخاص  نيز كه حق مردم را ناديده گرفته باشند بازخواست مي كند،  اگر چنين حالت اطمينان و اعتمادي درجامعه بوجودآيد هيچكدام از جوسازيهاي دشمن به جايي نخواهد رسيد و اين  معيار را مي توان براي ارزيابي موفقيت دستگاه قضائي  به كار گرفت.  مقام معظم رهبري دستگاه قوه قضائيه را مبتني بر شرع  دانستند و در پايان سخنانشان فرمودند: هر بخشي از دستگاه  قضائي كه موافق با مقررات اسلامي قضاء نباشد مايه افتخار و ثواب نيست و تنها قضاي اسلامي كار گشاست و با آن مي توان از همه مفاسد جلوگيري كرد.  برپايه همين گزارش، پيش از سخنان مقام معظم رهبري،  حجت الاسلام والمسلمين فردوسي پور مسئول ستاد برگزاري  مراسم هفتم تير درسخنان كوتاهي ياد شهداي فاجعه انفجار دفتر مركزي حزب جمهوري اسلامي را گرامي داشت و سپس  آيت الله يزدي رئيس قوه قضائيه گزارشي از فعاليت هاي اين  قوه را ارائه كرد. 
