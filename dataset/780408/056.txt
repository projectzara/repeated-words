 گروه سياسي: رئيس مجمع تشخيص مصلحت نظام، شامگاه يكشنبه  در قتلگاه شهداي هفتم تير گفت: آينده انقلاب از گذشته  آن محكمتر و پابرجاتر است به گزارش ايرنا حجت الاسلام  والمسلمين رفسنجاني با اشاره به تحرك هاي جديدمنافقين،  بر هوشياري ملت ايران تاكيد كرد و گفت كه مردم قدر خونهايي را كه در راه حفظ انقلاب داده اند، مي دانند.  رئيس مجمع تشخيص مصلحت نظام eفاجعه هفتم تير را قله  تحركات مذبوحانه منافقين دانست و گفت كه اين حادثه  موجبات بيداري ملت ايران و پايداري آنان در برابر دشمنان  انقلاب را سبب شد. وي با اشاره به شمار شهيدان هفتم تير،  گفت كه اين حادثه مجلس شوراي اسلامي را در آستانه به  حدنصاب نرسيدن قرار داده بود و برخي از نمايندگان به  همين دليل با جراحات ناشي از اين انفجار، براي رسميت  يافتن مجلس، درصحن مجلس حاضر شده بودند.  آيت الله هاشمي رفسنجاني تفكر، سازماندهي و اخلاص دكتر بهشتي را پشتوانه اي براي اين انقلاب دانست و گفت كه  تفكرات او براي اين انقلاب خيلي كارساز بود و بجاست كه  در اين دوران نيز از تفكرات اين شهيد استفاده شود.  در مراسم گراميداشت هجدهمين سالگرد شهادت آيت الله  سيدمحمد حسيني بهشتي و 72تن از كارگزاران انقلاب،  خانواده هاي اين شهيدان، جمعي از نمايندگان مجلس شوراي  اسلامي، چند تن ازاعضاي هيات دولت و گروههاي مختلف مردم  حضور داشتند. 
