 گروه سياسي: آيت الله مقتدايي دادستان كل كشور در مراسم  افتتاحيه گردهمايي مسئولان قضايي كشور شرايط كشور را براي تشكيل دادگاههاي سياسي مناسب دانست.  به گزارش خبرگزاري جمهوري اسلامي دادستان كل كشور گفت:  در حال حاضر حالت انتظاري براي تشكيل دادگاه سياسي بوجود آمده است و اين پرسش مطرح است كه چرا اين دادگاهها تشكيل  نشده است. وي با اشاره به اينكه اشكال را به عهده قوه  قضائيه گذاشته اند كه پس از 20 سال هنوز اين دادگاهها تشكيل نشده گفت: "آن وقت گرفتار گروهكهاي محارب بوديم و زندانها پر شده بود و همه اينها مي گفتند كه زنداني  سياسي هستند، لذا آن موقع تصميم گرفته شد كه مسكوت  گذاشته شود و اعلام شد كه زندان سياسي وجود ندارد و آنان  مجرمند. " دادستان كل كشور افزود: ما الان مشكلات آن روز را نداريم  و بايد تعريف جامعي براي جرم سياسي داشته باشيم تا دادگاه تشكيل شود. 
