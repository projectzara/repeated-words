 گروه سياسي: كوفي عنان دبيركل سازمان ملل ديروز در پيام  به بيست و ششمين اجلاس وزيران امور خارجه كشورهاي اسلامي  سازمان كنفرانس اسلامي در واگادوگو گفت: با تجليل از ابتكار سيد محمد خاتمي در زمينه گفت وگوي تمدن ها، من  خود را وقف ابتكار رئيس جمهوري ايران كردم.  اجلاس وزيران امور خارجه كشورهاي عضو سازمان كنفرانس  اسلامي از صبح دوشنبه به وقت محلي در واگادوگو به مدت  پنج روز عمده ترين تحولات سياسي، اقتصادي و فرهنگي جهان  اسلام را مورد بحث و بررسي قرار مي دهد.  اجلاس وزيران امورخارجه كشورهاي عضو سازمان كنفرانس  اسلامي ديروز با شركت وزير امور خارجه جمهوري اسلامي و هيات هايي از بيش از 50 كشورديگر در پايتخت بوركينا آغاز به كار كرد.  اين گردهمايي 5 روزه كه عنوان آغاز صلح و همكاري براي  توسعه بر آن نهاده شده است ازجمله به آماده سازي اجلاس  سال آينده سران خواهد پرداخت كه قرار است در قطر برگزار شود. وزيران امور خارجه كشورهاي اسلامي در چهار كميسيون  سياسي، اقتصادي، اجتماعي و فرهنگي، مسائل كشورهاي اسلامي  را مورد بررسي قرار خواهند داد260 كشور اسلامي عضو كنفرانس اسلامي هستند ولي بوركينا فاسو دومين  كشورآفريقايي است كه چنين اجلاسي در آن برگزار مي شود.  اين بيست و ششمين اجلاس وزيران امور خارجه سازمان  كنفرانس اسلامي است كه 30 سال پيش در مراكش تاسيس شده است  و دبيرخانه آن در جده واقع است. رياست دوره اي اين  كنفرانس را درحال حاضرجمهوري اسلامي ايران برعهده دارد. 
