 گروه سياسي: آقاي سيدمحمد خاتمي رئيس جمهوري اسلامي  ايران و رئيس سازمان كنفرانس اسلامي ديروز با ارسال  پيامي براي سران كشورهاي اسلامي، فرارسيدن ميلاد مبارك و باسعادت رسول ختمي مرتبت، حضرت محمد مصطفي(ص)را به  آنان تبريك گفت.  وي در اين پيام ابراز اميدواري كرده است كه دنياي اسلام  با استعانت از حضرت باريتعالي و با بهره گيري و استفاده  بيش ازپيش از آموزه ها و تعاليم انسان ساز و حياتبخش  پيامبر گرامي اسلام(ص)و با اتحاد و يكدلي روز افزون،  در تحقق آرمان هاي اسلامي پيروز و موفق شود. 
