 گروه سياسي: دوازدهمين كنفرانس بين المللي وحدت اسلامي  عصر روز دوشنبه با سخنان آيت الله هاشمي رفسنجاني رئيس  مجمع تشخيص مصلحت نظام در تهران گشايش يافت.  آيت الله هاشمي رفسنجاني در مراسم آغازين اين كنفرانس  چهارروزه كه با هدف "بررسي آينده جهان اسلام "تشكيل شده  است، با اشاره به لزوم حفظ وحدت ميان امت اسلامي، تاكيد كرد: ما اكنون نيازمنديم كه در فرهنگ امت اسلامي، اولويت  نخست و مهم به منافع اسلام و امت اسلامي داده شود.  رئيس مجمع تشخيص مصلحت نظام افزود: بايد تلاش شود كه  فرهنگ ارزيابي درست از جهان اسلام را به مردم بباورانيم  و اصل ولايت ميان آحاد امت اسلامي در جامعه را احيا كنيم.  وي با انتقاد از بي تفاوتي و يا حداقل كم تفاوتي در مورد مصالح كلي جهان اسلام، گفت: آنچه قرآن درخصوص مصالح  اسلامي از امت اسلامي خواسته با آنچه كه اكنون دنياي  اسلام به آن پايبند است، خيلي فاصله دارد.  آيت الله هاشمي رفسنجاني افزود: هيچوقت مسلمانان به نداي  مهم الهي كه يك نوع ولايت ميان آحاد امت اسلامي و مجموعه هاي امت اسلامي را خواسته است، لبيك نگفتند.  رئيس مجمع تشخيص مصلحت نظام تاكيد كرد: اين مساله بايد در دستور كار اين كنفرانس قرار گيرد و انديشمندان  شركت كننده در اين كنفرانس راه حل مناسبي براي اين معضل  پيدا كنند.  خبرهاي كوتاه  * دبير مجمع تشخيص مصلحت نظام گفت: در پي انتخاب آقاي  خاتمي به رياست جمهوري و اعلام موضع ايشان عليه زورگويي،  اعلام تشنج زدايي، گفت و گوي تمدنها و سفر به كشورهاي  اروپايي و عربي، ديدگاه كشورها نسبت به ايران تغيير كرده  است.  * خرازي در راس هياتي براي شركت در بيست و ششمين اجلاس  وزيران امور خارجه كشورهاي عضو سازمان كنفرانس اسلامي  وارد بوركينا شد.  * بنياد شهيد انقلاب اسلامي در بيانيه اي، با گراميداشت  فرارسيدن سالروز شهادت سومين شهيد محراب آيت الله صدوقي  امام جمعه وقت يزد، از خدمات و فداكاريهاي اين شهيد تجليل كرد. 
