 گروه ورزشي: فدراسيون فوتبال اعلام كرد: قرعه كشي مرحله  نيمه نهايي مسابقه هاي فوتبال جام حذفي باشگاههاي ايران  بعدازظهر ديروز در محل اين فدراسيون انجام شد و مقرر شد ديدارهاي اين مرحله روز جمعه هفته جاري برگزارشود.  اين قرعه كشي تنها براي تعيين ميزبان ديدار رفت تيم هاي  پيروزي تهران واستقلال اهواز انجام شد زيرا تيم هاي  استقلال و پاس تهران به دليل آنكه هردو از يك شهر هستند فقط يك ديدار برگزار مي كنند.  دراين قرعه كشي، تيم استقلال اهواز به عنوان ميزبان  ديدار رفت انتخابشد.  به اين ترتيب در ساعت 17 روز جمعه 11 تيرماه جاري،  تيم هاي استقلال وپاس تهران در ورزشگاه آزادي تهران  مقابل هم قرار خواهند گرفت كه برنده اين ديدار به مسابقه  نهايي راه مي يابد.  همچنين ديدار رفت تيم هاي استقلال اهواز و پيروزي تهران  ساعت 18 همان روز در شهر اهواز برگزار مي شود. تاريخ  برگزاري ديدار برگشت اين دو تيم متعاقبا از سوي فدراسيون  فوتبال اعلام خواهد شد. 
