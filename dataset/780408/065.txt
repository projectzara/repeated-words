   گروه ورزشي: در سياست هاي ارتباطي واقع بينانه امروز بشري ورزش از رشد شخصيتي روبه افزايشي برخوردار است كه  در اين مسير وسائل ارتباط جمعي به دليل تاثير و نقش  مستقيم در توسعه از جايگاه والايي برخوردارند. در ميان  تمامي رسانه هاي موجود" راديو" به دليل پوشش فراگيرتر خودداراي مخاطبين بيشتري است و بالطبع با توجه به  استقبال سراسري جوانان، اين رسانه اگر در جايگاه واقعي  خود ارتباط صحيح و واقع بينانه اي با علاقمندان برقرار نمايد، بدون ترديد گام اساسي و مهمي در بخش فرهنگي ورزش  برداشته مي شود. امروز هشتم تيرماه سال 1378 است و اولين  شبكه راديويي ورزش آغاز به كار مي كند. در حال حاضر ورزش در بخش ها و شبكه هاي مختلف راديو تلويزيوني كشور از جايگاه خوبي برخوردار است و با افتتاح شبكه ورزش در بخش صدا قطعا" بخش برنامه هاي متنوع ورزش در راديو از تمركز صحيحي برخوردار مي شود كه اين خود مي تواند عامل  اصلي حذف برنامه هاي بي محتوا از شبكه هاي مختلف راديويي  كشور باشد. شبكه راديويي ورزش از امروز همه روزه از ساعت  6 تا 22 برنامه پخش مي كند كه علاقمندان در سراسر كشور مي توانند روي "موج اف ام فركانس 5/102 مگاهرتز" از برنامه هاي متنوع آن استفاده نمايند. 
