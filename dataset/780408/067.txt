   گروه ورزشي: علي دايي ملي پوش فوتبال كشورمان كه در فصل  جاري بوندس ليگا در تيم هرتابرلين بازي خواهد كرد هم اكنون در تهران بسر مي برد.  دايي روز گذشته در مورد شروع تمرينات خود در تيم  هرتابرلين چنين گفت: هفته گذشته قراردادم را با هرتابرلين امضاء كردم و" يورگن روبر" سرمربي اين تيم به  من يك مرخصي 10 روزه داد كه بتوانم در ايران كنار خانواده ام باشم، من در اين مدت در تهران و اردبيل قصد استراحت دارم و تا 10 روز ديگر در تمرينات آماده سازي  هرتابرلين شركت خواهم كرد، قصد دارم كه در اين تيم يكي  از بازيكنان ثابت در تركيب اصلي باشم. 
