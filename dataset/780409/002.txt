   درخت كاج - اثر" پل سزان " تابلوهاي شاگال به سرقت رفت  سارقين شش تابلوي نقاشي باارزش را از يك مركز هنري توكيو سرقت كردند در بين تابلوها آثاري از هنرمنداني مثل مارك  شاگال و موريس اوتريلو نيز وجود داشت.  تحليل گران ارزش اين تابلوها را 300 ميليون ين(/2 ميليون دلار)تخمين زده اند. تابلوها هنگام سرقت برروي  ديوارهاي اين مركز هنري آويزان بودند. به گفته پليس سرقت  توسط يك نفر انجام شده است. سارق با شكستن شيشه زيرزمين  در روز تعطيلي كار مركز هنري وارد محل شده و تابلوها را با خود برده است.  مامت و موفقيت در نمايشنامه نويسي  ديويدمامت نمايشنامه نويس سرشناس انگليسي ممكن است  نمايش هاي پربيننده اي داشته باشد، اما در رشته فيلم  سازي به اين اندازه موفق نيست. به نوشته روزنامه هاي  انگليسي تماشاگران از ديدن فيلم جديد او متعجب شده اند.  مامت در فيلم "پسر وينسلو" به سراغ نمايشنامه موفقي رفته  كه براساس يك رخداد واقعي نوشته شده است قصه نمايشنامه  و فيلم در انگلستان دوره ادوارد رخ مي دهد و ماجراي پسر بچه اي را تعريف مي كند كه به اشتباه متهم به سرقت  مي شود. بقيه ماجرا تلاش هاي اعضاي خانواده براي نجات  جان او از مجازات مرگ است.  اين نمايشنامه نويس 52 ساله مي گويد: "من هميشه تحسين  كننده نويسندگان دوران ويكتوريا و ادوارد بوده ام. "به  گفته مامت قصه او وفاداري كاملي به نمايش اصلي دارد و فقط چند شخصيت تازه به آن اضافه كرده است. نمايشنامه  اصلي را ترنس راتيگان انگليسي در سال 1946 نوشت. نمايش  او كه اوضاع طوفاني سالهاي 1908 تا 1910 كشور انگليس را به تصوير مي كشد تاكنون چندين بار به روي صحنه تئاترهاي  اين كشور رفته و با استقبال فراواني هم روبه رو شده است.  تحليل گران ادبي و تئاتري مي گويند علت موفقيت و محبوبيت  اين نمايش در اين است كه تلاش هاي يك جامعه را براي  دستيابي به عدالت به نمايش مي گذارد. در نمايش راتيگان  كل ماجراها در اتاق نشيمن خانواده وينسلو رخ مي دهد. اما مامت در برگردان سينمايي خود چند لوكيشن جديد به آن  افزوده است.  به دنبال عدم موفقيت فيلم "پسر وينسلو" مامت اعلام كرد دوباره به صحنه تئاتر برمي گردد. او بزودي تمرين نمايشي  را در يكي از تئاترهاي كمبريج شروع مي كند كه "ازدواج  بوستوني" نام دارد. قصه اين نمايش هم در اوايل قرن بيستم  رخ مي دهد. سه زن از طبقات مختلف اجتماعي شخصيت هاي اصلي  اين نمايش هستند. نمايش حال وهوايي كمدي دارد.  در عين حال مامت مشغول نگارش همزمان نمايشنامه و فيلمنامه اي از قصه معروف "دكتر جكيل و مسترهايد" است.  او مي گويد در هر دو كار به اصل نوول رابرت لوئيس  استيونسن(كه سال 1886 منتشر شد)وفادار خواهد ماند.  حراج بهاره موفق بود فصل بهار فصل فروش تعدادي از آثار گران قيمت هنري بود.  هزاران اثر باارزش هنري - و از جمله كارهايي از سزان، ون  گوگ و پيكاسو- كه بين 500 تا 700 ميليون دلار ارزش مادي  دارند در حراج فصل بهاره نيويورك در معرض خريد و فروش  قرار گرفتند. حراج 50 اثر پست مدرنيست در حراج معروف  ساتبي سروصداي زيادي به پا كرد. اين آثار توسط يك  كلكسيونر در معرض فروش قرار گرفت و از جمله بهترين  كلكسيون هاي خصوصي بود كه براي فروش به حراج گذاشته شد.  فروش تابلويي از مونه(كه قيمت اوليه آن بين 69 تا 95 ميليون دلار بود)يكي از حراج هاي استثنايي تاريخ نقاشي  در رابطه با اين نقاش معروف بود. رقيب او سزان هم به شدت  مورد توجه هنردوستان بود، چند تابلوي با ارزش اين هنرمند با قيمت اوليه 25 تا 35 ميليون دلار در معرض حراج قرار گرفتند. به گفته مسئولان حراج بهاره، در اين حراج چند كار بسيار مهم سزان براي فروش عرضه شدند. يكي از اين  تابلوها را سزان سال 1893 كشيده است كه در آن زمان در اوج كار هنري خويش قرار داشت. تحليل گران هنري مي گويند سزان در اين تابلو يكي از بهترين تابلوهاي "طبيعت بي جان " خود را ترسيم كرده است.  يكي ديگر از ستارگان حراج بهاره تابلويي از" جرج سورا"  به نام "جزيره گراندجات "بود. اين تابلو در فاصله سالهاي  1884 تا 1888 ترسيم شده كه بين 25 تا 35 ميليون دلار قيمت گذاشته شده بود. پيكاسو هم با چند اثر خود در حراج  حضور و شركت داشت "روزنامه "(1912)و" طبيعت بي جان با ليوانها، بطري و كاسه ميوه "(1914)با قيمت تقريبي شش  ميليون دلار در معرض ديد علاقه مندان قرار گرفتند.  يكي از مسئولان موزه هاي نيويورك مي گويد: "براي  موزه هاي هنري رقابت با كلكسيونرهاي خصوصي خيلي مشكل است.  آنها پول زيادي دارند و مي توانند آثار هنري را به هر قيمتي كه عرضه شوند خريداري كنند. اما واقعيت امر اين  است كه موزه ها بايد محل نگهداري اين آثار گران قيمت  باشند. " منبع: اينترنت 
