   گروه اجتماعي: همزمان با جشن هاي ميلاد مسعود پيامبراكرم(ص)و امام جعفر صادق(ع)صدها جوان در سراسر ميهن اسلامي پيمان زناشويي مي بندند.  به همين مناسبت شهرهاي كشور چهره اي ديگر به خود گرفته و ميدانها و مراكز عمومي، بويژه اماكن مذهبي و مساجد چراغاني و آذين بندي شده است. همچنين به ميمنت ميلاد پربركت رسول اكرم(ص)مجالس جشن و سرور از سوي اقشار و طبقات مختلف جامعه در شهرها و روستاهاي سراسر كشور برپاست و مردم نيكوكار و خير ضمن كمك به تهيه جهيزيه  نوعروسان با گل و شيريني از كاروان شادي و عروسي زوجهاي  جوان استقبال مي كنند. گروههاي ديگري از مردم به مناسبت  اين ايام فرخنده به ديدار خانواده شهدا و جانبازان و يا عيادت از بيماران در بيمارستانهاي كشور مي روند.  ديگر بارجشن ميلاد محمد(ص)است. ميلاد خجسته حضرت  ختمي مرتبت از نگاه اهل دل نشانه اي بس عظيم از رحمت و رافت ذات باريتعالي برعالم وجود است. اين ميلاد پربركت  را به رهپويان آن منادي رحمت الهي تبريك و تهنيت  مي گوييم و اميد آن داريم كه در زلال چنين جشن فرخنده اي  دلهاي جملگي مسلمانان جهان سرشار از نشاط و حلاوت باشد. 
