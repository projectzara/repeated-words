 واحد رسانه هاي خارجي همشهري: سيلابهاي رود" مكنگ "كه به  رودخانه و درياچه "ترنلي سپ "در كامبوج مي ريزد در سه  دهه اخير در پايين ترين سطوح خود قرار داشته است.  ماهيگيران هم مي گويند ميزان صيد ماهي آنان حدود 50 درصد نسبت به سالهاي پيش كاهش يافته است. نگراني آنان بيشتر اين است كه نه تنها كامبوج نخواهد توانست امسال ماهي  صادر كند، بلكه هزاران خانواري كه تنها منبع پروتئين  آنها ماهي است با مساله جدي سوءتغذيه روبه رو خواهند شد.  به گزارش تلويزيون بي. بي سي، زمان برداشت از سواحل  رودخانه و درياچه "ترنلي سپ "فرا رسيده است. هر سال  هزاران ماهي كوچك سفر خود را به رود" مكنگ "آغاز مي كنند.  براي مردمان محلي، اين به معناي زمان ماهيگيري است.  كامبوجي ها يك نوع مايه غذاي محلي از ماهي خرد شده و كوبيده تهيه مي كنند كه جزء اصلي هر نوع غذايي است كه  مصرف مي نمايند اينجا يكي از پرنعمت ترين سرزمينهاي  ماهيگيري جهان است. اما صيد ماهي امسال، به طور شديدي كاهش يافته است سطح آب هم پايين رفته است.  يك ضرب المثل كامبوجي مي گويد: "هر جا آب باشد ماهي هم  هست، وقتي آب نباشد، ماهي هم نيست. " كاهش شديد در ذخيره ماهي آنهايي را نگران نموده است كه  از راه ماهيگيري سدجوع مي كنند و راه ديگري براي تامين  غذاي خانواده خود ندارند.  يك ماهيگير مي گويد: "من از سال 1979 به ماهيگيري اشتغال  داشته ام. هر سالي كه فكرش را بكنيد ميزان صيد ماهي از امسال بهتر بوده است. امسال سطح آب خيلي پايين است و تقريبا" هيچ صيد ماهي نمي شود. " ماهي تقريبا" تنها منبع پروتئين براي 70 درصد كامبوجيها است. از اين رو، كمبود صيد آن، قيمت ماهي را به شدت  افزايش داده است، به طوري كه بسياري از خانواده هاي  كامبوجي از عهده خريد آن برنمي آيند. شبكه آبهايي كه شط " مكنگ "را به "ترنلي سپ "متصل مي كند، آبهاي حياتي براي  3 ميليون مردم است. اين شمار، يك چهارم جمعيت كامبوج  راتشكيل مي دهند. اين مردمان براي سدجوع روزانه و معامله گري وابسته به ماهي هستند اين يك سال فاجعه بار است نگرانيهايي هست كه ذخاير ماهي براي سالهاي آينده هم  دچار كمبود شود. سطح پايين آب، به معناي جاي كمتر براي  تخم ريزي و رشد ماهيها است. اين موضوع هم ممكن است اثري  جدي داشته باشد. آينده نزديك براي جوامع ماهيگيري كامبوج  بسيار تيره و تار است. آنان هميشه منابع غني ماهي "ترنلي  سپ" را مسلم فرض كرده اند. بسياري مي گويند اين هشداري  براي اين مردم است كه از محيط زيست خود نگهداري و مراقبت  كنند، تا منابع ماهي آنها براي نسلهاي آينده هم باقي  بماند. 
