 * چند سالي است كه درحوزه هاي ادبفارسي آثار پژوهشي  درخور توجهي به چاپ مي رسد. از جمله اين كتابها، مجموعه  " دانشنامه ادب فارسي "است كه به تازگي سومين مجلد از آن  كه اختصاص به ادبيات افغانستان دارد، منتشر شده است. اين  كتاب را كه به كوشش حسن انوشه و جمعي از اهل ادب و فرهنگ  از سوي وزارت ارشاد به چاپ رسيده، بايد غني ترين و مهمترين اثر در حوزه ادبيات افغانستان به شمار آورد.  * اما در حوزه شعر و ادبيات، مهمترين كتاب را بايد اثر محمدعلي سپانلو به حساب آورد كه عنوان "هزار و يك شعر"  را برخود دارد.  پيش از اين، گرچه مجموعه هايي درباره شعر نو به چاپ  رسيده بود، اما كار سپانلو، اول به دليل شاعر بودن وي و ديگر به جهت كار ميداني كه وي بر روي اشعار نو در طول 90 سال گذشته انجام داده، حائز اهميت است نكته در خور اعتنا در اين اثر، آوردن شعر تمامي شاعران بدون توجه به  گرايشهاي فكري، سياسي است كه خواننده را با گزارش جامعي  از وضعيت شعر نو مواجه مي سازد. اين اثر را نشر قطره به  چاپ رسانده است در همين زمينه در روزهاي آتي و باهمت  علي دهباشي مجموعه اي به پاسداشت شاعر معاصر" فريدون  مشيري" با عنوان جشن نامه مشيري به چاپ خواهد رسيد.  * نوشته هاي نيچه از جمله آثاري است كه در چند سال گذشته  با اقبال و استقبال عمومي خاصي مواجه شده است. بسياري  لحن عاطفي و نيز فضاي اخلاق گرايانه كه بر نوشته هاي  نيچه حاكم است را از جمله موارد توفيق وي به حساب مي آورند. تازه ترين اثر نيچه كه روانه بازار شده "اينك  آن انسان "نام دارد كه بهروز صفدري آن را ترجمه كرده است.  اين اثر، دو هفته پيش از دگرگوني روحي نيچه نوشته شده و به نوعي زندگي خود نوشت اين فيلسوف آلماني است.  * از فلسفه صحبت شد، بد نيست به نخستين اثري كه از" هگل " فيلسوف بنام آلماني منتشر شده است، اشاره اي برود.  " عناصر فلسفه حق "عنوان يكي از آثار مهم هگل است كه با ترجمه مهبد ايراني طلب و از سوي دو انتشاراتي پيام امروز و نشر قطره به چاپ رسيده است.  * نام زيگموند فرويد با علم نوين روانشناسي در هم آميخته  است. اين روانشناس بنام با نظريه پردازي هاي خود تحولي  جدي در اين رشته به وجود آورد و آن را از سطح خرافه و جادو وجنبل به سطح علمي بركشاند. از فرويد كتابهاي  متعددي به فارسي ترجمه شده است، اما جاي خالي كتابي كه  با شيوه اي داستان گونه زندگي پدر روانشناسي را روايت  كند خالي بود. تا اينكه اروينگ استون نويسنده اي كه با كتاب" شور زندگي "روايتي ديگر گونه از زندگي ونسان وان  گوگ نقاش بنام هلندي ارائه داد- اين كتاب نيز به فارسي  ترجمه شده است - رماني نيز از زندگي فرويد نوشت. اين اثر " رنج روح "نام دارد كه پرتو اشراق آن را ترجمه و نشر جار آن را انتشار و نشر موج پخش آن را به عهده دارد.  * نام حاتم قادري چند سالي است كه در حوزه انديشه سياسي  كشور مطرح گشته است، وي كه پيش از اين در پايان نامه  دوره دكتراي خود به حكومت اسلامي در زمان پيامبر و پس از آن پرداخته بود، به تازگي دومين اثر خود را با عنوان  " انديشه هايي ديگر" از سوي نشر بقعه به چاپ سپرده است.  اين اثر مقالاتي در شناخت دو گانه اسلام و ايران ارائه  مي دهد. نشر بقعه كه به تازگي سه اثر شهيد مظلوم دكتر بهشتي را به چاپ رسانده است، "كالبد شكافي زوال و انحطاط سياسي از ديدگاه ابن خلدون و ماكياولي "را نيز به چاپ  رسانده است. اين اثر را سيدحسين اطهري مريان نوشته است.  * در طي چند سال گذشته انتشار نشريات ادبي، هنري رونق  دوباره اي يافته است و اين نكته از توجه و نيز قابليتهاي  موجود در اهل قلم نسل نوين اين كشور فرهنگ پرور و فرهنگ  دوست حكايت مي كند. نشريه ادبي، فرهنگي، هنري "بايا" كه  به تازگي شماره سوم آن به چاپ رسيده، از جمله اين نشريات  است كه با مطالبي در حوزه ادب و هنر معاصر با مساعي جمعي  از اهل فرهنگ به چاپ رسيده است. 
