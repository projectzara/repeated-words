 گروه علمي فرهنگي: توسعه واقعي و همه جانبه بدون  درنظرگرفتن بعد عدالت ممكن نيست و كوتاه ترين راه تحقق  عدالت، فراهم كردن فرصت هاي برابر رشد و توسعه علمي و آموزشي است.  دكتر مصطفي معين وزير فرهنگ و آموزش عالي سه شنبه در كنفرانس جهاني علم در قرن بيست و يكم در بوداپست پايتخت  مجارستان با اعلام اين مطلب گفت: براي اين كه آرزوي صلح  پايدار و همه جانبه در خدمت صلح و فرهنگ صلح قرار گيرد،  بايد هواي عدالت در فضاي تنفس عمومي آن ديده شود. وي گفت:  توسعه بدون علم امكان ندارد و بدون توسعه همه جانبه، صلح  در جهان مستقر نمي شود و ما بر همين اساس بر توسعه  خردمدار به عنوان مطلوبترين و ممكن ترين شكل توسعه همه  جانبه تاكيد مي كنيم كنفرانس جهاني علم در قرن بيست و يكم، دهم تير ماه جاري به كار خود پايان مي دهد. اين  كنفرانس از پنجم تير ماه گشايش يافته بود.  روي پيشخوان كتاب فروشي ها تئوريهاي مديريت  (اصول، مباني، فرآيند) دكتر محمدعلي حقيقي، بهاره سفيدگران، دكتر بهاءالدين  /برهاني نشر نقش /مهر چاپ اول، ارديبهشت /ماه 1378 سه  هزار /نسخه 352 صفحه، /وزيري 12500 ريال.  كتاب حاضر، چهارچوب مفهومي سودمندي را در ارتباط با اصول،  مباني و فرآيند مديريت ارائه مي دهد كه در آن، تئوريهاي  مديريت و گونه هاي متعدد سازماني مدنظر بوده اند و از اين رو، مطالب آن براي مديران قابل استفاده است و با توجه به كوششي كه در جهت انسجام و درعين حال به روز بودن  مطالب انجام گرفته، مي توان آن را به عنوان منبع خوبي در دوره هاي آموزشي مورداستفاده قرار داد.  عهدنامه هاي بين المللي و تعهدات دولت هاي ثالث  نوشته: سعيد /رهائي انتشارات بين المللي /الهدي چاپ اول:  1378/2000 /نسخه 326 صفحه، /رقعي قيمت: -  اين كتاب، با تحليل مباني كنوانسيون هاي حقوقي،  عهدنامه ها و بررسي عملكرد دولت ها از ديدگاه حقوق  بين الملل، فقه و حقوق اسلامي درصدد پاسخگويي به  پرسش هايي چون: آيا مفاهيم "نظم جهاني "و" جامعه انساني " در ادبيات حقوقي و مسائلي مانند ميراث مشترك بشري در درياهاي آزاد، قطب، فضا و محيط زيست با قاعده نسبي بودن  عهدنامه هاي بين المللي متعارض نمي شود؟، برآمده است.  پنجمين زن(مجموعه قصه)    فرهنگ رزاقي(عبدالحسيني)/ نشر /ثالث چاپ اول، 2000 /نسخه  96 صفحه، /رقعي 3000 ريال.  شايد ماجرايي كه بر سر اين مجموعه شعر رفته است، تا حدي  بيان كننده محتواي آن نيز باشد. سال ها پيش(511350) شاعر اين مجموع، براي دانستن نظر نصرت رحماني(شاعر)- كه  آن زمان هم آوازه داشت - مجموعه شعر حاضر را تحت عنوان  " غزل قلعه دور" به وي مي سپارد. پس از اندك مدتي، در چنگال عوامل خفقان رژيم پهلوي گرفتار مي آيد و نسخه اصلي  اشعارش از بين مي رود و خود سال هايي در حبس مي ماند.  شاعر پس از انقلاب و اكنون، براي انتشار مجموع اشعارش  اقبال آن را پيدا مي كند كه همان نسخه سپرده شده به دست  نصرت رحماني را كه از گزند ماموران شعر ناشناس سالم  مانده است، به چاپ بسپارد.  حال و هواي اشعار، حال و هواي مبارزه و نيز هواي ديگر آن روزگاران است. اما اينجا و آنجا، قطعاتي هميشگي و بدون  تاريخ مي توان يافت. 
