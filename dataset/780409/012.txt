 * واردات مواد اوليه قطعات، تجهيزات، لوازم يدكي و ماشين آلات الكترونيك براي واحدهاي توليدي، مهندسي،  آموزشي و پژوهشي بدون انتقال ارز آزاد است  گروه اقتصادي: وزارتخانه ها و دستگاه هاي دولتي موظف اند در رابطه با واردات مواد اوليه، قطعات و نرم افزارهاي  خاص صنايع الكترونيك موافقت عام خود را اعلام كنند.  براساس مصوبه شوراي الكترونيك فهرست موارد استثناء مشمول اخذ مجوز عدم ساخت توسط وزارت صنايع اعلام مي شود.  موارد استثناء مربوط به ساير دستگاه ها توسط دبيرخانه  شورا در مدت يك ماه تنظيم و براي تصويب نهايي و ابلاغ به  وزارت بازرگاني، گمركات و ساير دستگاه هاي ذي ربط در دستور كار شوراي الكترونيك قرار مي گيرد.  شوراي الكترونيك هر ساله در صورت نياز فهرست اين موارد را مورد تجديدنظر قرار مي دهد همچنين شوراي الكترونيك  كشور تصويب كرد كه صدور نرم افزارها و سخت افزارهاي  الكترونيكي از اخذ هرگونه مجوز معاف است. موارد استثناء هر ساله از سوي دبيرخانه شورا كه در وزارت صنايع مستقر است اعلام مي شود.  همچنين دبيرخانه شورا موظف است اعتبارات مورد نياز براي  تامين زيربناهاي توسعه صنايع الكترونيك و شهرك ها و مجتمع هاي الكترونيك را بررسي و تلفيق كرده و به شوراي  الكترونيك پيشنهاد كند تا پس از تصويب به سازمان برنامه  و بودجه ارسال شود.  وزارت صنايع نيز موظف شده است تا به هنگام پيشنهاد بودجه  ساليانه، پيش بيني لازم را براي بودجه موردنياز دبيرخانه  شورا به عمل آورد.  دبيرخانه شورا همچنين اعلام كرد كه صادرات هرگونه  نرم افزار، سخت افزار و خدمات مهندسي الكترونيكي در صورت  درخواست صادركننده از پيمان سپاري معاف است و واردات  مواد اوليه، قطعات، تجهيزات، لوازم يدكي و ماشين آلات  الكترونيك، براي همه واحدهاي توليدي، تحقيقاتي، خدمات  مهندسي و آموزشي الكترونيك به صورت بدون انتقال ارز آزاد مي باشد.  همچنين استقرار و توسعه واحدهاي توليدي، پژوهشي، خدمات  مهندسي و آموزشي الكترونيك با رعايت ساير مقررات در محدوده هاي شهري بلامانع اعلام شود.  همچنين براساس مصوبه شورا دبيرخانه شورا موظف است با همكاري دستگاه هاي ذي ربط نسبت به شناسائي، جمع آوري  مستمر، دسته بندي و عرضه مناسب و عمومي اطلاعات مربوط به  امكانات و توانمندي هاي توليدي، پژوهشي و خدمات مهندسي  صنايع الكترونيك كشور با بهره گيري از شيوه هاي نوين  ارتباطات و اطلاع رساني اقدام نمايد.  دستگاه هاي ذيربط موظف اند با همكاري وزارت صنايع در اين  خصوص اطلاعات مربوط به امكانات و نيازمنديهاي عمده خود را در اين زمينه به طور مستمر به دبيرخانه شورا ارائه  كنند.  همچنين وزارتخانه ها و سازمان هاي مرتبط با صنايع  الكترونيك موظف اند، ظرف 6 ماه اولويت هاي انتقال  فن آوري الكترونيك حوزه خود را به شوراي الكترونيك ارائه  كنند. پس از تاييد اين اولويت ها از سوي شوراي الكترونيك،  و پس از جمع آوري و دريافت اطلاعات دبيرخانه شورا ضمن  اعلام اقلام عمده اي كه قابليت طراحي و ساخت داخل در مورد آن ها وجود دارد و يا امكان كسب يا توسعه فن آوري  براي آن ها ميسر است، با همكاري دستگاه هاي ذي ربط،  چارچوب كلي تعيين ضوابط و همچنين راه كارهاي اجرايي با استفاده از اهرم خريد را براي انتقال فن آوري ساخت، نصب،  بهره برداري و نگهداري صنايع الكترونيك به شوراي  الكترونيك پيشنهاد مي دهد. 
