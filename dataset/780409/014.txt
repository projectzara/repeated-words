 گروه اقتصادي: به گزارش اداره آمار اقتصادي بانك مركزي  در سال گذشته، در مناطق شهري كشور براي 132 هزار و 894 دستگاه ساختمان پروانه احداث صادر شد كه نسبت به سال قبل  8/1 درصد افزايش نشان مي دهد. از كل تعداد پروانه هاي  صادر شده، 3/5 درصد به مناطق بيستگانه تهران، 8/28 درصد به شهرهاي بزرگ و 66 درصد بقيه به ساير مناطق شهري  اختصاص داشته است. سطح كل زيربناي ساختمانهايي كه در سال  مورد گزارش براي آنها پروانه احداث صادر شده حدود 2/36 ميليون متر مربع بوده است كه 3/0 درصد كمتر از سال قبل  است. از مجموع سطح كل زيربناي در نظرگرفته شده، 7/14 درصد به شهر تهران، 1/34 درصد به شهرهاي بزرگ و 1/51 درصد بقيه به ساير مناطق شهري اختصاص داشته است. متوسط سطح كل زيربناي اين ساختمانها 272 متر مربع است كه نسبت  به سال قبل 2/2 درصد كاهش نشان مي دهد.  از كل تعداد پروانه هاي ساختماني صادره 1/46 درصد به  ساختمانهاي يك طبقه، 5/33 درصد به بناهاي دو طبقه، 9/12 درصد به ساختمانهاي سه طبقه، 3/5 درصد به بناهاي چهار طبقه و 1/2 درصد به ساختمانهاي پنج طبقه و بيشتر اختصاص  داشته است.  در سال مورد گزارش، ساخت حدود 238 هزار دستگاه واحد مسكوني در ساختمانهاي مذكور پيش بيني شده است كه 1/1 درصد نسبت به سال قبل افزايش نشان مي دهد.  در سال پيش تهران، از طرف شهرداريهاي مناطق مختلف تهران  براي 6997 دستگاه ساختمان با حدود 3/5 ميليون متر مربع  سطح كل زيربناي طبقات، پروانه احداث صادر شده است كه  نسبت به سال قبل از نظر تعداد 8/14 درصد و از نظر سطح كل  زيربناي طبقات 3/28 درصد كاهش نشان مي دهد. متوسط سطح كل  زيربناي ساختمانهاي فوق 792 متر مربع است كه در مقايسه  با سال 1376، معادل 7/12 درصد كاهش يافته است.  شهرهاي بزرگ  در سال 1377، از طرف شهرداريهاي شهرهاي بزرگ مجموعا"  براي 38243 دستگاه ساختمان با حدود 4/12 ميليون متر مربع  سطح كل زيربناي طبقات، eپروانه احداث صادر شده است كه  نسبت به سال قبل از نظر تعداد 6/3 درصد كاهش و از نظر سطح كل زيربناي طبقات 5/4 درصد افزايش داشته است.  متوسط سطح كل زيربناي اين ساختمانها 323 متر مربع است كه  در مقايسه با سال 1376 معادل 4/8 درصد افزايش نشان  مي دهد.  در سال مورد گزارش، پيش بيني شده است كه حدود 83 هزار دستگاه واحد مسكوني در ساختمانهاي مذكور ايجاد شود كه  معادل 4/8 درصد نسبت به سال 1376 افزايش داشته است.  ساير مناطق شهري  در سال 1377، شهرداريهاي ساير مناطق شهري كشور مجموعا"  براي 87654 دستگاه ساختمان، با حدود 5/18 ميليون متر مربع سطح كل زيربناي طبقات، پروانه احداث صادر كرده اند كه در مقايسه با سال قبل از نظر تعداد 1/6 درصد و از نظر سطح كل زيربناي طبقات 6/8 درصد افزايش نشان مي دهد.  متوسط سطح كل زيربناي اين ساختمان 211 متر مربع است /كه 4 2 درصد نسبت به سال قبل افزايش داشته است.  در پروانه هاي صادره در سال 1377، پيش بيني شده است كه  در ساختمانهاي مذكور حدود 118 هزار دستگاه واحد مسكوني  ايجاد شود اين تعداد نسبت به سال قبل معادل 5/8 درصد افزايش نشان مي دهد. 
