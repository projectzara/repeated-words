 تهران- خبرگزاري جمهوري اسلامي: وزارت جهادسازندگي شش  نمايشگاه دوره اي در رشته هاي مختلف صنايع دستي روستائي  با همكاري سازمان ميراث فرهنگي كشور، برگزار مي كند. علي  روح الامين معاون عمران و صنايع روستاهاي جهاد سازندگي  ديروز در مراسم افتتاح نمايشگاه آبگينه در تهران كه  نخستين نمايشگاه مشترك جهاد سازندگي با سازمان ميراث  فرهنگي كشور است، افزود: هدف از برگزاري اين نمايشگاه ها،  ترويج و حمايت از توليدات روستائيان و فراهم كردن زمينه  بيشتر اشتغال در صنايع دستي روستايي است. 
