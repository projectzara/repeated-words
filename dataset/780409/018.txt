 تهران، خبرگزاري جمهوري اسلامي: از ميان 490 نفر متقاضي  استفاده از تسهيلات بانكي براي نوسازي ناوگان حمل و نقل  كه در سال گذشته به بانك هاي عامل معرفي شدند، تنها با تقاضاي 207نفر موافقت شد.  مسئول امور بودجه سازمان حمل و نقل و پايانه هاي كشور ديروز با اعلام اين مطلب افزود: براساس تبصره 3 بودجه كل  كشوربانك ها مكلف هستند تسهيلات تكليفي را هر سال در قالب وام و تسهيلات اعتباري دراختيار متقاضيان بخش هاي  مختلف صنعتي، توليدي و خدماتي قرار دهند. صدرالله بمانا افزود: سختگيري بانك ها و مقررات دست و پاگير اداري  سببشده است، شماري از متقاضيان موفق به دريافت اين  تسهيلات نشوند. وي گفت: يكهزار و 418 متقاضي براي  استفاده از تسهيلات استاني تبصره 3، سال گذشته به  كميته هاي برنامه ريزي استان ها معرفي شدند و از ميان  آنها 490نفر براي معرفي به بانك هاي عامل گزينش شدند. وي  گفت: براساس تبصره 3 دولت اعطاي 6 هزار ميليارد ريال  اعتبار تكليفي را در سال گذشته به بانك ها ابلاغ كرد تا درقالب تسهيلات به متقاضيان پرداخت شود.  بمانا گفت: ارزش طرحهاي معرفي شده بخش حمل و نقل به  بانك هاي عامل 16 ميليارد ريال و مربوط به خريد 59 دستگاه  كاميون، 35 دستگاه اتوبوس و 40دستگاه خودروي امدادي بود.  وي افزود: اعتبارات مربوط به خريد 29 دستگاه اتوبوس و40 دستگاه خودروي امدادي مربوط به كانون ايرانگردي و جهانگردي به ارزش 12 ميليارد ريال جذبشده و بقيه در حال  بررسي است. وي در مورد مشكلات موجود در زمينه اعطاي  تسهيلات تبصره 3 به متقاضيان گفت: با وجود تلاش هاي  مستمر و مذاكرات و مكاتبات مختلف ميان مسئولان  سازمان حمل و نقل و پايانه هاي كشور و بانك مركزي درخصوص  حذف مشكل اخذ وثيقه ملكي از متقاضيان، اين مشكل هنوز در سطح ادارات سرپرستي بانك هاي عامل وجوددارد وي افزود:  به دليل بالا بودن كارمزد و سود تسهيلات بانكي و نرخ ثبت  سندو بيمه بدنه، هزينه هاي جانبي اين گونه اعتبارات  افزايش يافته است، طوري كه اين هزينه ها در مواردي با اصل وام برابري مي كند و در ماههاي اخير موجبشده است،  تعدادي از متقاضيان در مراحل ابتدايي از دريافت وام  منصرف شوند. 
