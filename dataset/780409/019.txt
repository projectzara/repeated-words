 مشكل كم آبي و خشكسالي و تاثير آن براقتصاد ملي كشور درجلسه غيرعلني غيررسمي ديروز مجلس شوراي اسلامي با حضور وزيران كشاورزي، نيرو، اطلاعات، كشور، جهادسازندگي، رئيس  كل بانك مركزي و مدير عامل بانك كشاورزي مورد بحث و گفت  و گو قرار گرفت يكي از اعضاي هيات رئيسه مجلس شوراي  اسلامي در پايان اين جلسه 5/3ساعته به خبرنگار امور مجلس  خبرگزاري جمهوري اسلامي گفت: جلسه غيرعلني غيررسمي به  درخواست بيش از 90 تن از نمايندگان تشكيل شد و نمايندگان  دراظهاراتي به خسارات حاصل از كم آبي و خشكسالي در كشور اشاره كردند. محمد باقر نوبخت حقيقي ضمن اشاره به مشكلات  فراوان 623 هزار خانوارديم كار براثر اين خشكسالي، افزود:  در اين جلسه خساراتي را كه به محصولات كشاورزي گندم و جو وارد آمد، برآورد شد.  وي اعلام كرد: چيزي در حدود 4/2 ميليون تن گندم ديمي و 990 هزار تن گندم آبي خسارت ديده كه ميزان اين خسارات  وارده در مجموع دو هزار و 330ميليارد ريال مي شود.  عضو كميسيون برنامه و بودجه مجلس اضافه كرد: همچنين پيش  بيني شد كه جمع خسارات وارده به محصولات كشاورزي و دامي  تا پايان سال زراعي جاري به 10 هزار ميليارد ريال برسد.  وي ادامه داد: آنچه كه در اين جلسه در خصوص تامين آب آشاميدني مورد بحث قرار گرفت، اين بود كه تاكنون مبلغ 32 ميليارد ريال براي آبآشاميدني درنظر گرفته شده و 31 ميليارد و 500 ميليون ريال در اختيارصندوق جبران خسارات  كشاورزي، 15 ميليارد ريال براي صندوق بيمه  محصولات كشاورزي و 35 ميليارد ريال از سوي بانك كشاورزي  به صورت تسهيلات در اختيارزارعين قرار داده شده است.  همچنين از سوي ستاد حوادث غيرمترقبه مبلغ پنج هزار ميليارد ريال تسهيلات پيش بيني مي شود.  دكتر نوبخت به توزيع 8 هزار و 500 دستگاه موتور پمپ بين  زارعين براي استفاده از آبهاي زيرزميني اشاره كرد و گفت:  با توجه به كم بودن اين تعداد موتور پمپ قرار شد براي  دو هزار دستگاه موتور پمپ ديگر گشايش اعتبار شود تا به  سرعت با هواپيما وارد كشور شود.  وي اعلام كرد: در جلسه علني فردا(چهارشنبه)يك لايحه  دو فوريتي براي حمايت از خسارت ديدگان از خشكسالي تقديم  هيات رئيسه مجلس شوراي اسلامي خواهد شد.  وي در پاسخ به سئوالي در خصوص احتمال افزايش قيمت برنج  داخلي گفت: آنچه مشخص است با توجه به مكانيسم تبصره 5 قانون بودجه، به ميزاني كه در اين زمينه كمبود توليد داخلي داشته باشيم، ناگزيريم كه از واردات استفاده كنيم.  بااين حال براي مصرف كنندگان قيمت برنج درسال آينده با توجه به واردات، افزايش نخواهد داشت و باز زارعين متضرر هستند كه با اين خسارت اداره زندگي شان با مشكل مواجه  مي شود.  دكتر نوبخت ادامه داد: برنجكاران مخالفتي با واردات بيش  از حدبرنج از سوي دولت با هدف پائين نگه داشتن قيمت آن  ندارند، مشروط براينكه دولت بيايد با قيمت تضميني  عادلانه محصول توليدي آنان را خريداري كند وسودي عادلانه  به شاليكاران بدهد. 
