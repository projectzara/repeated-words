 روزنامه هاآرتص ديروز نوشت: حافظ اسد رئيس جمهور سوريه  طي نامه اي به ايهود باراك پيشنهاد گفتگو درباره جولان  را مطرح كرده است.  به گزارش خبرگزاري آلمان از تل آويو، اين پيشنهاد طي  نامه اي توسط ديپلماتهاي فرانسوي به ايهود باراك  نخست وزير جديد اسرائيل تسليم شده است.  اسد در اين نامه پيشنهاد داده است گفتگوهاي سوريه و اسرائيل از همان نقطه اي كه متوقف شده است، ازسر گرفته  شود. اسد در اين نامه تمايل خود را براي حصول پيشرفت  اساسي در گفتگوهاي دو طرف ابراز كرده است.  اين در حالي است كه ايهود باراك ديروز براي تشكيل كابينه  ائتلافي خود با يك حزب ديگر به توافق رسيد. به گزارش  خبرگزاري فرانسه از بيت المقدس، باراك با حزب مذهبي  تندرو كه پنج نماينده در پارلمان دارد، به توافق رسيد.  يكي از نمايندگان اين حزب گفت: در ازاي حمايت از باراك  درخواست تصدي هيچ وزارتخانه اي نشده است، اما به گفته  راديو اسرائيل، رياست كميسيون هاي مالي و كار پارلمان به  اين حزب واگذار خواهد شد. 
