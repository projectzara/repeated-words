 " مارتين اينديك "دستيار وزير خارجه آمريكا ديروز در گفتگو با روزنامه "الحيات "چاپ لندن گفت: حسني مبارك  رئيس جمهوري مصر و بيل كلينتون رئيس جمهوري آمريكا در واشنگتن درباره مهار صدام حسين رئيس جمهوري عراق با يكديگر گفتگو مي كنند.  به گزارش واحد مركزي خبر به نقل از بخش عربي راديو اسرائيل، مارتين اينديك با اشاره به اينكه حصول پيشرفت  در مذاكرات صلح خاورميانه به سرنگوني صدام حسين كمك  خواهد كرد، گفت: بيل كلينتون رئيس جمهوري آمريكا در مذاكرات روز پنجشنبه با همتاي مصري خود درباره روند صلح  خاورميانه، مهار صدام حسين و تلاش براي سرنگوني وي را مورد بررسي قرار خواهد داد.  وي همچنين حزبالله لبنان را به متشنج كردن اوضاع در منطقه جنوب اين كشور متهم كرد و افزود: حزبالله خواهان  از بين بردن توافقنامه آوريل است. اينديك شليك كاتيوشا از سوي حزبالله به شمال اسرائيل را موجب واكنش  اسرائيليها دانست !  در همين حال "احمد ماهر" سفير مصر در واشنگتن گفت: مبارك  در نظر دارد از كلينتون بخواهد تا از نفوذش در اسرائيل  استفاده كند تا جلوي ساخت و ساز شهرك درسرزمين هاي  اشغالي را بگيرد.  ماهر به روزنامه الاهرام گفت: مصر توقف شهرك سازي را به  عنوان يك اصل قبل از اينكه گفت وگوهاي نهائي پيش رود،  مدنظر دارد" عمرو موسي "وزير خارجه مصر قبل از ترك قاهره  به مقصد آمريكا، گفته بود: مبارك مصمم است تا از منافع  اعراب طي گفت وگوهايش بامقامات آمريكائي و اعضاي كنگره  دفاع كند. 
