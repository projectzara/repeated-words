 مادلين آلبرايت وزير امور خارجه آمريكا روز دوشنبه گفت:  هرچندواشنگتن پاكسازي قومي از سوي هيچ كشوري را تحمل  نخواهد كرد، ولي نبايدتصور شود عمليات ناتو در يوگسلاوي  مقدمه اي براي عمليات ديگر ناتو درمناطق مختلف جهان است.  به گزارش ايرنا از نيويورك آلبرايت كه در برابر شوراي  روابط خارجي آمريكا در نيويورك سخن مي گفت، افزود: ناتو سازماني اروپايي است و يك نهاد جهاني نيست.  كارشناسان سخنان آلبرايت را تغيير زيركانه اي در نحوه  تفكر كاخ سفيددرباره نقش ناتو در پايان بحران بالكان  تعبير مي كنند.  پيش از بحران بالكان كاخ سفيد اعضاي ناتو را تحت فشار قرار داده بودتا دامنه پيمان ياد شده از مرزهاي اروپا فراتر رود و از اين راه ناتوبتواند در دوران پس از جنگ  سرد نقش مهمي در جهان بازي كند.  طرح ياد شده با مخالفت اعضاي اروپايي ناتو مواجه شده  بود.  آلبرايت گفت: تصميم درباره انجام عمليات نظامي عليه  كشورهاي ديگرتوسط رئيس جمهوري و با در نظر گرفتن شرايط و عوامل فراوان قابل اجراست.  وي افزود: برخي بيم آن دارند كه بحران كوزوو تنها سرآغازي براي عمليات ديگر است و برخي نيز با خوشحالي  خواستار چنين عملياتي مي باشند ولي من باچنين طرز تفكري  با احتياط برخورد مي كنم.  آلبرايت تصريح كرد: عمليات ناتو در مقابله با پاكسازي  قومي اخطاري براي عاملين جنايت هاي مشابه بود و بنظر من  با توجه به پيامي كه در عمليات ناتو نهفته است، ديگر نيازي براي اقدام مشابه نخواهد بود. 
