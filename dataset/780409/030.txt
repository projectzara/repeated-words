 نواز شريف نخست وزير پاكستان كه براي بازديد رسمي  شش روزه از چين در پكن بسر مي برد ديروز نخستين دور مذاكرات با همتاي چيني خود را انجام داد.  به گزارش واحد مركزي خبر از اسلام آباد در اين مذاكرات  در مورد مسائل دوجانبه بين المللي و كشمير گفتگو شد.  نواز شريف در اين مذاكرات بر ضرورت حل عادلانه مسئله  كشمير تاكيد و علاقه مندي خود را به برقراري صلح دائمي  در منطقه جنوب آسيا ابراز كرد. نخست وزير چين نيز خواستار آغاز مذاكرات ميان هند و پاكستان براي كاستن از تنش كنوني ميان دو كشور شد.  به گفته منابع آگاه قرار است در جريان اقامت نوازشريف در چين چندين قرارداد همكاري ميان دو كشور از جمله  توليدمشترك جنگنده هاي سوپر 7 و همچنين قرارداد در زمينه  همكاريهاي متقابل ميان سازمانهاي راديو و تلويزيون هاي  دو كشور و قراردادي در مورد تاسيس يك اتحاديه مشترك  تجاري بين اطاق هاي بازرگاني چين و پاكستان به امضا برسد. 
