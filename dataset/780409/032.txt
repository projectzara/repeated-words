   جستارگشايي: مطلب ذيل، بررسي اجمالي آيات مربوط به  نبي مكرم اسلام، حضرت محمد مصطفي(ص)در قرآن كريم است.  در اين آيات، گوشه هايي از حيات معنوي، اجتماعي و ويژگيهاي پيامبر اكرم(ص)در آيينه وحي مورد بررسي قرار گرفته و سعي شده است شناختي قرآني از پيامبر گرامي ارائه  شود. در اين روز خجسته كه زاد روز خاتم انبيا و مركز ثقل  عالم معنا، حضرت رسول(ص)مي باشد، ضمن تبريك به  خوانندگان گرامي، توجه شما را به اين مقاله جلب مي نماييم.  گروه معارف  نوشته: مسعود انصاري  شخصيت محمد(ص)چنان با قرآن كريم گره خورده است كه نه  مي توان او را بدون قرآن كريم چنان كه بايد فهميد و نه  قرآن كريم را بدون او. اين حقيقت زماني روشنترفهميده  مي شود كه علاوه بر دريافت تمامي قرآن كريم و مسئوليت  تبيين آن براي مردم كه ارتباطي گسترده بين وحي الهي و شخص پيامبر است در حدود هزار آيه از قرآن كريم به  مناسبتهاي گوناگون درباره پيامبر اكرم(ص)سخن گفته شده  است. در اين مقاله كه قصد ما آن است به اقتضاي اين  دانشنامه محمد(ص)را در پرتو قرآن كريم بررسيم اگر بخواهيم آيات را تحت عناوين و موضوعات مختلف مورد تحقيق  قرار دهيم، البته حديثي مفصل و مجالي گسترده مي طلبد كه  از حوصله اين مقال بيرون است، در نتيجه ناگزير بايد عناوين را كلي تر برگزينيم و از آيات بسياري كه در ذيل  هر يك از اين موضوعات قرار مي گيرند نمونه هايي را ذكر كنيم و تنها به نمونه هايي ديگر ارجاع دهيم، زيرا برشمردن تمامي آيات اگر چه ناممكن نيست، اما بسيار دشوار است.  نام محمد(ص)در قرآن كريم: از ابن عباس روايت شده است كه  خداوند متعال از هيچ پيامبري در قرآن كريم جز به يك نام  ياد نكرده مگر حضرات عيسي و محمد(عليهم الصلاه والسلام).  البته مراد ابن عباس از چندين نام، نامها و اوصاف هستند،  درباره تنها نامي كه از پيامبر اكرم(ص)در قرآن كريم به  كار رفته است نام مبارك "محمد" است كه تمامي مفسران و مورخان همداستانند كه براي شخص آن حضرت علم مي باشد و درباره اسم بودن يا صفت بودن "احمد" ميان مفسران  اختلاف نظر است. نام مبارك "محمد" چهار بار و در سوره هاي، آل عمران 144، احزاب، 40، محمد، 2 و فتح، 29 به كار رفته است، چنان كه مي فرمايد: "والذين آمنوا و عملوالصالحات و امنوا بما انزل علي محمد و هوالحق من  ربهم كفر عنهم سيئاتهم و اصلح بالهم ".(محمد، 2). همچنين  نام مبارك احمد يك بار در قرآن كريم مذكور است، چنان كه  مي فرمايد: ".. و مبشرا برسول ياتي من بعدي اسمه احمد... " (صف، 6)در قرآن كريم براي پيامبر اكرم(ص)علاوه بر دو وصف" نبي "و رسول اوصاف بسياري از قبيل بشير، نذير،  امام المتقين، خاتم النبيين، داعي الله، رسول الله  الي الناس كافتو جميعا"، شهيد، بالموءمنين روءف رحيم و...  مذكور است، چنان كه مي فرمايد: "وماكان محمد ابا احدمن  رجالكم ولكن رسول الله و خاتم النبيين... ".(احزاب، 40).  از ديگر موضوعات مربوط به محمد(ص)در قرآن كريم، بيان  شخصيت رسول خدا(ص)مي باشد چنان كه مي فرمايد: "فبما رحمتمن الله لنت لهم و لوكنت فظاغليظ القلب لانفضوا من  حولك، فاعف عنهم واستغفر لهم و شاورهم في الامر فاذا عزمت فتوكل علي الله، ان الله يحبالمتوكلين ".(آل عمران،  159). تنها با درنگ در همين آيه مي توان به بسياري از جهات شخصيتي پيامبر خدا(ص)پي برد. نخست آن كه آن حضرت  نيز همواره به حكم طبيعت بشري نيازمند توصيه هاي الهي  بوده است چنان كه در همين آيه بارها خداوند متعال به آن  حضرت فرمان داده است كه چنين و چنان كن. و همچنين برخي  از ويژگيهاي رفتاري آن حضرت در اين آيه بيان شده است،  شخصيت رسول خدا(ص)به عنوان نمونه انسان كامل و اسوه  حسنه در تكوين شخصيت مسلمانان بسيار موءثر است از اين روي  در بسياري از آيات در اين باره سخن رفته است(اعراف،  157 و 188، توبه، 128، عنكبوت، 48، فصلت، 6، شوري، 15 و...).  از ديگر موضوعاتي كه در قرآن كريم به تفصيل از آن سخن  گفته شده موضوع پراهميت بعثت پيامبر اكرم(ص)است كه  خداوند متعال انگيزه بعثت، چگونگي بعثت، خاتميت بعثت و موضوعات گوناگون مربوط به بعثت را ذكر نموده است كه به  عنوان نمونه به برخي از آيات ارجاع مي دهيم. چنان كه  مي فرمايد: "هوالذي بعث في الاميين رسولا منهم يتلوا عليهم آياته و يزكيهم و يعلمهم الكتاب والحكمتوان كانوا من قبل لفي ضلال مبين ".(جمعه، 2).(آل عمران، 62، 79،  81، 144، 159، نساء 105، 106، 170 و 172، مائده، 67 و 99،  نمل، 91، 92، 93; بينه 1 تا 4). از ديگر موضوعاتي كه در قرآن ارتباط مستقيمي با شخصيت پيامبر اكرم(ص)دارد،  موضوع وحي است كه در برخي آيات به كيفيت وحي نازل شده  بر آن حضرت اشاره شده و گاهي هم به موضوعات فرعي تري از قبيل تبعيت مطلق پيامبر اكرم از وحي نازل شده بر او و مسائلي از اين قبيل، چنان كه مي فرمايد: "انا اوحينااليك  كما اوحيناالي نوح والنبيين من بعده و اوحينا الي  ابراهيم و اسماعيل و اسحاق و يعقوب و الاسباط و عيسي  وايوب و يونس و هارون و سليمان و ءاتينا داود زبورا" ".  (نساء 163).(بقره، 118; يونس، 15، 20 و 109; هود، 49;  يوسف، 102 و 103 و..)گاهي هم از طبيعت و ويژگيهاي  رسالت رسول خدا(ص)سخن رفته است، به عنوان نمونه در برخي  آيات از حقانيت رسالت(بقره، 119)، در برخي آيات خداوند متعال به تكاليف آن حضرت تصريح كرده است، چنان كه  مي فرمايد: "واطيعوالله واطيعوالرسول و احذروا، فان  توليتم فاعملوا انماعلي رسولنا البلاغ المبين "(مائده،  92). در برخي آيات نيز خداوند متعال بر راستين بودن  رسالت آن حضرت مهر تاييد گذارده است، چنان كه مي فرمايد:  " وقالوا: لولا انزل عليه ملك، ولو انزلنا ملكا لقضي  الامر ثم لاينظرون ".(انعام، 8)و مواردي از اين قبيل  درباره ويژگيهاي مختلف، ميزان مسئوليت، موضع گيريهاي  مخالفان و.(بقره، 119، 120، 151 و 152; آل عمران، 79،  97 و 159; نساء، 105; شوري، 6; احقاف، 9; فتح، 8 و 9;  شرح، 1 تا 8 و..)در برخي آيات به موءمنان تاكيد شده است  كه به آن حضرت تاسي بجويند، چنان كه مي فرمايد: "لقدكان  لكم في رسول الله اسوتحسنه لمن كان يرجوا الله و اليوم  الاخرو ذكرالله كثيرا" ".(احزاب، 21). همچنين در قرآن  كريم در مقام تاييد و اثبات حقانيت رسالت آن حضرت خداوند متعال به اين حقيقت تصريح نموده است كه اهل كتاب نشانه ها و آثاري در دست دارند و در كتابهاي آنها مذكور است كه بدان طريق آن حضرت را مي شناسند و به حقانيت او علم دارند، چنان كه مي فرمايد: "الذين اتيناهم الكتاب يعرفونه كمايعرفون ابناءهم و ان فريقا" منهم  ليكتمون الحق و هم يعلمون ".(بقره، 146). ] براي اطلاع  بيشتر بقره، 89 و [انعام، 20. در برخي آيات ديگر از قرآن  كريم به تاييد آن كه اهل كتاب پيامبر خاتم را مي شناسند،  برخي از اوصاف آن حضرت در تورات و انجيل را برمي شمارد،  چنان كه مي فرمايد: "الذين يتبعون الرسول النبي الامي  الذي يجدونه مكتوبا" عندهم في التوراه والانجيل يامرهم  بالمعروف و ينههم عن المنكر و يحل لهم الطيبات و يحرم  عليهم الخبائث و يضع عنهم اصرهم و الاغلال التي كانت  عليهم. فالذين آمنوا به و عزروه و نصروه واتبعوا النور الذي انزل معه اولئك هم المفلحون "(اعراف، 157، همچنين  صف 6). در برخي ديگر از آيات قرآن كريم خداوند متعال به  اخلاق و صفات و فضل ويژه اي كه خود به آن حضرت ارزاني  داشته است سخن مي گويد، چنان كه مي فرمايد: "ولولا فضل الله عليك و رحمته لهمت طائفه منهم ان يضلوك و مايضلون الا انفسهم و ما يضرونك من شي ء و انزل الله  عليك الكتاب و الحكمه و علمك مالم تكن تعلم و كان  فضل الله عليك عظيما" ".(نساء، 113). حدود شصت آيه در قرآن كريم در اين باره مذكور است، چنان كه درباره صفات  آن حضرت مي فرمايد: "لقد جاءكم رسول من انفسكم عزيز عليه  ماعنتم حريص عليكم بالموءمنين روءوف رحيم ".(توبه، 128).  در قرآن كريم بارها از عصمت رسول خدا(ص)و حمايت خداوند از او سخن رفته است، در قرآن كريم عصمت آن حضرت به دو معناي حفظ از گناه و حفظ از آسيب مردم است، چنان كه در آيه مي فرمايد: "فان آمنوا بمثل ما آمنتم به فقداهتدوا و ان تولو فانماهم في شقاق فسيكفيكهم الله و هو السميع  العليم".(بقره، 137). ملاحظه مي شود كه خداوند متعال در اين آيه به پيامبر اكرم(ص)وعده مي دهد كه خود در برابر آنان تو را كفايت و حمايت مي كند و حمايت او در حفظ تو ضمانتي مختلف ناپذير است و آنان نخواهند توانست آسيبي به  تو برسانند، درباره عصمت آن حضرت از گناه نيز مي فرمايد:  " ليغفرلك الله ماتقدم من ذنبك و ماتاخر".(فتح، 2).  مفسران مي گويند غفران گناه گذشته به معناي عفو و غفران  گناه آينده حمايت خداوند با ايجاد ملكه عدم انجام گناه  است(براي اطلاع بيشتر مائده، 70; توبه، 74، حجر، 95;  اسراء، 60 و 73; زمر، 36; طور، 48). در آيات بسياري از قرآن كريم از ويژگيها و برتريهاي پيامبر اكرم(ص)نسبت به  فرشتگان، پيامبران و انسانها سخن گفته شده است، چنانكه  مي فرمايد: "و منهم الذين يوذون النبي و يقولون هو اذن  قل اذن خير لكم يوءمن بالله و يوءمن للموءمنين و رحمه للذين  آمنوا منكم والذين يوذون رسول الله لهم عذاب اليم. " (توبه، 61). چنان كه ملاحظه مي شود در اين آيه به چندين  ويژگي خاص رسول خدا(ص)اشاره شده است. يكي آن كه خداوند متعال برخوش باوري يا زودباوري رسول خدا(ص)در امور نيك  مهر تاييد مي گذارد و آن نوع از خوش باوري اش را مي پسندد. همچنين درباره تصديق و باور كردن سخن موءمنان  لفظ" ايمان "را به كار مي برد كه عميق ترين نوع باور است  و اين ويژگي مخصوص پيامبر اكرم(ص)است كه به توفيق الهي  از موءمنان چنان اطميناني دارد كه خداوند متعال اعتماد و اطمينانش را در حق موءمنان عطف بر يقين و باور او به  خداوند متعال مي كند. سوم آن كه خداوند گوشزد مي كند كه  آزردن رسول خدا(ص)مانند آزردن ديگر انسانها نيست،  بنابراين كسي كه اسباب رنج آن حضرت را فراهم آورد، به  وعدالهي بايد در انتظار عذابي دردناك باشد. همچنين  مي فرمايد: "سبحان الذي اسري بعبده ليلا" من المسجد الحرام الي المسجد الاقصي الذي باركنا حوله لنريه من  آياتنا انه هوالسميع البصير".(اسراء، 1). چنان كه ملاحظه  مي شود خداوند متعال يكي از فضلهاي خود را بر پيامبر اكرم(ص)كه همان حكايت "اسراء" است يادآور مي شود و متذكر مي گردد كه اين كار براي آن بود كه برخي از نشانه هاي خويش را به او نشان دهيم با اين كه مي فرمايد:  " فتوكل علي الله، انك علي الحق المبين. انك لا تسمع  الموتي و لا تسمع الصم الدعاء اذا ولوا مدبرين. و ما انت  بهادي العمي عن ضلالتهم ان تسمع الا من يوءمن باياتنا فهم  مسلمون"(نمل، 7981). با اندك درنگي معلوم مي شود كه  خداوند متعال حدود قدرت و مسئوليت تبليغ پيامبر اكرم(ص) را معلوم مي دارد و مي فرمايد تكليف پيامبر در رساندن  پيام حق به انسانها محدود است و اگر مدعوين استعداد پذيرش حق را در خود از بين ببرند، پيامبر نبايد پاي  بفشرد چرا كه در آن صورت آنان به منزله كسي هستند كه يكي  از حواس خويش را از دست داده باشند، در نتيجه هرگز نمي توان از طريق همان حواس چنين كساني را واداشت كه درك  كنند.(براي اطلاع بيشتر احزاب، 6، 28، 34، 38، 39، 50، 53، 56،  59 و 62; غافر، 77 و 78; فتح، 28 و 29; حجرات، 1 و 5;  حشر، 6 و 7; تحريم، 1 تا 5; مزمل، 1، 9 و 20 و...). از ديگر موضوعاتي كه در مقام تكريم پيامبر اكرم(ص)در قرآن  كريم مذكور است شيوه برخورد و ادب موءمنان در حق آن  حضرت(ص)است، چنان كه مي فرمايد: "انما الموءمنون الذين  آمنوا بالله و رسوله و اذا كانو معه علي امر جامع لم  يذهبوا حتي يستئذنوه، ان الذين يستئذنونك اولئك الذين  يوءمنون بالله و رسوله فاذا استئذنوك لبعض شانهم فاذن لمن  شئت منهم و استغفر لهم الله ان الله غفور رحيم. لاتجعلوا دعاء الرسول بينكم كدعاء بعضكم بعضا" قد يعلم الله الذين  يتسللون منكم لواذا" فليحذر الذين يخالفون عن امره ان  تصيبهم فتنه او يصيبهم عذاب اليم. "(نور، 62، 63).  چنانكه ملاحظه مي شود در اين آيات خداوند متعال چند ادب براي موءمنان در رفتار با رسول خدا(ص)ذكر مي كند آنگاه  بر مخالفت با آن حضرت عذابي دردناك مترتب مي سازد. نخست  آنكه موءمنان عصر رسالت مي بايست در كاري كه مقتضي  فراآمدن جمعي است از آن حضرت اجازه بگيرند و اين وصفي  است براي موءمنان و اگر كساني بدون رخصت آن حضرت صحنه را ترك گويند در حقيقت به مراتب ايمان نايل نيامده اند، دوم  آنكه دعوت پيامبر از آن روي كه از جانب خداوند است با هيچ دعوت ديگري قابل مقايسه نيست از اين روي به حكم آيه  نبايد از آن سرپيچيد و آن را عادي تلقي كرد. همچنين  مي فرمايد: "يا ايها الذين آمنوا لاتقدموا بين يدي الله  و رسوله ".(حجرات، 1). نيز" يا ايهاالذين آمنوا لا ترفعوا اصواتكم فوق صوت النبي و لا تجهروا له بالقول كجهر بعضكم  لبعض ان تحبط اعمالكم و انتم لا تشعرون. ان الذين يغضون  اصواتهم عند رسول الله اولئك الذين امتحن الله قلوبهم  للتقوي، لهم مغفره و اجر عظيم... ".(حجرات، آيات 2 تا 5.  براي اطلاع بيشتر به ويژه براي مخالفت با امر رسول خدا(ص) نساء، 115; انفال، 13; محمد، 32; حشر، 4; نور، 62 و 63).  از جمله مباحثي كه بارها در قرآن كريم آمده است اقوال  كافران در حق آن حضرت است چنانكه مي فرمايد: "و منهم  الذين يوذون النبي و يقولون هو اذن. ".(توبه، 61). نيز مي فرمايد: "... قال الكافرون ان هذا لساحر مبين "(يونس،  2). همچنين "و يقول الذين كفروا لولا انزل عليه آيه من  ربه انما انت منذر و لكل قوم هاد".(رعد، 7). آيات مذكور در قرآن كريم در اين باره بسيار است كه در يك جمع بندي  كلي مي توان گفت سخنان كافران درباره پيامبر اكرم(ص)يا متوجه شخص او بود و يا متوجه دعوت او. كه در هر دو صورت  جز بهانه جويي، درخواست معجزات نامعقول و مباحثي از اين  قبيل در گفتارشان نبود.(حجر، 6 و 15; نحل، 101 و 103;  اسراء، 46، 49، 76، 90 و 94; طه، 133; انبياء، 3، 5، 38;  موءمنون، 69 و 72; دخان، 13 و 14; كوثر، 3)از ديگر موضوعاتي كه در قرآن كريم پيرامون پيامبر اكرم(ص)از آن  سخن گفته شده صدق مدعي و رفع اتهام از آن حضرت است،  چنانكه مي فرمايد: "ولو تقول علينا بعض الاقاويل. لاخذنا منه باليمين ".(حاقه، 44 و 45). همچنين در پنج آيه از قرآن كريم، خداوند متعال مقام شامخ نبوت را منزه تر از آن دانسته اند كه شعر بسرايند، چنانكه مي فرمايد:  " وعلمناه الشعر و مناينبغي له ان هو الا ذكر و قرآن مبين " .(يس، 76). نيز مي فرمايد: "و يقولون ائنا لتاركوا الهتنا لشاعر مجنون. بل جاء بالحق و صدق المرسلين ".  (صافات، 36 و 37. همچنين حاقه، 40 و 41). از ديگر مباحثي  كه قرآن كريم حدود شصت بار آن را متذكر شده است آرامش  دادن و استوار داشتن رسول خدا(ص)از سوي خداوند متعال  است، چنان كه مي فرمايد: "ولا يحزنك الذين يسارعون في  الكفر انهم لن يضروا الله شيئا" يريدالله الا يجعل لهم  حظا" في الاخره و لهم عذاب عظيم ".(آل عمران، 176).  همچنين مي فرمايد: "ثم انزل الله سكينته علي رسوله و علي  الموءمنين و انزل جنودالم تروها و عذب الذين كفروا و ذلك  جزاء الكافرين ".(توبه، 26). تكرار مباحثي از اين قبيل  در قرآن كريم و در شان رسول خدا(ص)برچند حقيقت دلالت  مي كند، نخست بر عظمت مسئوليت آن حضرت كه زيربار سنگين  اين مسئوليت به مدلول "انا بشر مثلكم "و به خاطر جنبه  انساني ممكن بود، نگران شدند چنانكه دعاي آن حضرت در طائف بردل و جان هر انساني اثر مي گذارد. دوم بر لطف  الهي در حق بنده محبوبش كه تا غمي بر دل راه مي داد خداوند متعال با نزول آياتي به اين سبك از آن حضرت  دلجويي مي كرد. سوم برآنكه موءمنان وقتي لطف الهي را در حق پيامبرش چنين مي بينند، به هنگام اندوه و غم بايد دست  نياز به سوي خداوند دراز كنند و از او بخواهند سكينه و آرامش خويش را بر آنان فروفرستد.(براي اطلاع بيشتر مائده،  41 و 48; انعام، 10، 33 و 35; يونس، 65; هود، 12 و 120;  يوسف، 110; رعد، 19 و 32; حجر، 88، 97 و 99 و..)از ديگر مباحث مربوط به پيامبر اكرم(ص)در قرآن كريم  وعده هايي است كه خداوند متعال به پيامبر(ص)برگزيده اش  داده است چنان كه به آن حضرت وعده داده است كه او را در برابر كافران كفايت خواهد كرد و مي فرمايد: "...  فسيكفيكهم الله"(بقره، 137)همچنين در اين باره  مي فرمايد: "والله يعصمك من الناس ".(مائده، 67)از ديگر وعده هاي الهي در حق رسول خدا(ص)آن است كه او را از ريشخندكنندگان حمايت و كفايت مي كند، چنان كه مي فرمايد:  " انا كفيناك المستهزءين ".(حجر، 95). همچنين مي فرمايد:  " واصبر لحكم ربك فانك باعيننا و سبح بحمد ربك حين تقوم ".  (طور، 48). آيات قرآني در اين باره بسيارند كه با عنايت  به مجموع آنها مي توان حكم كرد كه بيشتر وعده هاي الهي  در حق پيامبر اكرم(ص)از آن جمله وعده هايي بود كه در زمان آن حضرت تحقق يافت مانند وعده فتح، وعده پيروز شدن  قواي اسلام، وعده غلبه حزبالله، وعده پيروز شدن روميان  بر پارسيان، وعده غنايم، وعده نصرت و....  اگرچه نخستين مخاطب وحي الهي به طور مطلق شخص رسول  خدا(ص)است اما بيش از يكصد بار آن حضرت به طور ويژه از سوي خداوند متعال مخاطب قرار گرفته است.(مدخل خطاب قرآني. همين دانشنامه)كه به طور كلي مورد و مصداق خطاب خاص الهي شخص آن حضرت است يااين كه خطاب خاص و مراد عام  است، چنان كه مي فرمايد: "ياايهاالرسول لايحزنك الذين  يسارعون في الكفر من الذين قالوا آمنا بافواههم و لم  توءمن قلوبهم و من الذين هادوا.. "(مائده، 41)چنان كه  ملاحظه مي شود در اينجا خطاب خاص و مورد و مصداق خطاب هم  كه شخص رسول خدا(ص)است خاص مي باشد. گاهي هم خطاب خاص  است اما مورد و مصداق خطاب عام است، چنان كه مي فرمايد:  " قل هوالله احد".(اخلاص، 1). بديهي است خطاب عبارت  متوجه شخص رسول خدا(ص)است اما همه مسلمانان مكلفند كه  به توحيد اقرار كنند.(براي اطلاع بيشتر آل عمران، 31 و 32; نساء، 65، 80 و 113; مائده، 41، 49 و 67; انعام، 33،  35، 107 و 188; توبه، 43; يونس، 65; هود، 12; يوسف، 103 و 104 و...).  از ديگر موضوعات مهم معاتبات و بازخواستهايي است كه  خداوند متعال در حق پيامبرش انجام داده است. چنان كه  مي فرمايد: "عفاالله عنك لم اذنت لهم حتي يتبين لك الذين  صدقوا و تعلم الكاذبين "(خداوند از تو درگذرد، چرا پيش  از آن كه حال راستگويان بر تو معلوم گردد و دروغگويان را بشناسي، به آنان اجازه دادي)(توبه، 43).  همچنين مي فرمايد: "ما كان للنبي والذين آمنوا ان  يستغفروا للمشركين و لوكانوا اولي قربي من بعدماتبين لهم  انهم اصحاب الجحيم "(سزاوار نيست كه پيامبر براي مشركان،  ولو خويشاوند باشند، پس از آن كه برايشان آشكار شده باشد كه آنان دوزخي اند، آمرزش بخواهد).(توبه، 113).  نيز مي فرمايد: "ياايهاالنبي لم تحرم مااحل الله لك  تبتغي مرضات ازواجك والله غفور رحيم ".(اي پيامبر چرا در طلب ] خشنودي بعضي [از همسرانت چيزي را كه خداوند بر تو حلال گردانده است، تحريم مي كني؟ و ] خداوند در همه [حال  آمرزگار و مهربان است).(تحريم، 1). از سخت ترين معاتبات  الهي در حق پيامبر اكرم(ص)در ماجراي عمروبن قيس بن ام  مكتوم است كه مي فرمايد: "عبس و تولي. ان جاءه الاعمي. و مايدريك لعله يزكي. او يذكر فتنفعه الذكري "(ترشرويي كرد و روي برتافت از اين كه نابينا به نزد او آمد. و تو از كجا مي داني چه بسا او پاكدلي ورزد، يا پند گيرد كه پندش  سود بخشد).(عبس، 14).  يكي از مباحثي كه بيش از بيست مورد در قرآن كريم به آن  تصريح شده هجرت آن حضرت از مكه به مدينه و ارزش و اهميت  اين هجرت و مهاجران و جايگاه آن در دعوت راستين اسلام و مقام و منزلت كساني است كه مهاجران را پذيرفتند، چنان كه  مي فرمايد: "ثم ان ربك للذين هاجروا من بعد مافتنوا ثم  جاهدوا و صبروا ان ربك من بعدها لغفور رحيم ".(نحل، 110).  همچنين مي فرمايد: "و كاين من قريه هي اشد قوه من قريتك  التي اخرجتك اهلكناهم فلا ناصر لهم "(محمد، 13. براي  اطلاع بيشتر از منزلت مهاجران كه رسول خدا(ص)در راس  آنان قرار دارد بقره، 218; آل عمران، 195; نساء، 89، 97 و 100; انفال، 72 تا 75; توبه، 20، 100 و 117; نحل، 41 و 110; حج، 58 تا 60; نور، 22; عنكبوت، 56; احزاب، 6; زمر،  10; محمد، 13; حشر، 8 تا 10; ممتحنه، 10).  از ديگر موضوعات مربوط به رسول خدا(ص)ذكر همسران و دختران آن حضرت است چنان كه مي فرمايد: "النبي اولي  بالموءمنين من انفسهم و ازواجه امهاتهم ".(احزاب 6).  (پيامبر از خود موءمنان به آنها نزديكتر و سزاوارتر است و همسران او در حكم مادران ايشان هستند).  همچنين مي فرمايد: "ياايهاالنبي قل لازواجك ان كنتن تردن  الحيوتالدنيا و زينتها فتعالين امتعكن و اسرحكن سراحا"  جميلا" و ان كنتن تردن الله و رسوله والدار الاخره  فان الله اعد للمحسنات منكن اجرا" عظيما". يا نساءالنبي  من يات منكن بفاحشته مبينه يضاعف لهاالعذاب ضعفين و كان  ذلك علي الله يسيرا". و من يقنت منكن لله و رسوله و تعمل  صالحا" نوءتها اجرها مرتين و اعتدنالها و رزقا" كريما".  يانساءالنبي لستن كاحد من النساء ان اتقيتن فلا تخضعن  بالقول فيطمع الذي في قلبه مرض و قلن قولا" معروفا". و قرن في بيوتكن و لاتبرجن تبرج الجاهليه الاولي و اقمن  الصلاه و اتين الزكاه و اطعن الله و رسوله انما يريدالله  ليذهب عنكم الرجس اهل البيت و يطهركم تطهيرا". واذكرن  مايتلي في بيوتكن من آيات الله والحكمتان الله كان  لطيفا" خبيرا" "(اي پيامبر، به همسرانت بگو: اگر زندگاني دنيا و تجمل آن را مي خواهيد پس بياييد تا بهره مندتان سازم و به خير و خوشي رهايتان كنم. و اگر خداوند و پيامبر او و سراي آخرت را ] مي خواهيد بدانيد [كه  خداوند از براي نيكوكاران شما پاداشي عظيم آماده ساخته  است اي زنان پيامبر هركس از شما مرتكب كار ناشايست  آشكار شود، عذاب او دوچندان مي شود و اين امر بر خداوند آسان است. و هركس از شما در برابر خداوند و پيامبرش  فروتني و تسليم پيشه كند و كار شايسته پيش گيرد، پاداش  او را /] دوبار [دوچندان مي دهيم و براي او روزي ارزشمند فراهم سازيم. اي زنان پيامبر شما همانند هيچ يك از زنان  ] نيستيد و برتر و [مسئول تريد، چون رعايت تقوي كنيد. پس  در سخن نرمي نكنيد كه فرد بيماردل به ] طمع [خام افتد و سخني سنجيده بگوييد. و در خانه هايتان قرار و آرام گيريد و همانند زينت نمايي روزگار جاهليت زينت نمايي نكنيد. و نماز را برپا داريد و زكات را بپردازيد و از خداوند و پيامبر او اطاعت كنيد. همانا خداوند مي خواهد كه از شما اهل بيت هر ] پليدي /احتمالي شك و [شبهه را بزدايد و شما را چنان كه بايد و شايد پاكيزه بدارد. و هر آنچه از آيات  الهي و حكمت كه در خانه هاي شما خوانده مي شود، در ياد گيريد; خداوند باريك بين آگاه است).(احزاب، 2834).  همچنين مي فرمايد: "ياايهاالنبي قل لازواجك و بناتك و نساءالموءمنين يدنين عليهن من جلابيبهن، ذلك ادني ان  يعرفن فلا يوءذين و كان الله غفورا" رحيما" ".(احزاب، 59.  براي اطلاع بيشتر احزاب، 50 و تحريم، 1 تا 5). در اين  آيات خداوند متعال به همسران پيامبر يادآور مي شود كه  شما به فضل همسري با رسول خدا(ص)مادران موءمنانيد، اگر خداوند شما را مشمول اين فضل گرداند به همان ميزان  مسئوليت شما در رعايت تقوي و فرمانهاي خداوند و رسول او بيشتر و سنگين تر است و نبايد كاري كنيد كه خاطر آن حضرت  آزرده شود.  يكي از مباحثي كه در قرآن كريم بارها به آن تصريح شده  موضوع گواه بودن پيامبر اكرم(ص)و امت او بر ديگر مردمان  است، چنان كه مي فرمايد: "و كذلك جعلناكم امه وسطا"  لتكونوا شهداء علي الناس و يكون الرسول عليكم شهيدا"...).  (و همچنين شما را امتي ] ميانه [برگزيده گردانده ايم تا بر مردم گواه باشيد. و نيز تا ] رسول [خدا بر شما گواه  باشد...)(بقره، 143).  همچنين مي فرمايد: "فكيف اذا جئنا من كل امه بشهيد و جئنابك علي هوءلاء شهيدا" "(] پس [حالشان چگونه است، آنگاه  كه از هر امتي ] گواهي در [ميان آوريم و تو را بر اين امت  گواه بياوريم).(نساء، 41).  (براي اطلاع بيشتر نحل، 84 و 89; حج، 78; قصص، 75; احزاب،  45; فتح، 8; مزمل، 15).  منابع:  التبيان، شيخ طوسي ; جامع البيان، طبري ; كشاف، زمخشري ;  مجمع البيان، طبرسي ; تفسير المراغي، مراغي ; تفسيرابن  كثير; روح المعاني، آلوسي ; السيرتالنبويه، ابن هشام. نقل  از دانشنامه قرآن. 
