 جانا! هزاران آفرين بر جانت از سرتا قدم  " صانع خدائي "كاين وجود آورد بيرون از عدم  خورشيد بر سرو روان ديگر نديدم در جهان  وصفت نگنجد در بيان، نامت نيايد در قلم  گفتم چو طاوسي مگر، عضوي زعضوي خوبتر مي بينمت چون نيشكر شيريني از سر تا قدم  چندان كه مي بينم جفا، اميد مي دارم وفا " چشمانت مي گويند لا، ابروت مي گويد نعم " آخر نگاهي باز كن، و آن گه عتاب آغاز كن  چندان كه خواهي ناز كن چون پادشاهان بر خدم  چون دل ببردي دين مبر، هوش از من مسكين مبر با مهربانان كين مبر، "لاتقتلو صيد الحرم " خار است و گل در بوستان هرچ او كند نيكوست آن  سهلست پيش دوستان از دوستان بردن ستم  او رفت و" جان مي پرورد"، اين جامه برخود مي درد سلطان كه خوابش مي برد از پاسبانانش چه غم؟ مي زد به شمشير جفا، مي رفت و مي گفت از قفا:  سعدي! بناليدي زما؟ مردان ننالند از الم  سعدي 
