   دبير كل يونسكو اعلام كرد كاهش آلودگي خزر را در اولويت  برنامه هاي خود مي داند گروه شهري: يك گروه از دانشمندان بين المللي كه از يك سال پيش مجري پروژه اي تحقيقاتي درباره شرايط زيستي  درياي خزر بوده اند، ديروز نتايج تحقيق خود را در كنفرانس جهاني علم، در شهر بوداپست مجارستان، منتشر ساخته و تاكيد كردند كه "قطعا" خزر آلوده ترين درياي  دنيا است. " به گزارش خبرنگار ما در اين نشست كه به ابتكار دكتر احسان نراقي مشاور دبيركل يونسكو بر روي آبهاي رود دانوب برگزار شده بود، گروه تحقيق دليل آلودگي خزر را ورود بيش  از 75 ميليون تن مواد شيميايي و صنعتي و نيز مواد فاسد از رودخانه هاي منتهي به اين دريا، به ويژه رودخانه ولگا عنوان كرد و صنايع اطراف بحر خزر را نيز از جمله عوامل  مهم آلودگي اين دريا دانست. در بخشي ديگر از گزارش اين  گروه با اشاره به اينكه سدهاي ساخته شده در شمال درياي  خزر مانع ورود استروژن به آبهاي شيرين و در نتيجه ازدياد توليد ماهي مي شود عنوان شده كه در 60 سال گذشته ميزان  توليد استروژن از 50 هزار تن در سال به 4 هزار تن كاهش  داشته است.  منطقه وسيع باتلاقي در شمال خزر كه متعلق به روسيه است  از ديگر مناطقي است كه آلودگي هاي محيط زيست در آن بيداد مي كند و به نظر مي رسد در صورت تداوم اين روند، دامنه  اين آلودگي ها به كشورهاي ديگر آسيايي و حتي بعضي از كشورهاي اروپايي كشيده شود.  در ادامه اين جلسه فدريكو مايور دبيركل يونسكو اعلام كرد كه باتوجه به اوضاع نامطلوب محيط زيست درياي خزر توجه و رسيدگي به وضعيت اين منطقه در زمره اولويت هاي نخستين  يونسكو قرار دارد. در همين نشست نمايندگان اعزامي از ايران اعلام كردند كه آماده اند كنفرانسي را در همين  رابطه به صورت بين المللي در رامسر برگزار كنند. كنفرانس  جهاني علم از روز شنبه گذشته در بوداپست پايتخت مجارستان  گشايش يافت. در اين كنفرانس 6 روزه 2000 كارشناس از 150 كشور جهان از جمله يكصد وزير و مسئول حوزه هاي علمي و نمايندگان سازمانهاي غيردولتي و جهاني از قبيل سازمان  بهداشت جهاني خوار و بار، كشاورزي و سازمان همكاريهاي  اقتصادي حضور دارند.  از ايران دكتر معين وزير علوم و آموزش عالي، به اتفاق  هياتي 10 نفره در اين گردهمايي شركت كرده اند. 
