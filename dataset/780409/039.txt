 گروه شهري: شهردار تهران، بر ضرورت انتقال پادگانهاي  نظامي و زندانها از نقاط مركزي شهر و تغيير كاربري آنها تاكيد كرد.  مهندس مرتضي الويري - شهردار تهران، ديروز به هنگام  بازديد از بوستانهاي شهري پامچال و پرديس پارس به  خبرنگار ما گفت: ضروري است از طريق مراجع قانوني و با تامين رضايت مسئولين پادگانها و زندانها و عرضه زمين هاي  مناسب، اين قبيل مراكز به خارج از شهر منتقل شوند.  وي گفت: در صورت تملك پادگانها و زندانها، شهرداري تهران  اين مراكز را با تغيير كاربري به فضاهاي سبز و آموزشي -  فرهنگي تغيير مي دهد.  مديرعامل سازمان پاركها و فضاي سبز شهرداري تهران در حاشيه ديدار شهردار تهران از بوستانهاي شهري پامچال و پرديس پارس به خبرنگار ما گفت: بوستان پامچال به وسعت 52 هكتار و داراي 15 هزار مترمربع ابنيه در جنوب شرقي تهران  و در كنار بوستان آزادگان، بزرگترين بوستان شهري تهران و كشور قراردارد اين بوستان كه در صورت تامين اعتبارات تا يك سال ديگر مورد بهره برداري قرار خواهد گرفت از امكاناتي نظير استخر سرپوشيده، سوناي خشك و تر، سالن  بدن سازي، كلاس هاي آموزشي، كانون پرورش فكري كودكان و نوجوانان، سالن هاي نمايش ونقاشي، نمايشگاه گل و گياه،  12 واحد تجاري، درياچه، قفس پرندگان، كتابخانه، موزه و نمازخانه برخوردار مي شود.  وي درباره بوستان پرديس پارس گفت: اين بوستان در حومه  فلكه چهارم تهرانپارس و در پي تملك زميني به نام باغ  اناري احداث خواهد شد. مساحت اين بوستان 42 هكتار است و بنا به توصيه شهردار تهران بايد خيلي سريع عمليات اجرايي  آن به پايان برسد و جهت استفاده شهروندان آماده شود.  به گفته مديرعامل سازمان پارك ها در بوستان پرديس پارس،  امكاناتي نظير رستوران، كانون پرورش فكري كودكان و نوجوانان، زمين هاي ورزشي و بوفه ايجاد خواهد شد. همچنين  ساختمان قديمي موجود در داخل بوستان، پس از بازسازي و مرمت هاي كلي به خانه فرهنگ تبديل مي شود.  مهندس مختاري با اظهار اين مطلب كه تاكنون 30 درصد از عمليات اجرايي احداث بوستان پرديس پارس انجام شده است،  گفت: احداث بوستان هاي پامچال، آزادگان و پرديس پارس  موجب خواهد شد افزون بر كاهش آلودگي هاي صوتي از ميزان  آلاينده هاي هوا در اين منطقه از شهر به شدت كاسته شود.  وي خاطرنشان كرد، آبياري بوستانهاي پامچال، آزادگان و پرديس پارس همچون ساير بوستانها به وسيله آبهاي خام و سيستم قطره اي و باراني انجام خواهد شد. 
