 گروه شهري: مديرعامل شركت آب و فاضلاب منطقه يك تهران  (شميرانات)اعلام كرد: باوجود كاهش ريزش هاي جوي، ميزان  مصرف سرانه آب درتهران اكنون حدود 300 ليتردر شبانه روز است، در صورتي كه بااستفاده بهينه آب، مي توان اين رقم  را به ميزان 50 درصد كاهش داد.  به گزارش خبرگزاري جمهوري اسلامي، مهندس عبدالمحمود رحيمي اين مطلب رادر نخستين همايش بهينه سازي مصرف آب مشتركان شركت آب و فاضلاب شميرانات اعلام كرد.  وي افزود: تهران در سال آبي جاري با كاهش جدي ريزش هاي  جوي مواجه شده و شركت آب وفاضلاب منطقه يك تهران، تمام  تلاش خود را براي جوابگويي به نيازمشتركان بكار بسته است.  وي گفت: در صورت ادامه همكاري مشتركان تهراني ازجمله  منطقه شميرانات براي بهينه سازي مصرف فقط با 10 درصد كاهش مصرف سرانه آب، مي توان بحران فعلي را با موفقيت  پشت سرگذاشت.  وي در اين جلسه تاكيد كرد كه با وجود كاهش ذخيره آب در پشت سدها ومحدوديت برداشت از سفره هاي آب زير زميني،  صرفه جويي در مصرف آب ضروري است و از مشتركان درخواست  مي شود الگوي صحيح مصرف(150 ليتر در شبانه روز)رارعايت  كنند.  وي اظهار داشت: اكنون 2 درصد از مشتركان شركت آب و فاضلاب استان تهران حدود 20 درصد از كل آب توزيعي در شبكه را برداشت مي كنند. 
