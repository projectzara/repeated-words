   گروه شهري: به منظور تسهيل و تسريع در عبور و مرور خودروها و توسعه شبكه راههاي ارتباطي درون شهري، بزرگراه  لشگرك توسط معاونت فني و عمراني شهرداري منطقه يك در شمالي ترين نقطه تهران 76 متري مي شود.  به گزارش روابط عمومي شهرداري منطقه يك اين بزرگراه كه  به موازات بزرگراه آيت الله صدر در شمال شرقي تهران در حال احداث است، با برآورد اوليه 7 ميليارد ريال در دي  ماه 1377 با طراحي چهار باند تندرو و كندرو به عرض 16 و 8 متر و طول 1400 متر در دو محور شمالي و جنوبي از ميدان  اراج تا سه راه ازگل آغاز شده است.  قبل از اجراي طرح، اين محور به صورت دو طرفه 12 مترعرض  داشت و در حال حاضر فاز اول اين طرح شامل محور جنوبي  بزرگراه با دو باند تندرو و كندرو به طول 700 متر به  اتمام رسيده و پس از روان شدن ترافيك در اين محور احداث  باندهاي شمالي آن آغاز مي شود. براساس بررسي هاي انجام  شده احداث شهرك هاي جديد در شمال بزرگراه و تراكم وسايل  نقليه اي كه ازسمت اين شهرك ها به طرف بزرگراه در حركت  هستند موجب بروز ترافيك سنگين و تصادفات بسياري در اين  محور مي شد ولي در حال حاضر با در نظر گرفتن ورودي و خروجي هاي خاص براي اين شهرك ها و احداث باند تندرو و كندرو مشكلات فوق تا حد زيادي حل شده است. 
