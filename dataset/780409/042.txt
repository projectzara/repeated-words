 گروه شهري: عدم رعايت ضوابط شهرسازي و معماري از جمله  كسري پاركينگ هاي بناهاي در حال احداث، موجب وارد آوردن  ميلياردها تومان خسارت و از بين رفتن امكان جبران بسياري  از خسارات ديگر شده است.  مهندس سيد محمدمهدي معيني - سرپرست حوزه معاونت شهرسازي و معماري شهرداري تهران با بيان اين مطلب درجمع معاونين  شهرسازي و معماري مناطق بيستگانه شهرداري تهران، گفت:  مشكلات ناشي از عدم رعايت مقررات ساخت و ساز، صرفا"  متوجه محدوده ساختمانهاي مذكور نيست بلكه عوارضي چون  آلودگي هوا وشنيداري به وجود مي آورد.  وي با تاكيد بر رعايت شيوه نامه صادره از سوي مهندس  الويري شهردار تهران، از معاونان شهرسازي مناطق شهرداري  خواست ضمن عمل به ضوابط و مقررات، نحوه ارائه خدمات به  شهروندان را نيز مطلوبتر از گذشته ساماندهي كنند.  معيني همچنين با بيان تاكيد شهردار تهران مبني بر عمل  مسئولانه و مقتدرانه نهادهاي زير مجموعه شهرداري از مسئولان شهرسازي مناطق خواست براي بهبود فعاليت هاي  شهرسازي، همه توان خود را صرف كنند و در صورت نياز به  اصلاح برخي ضوابط، پيشنهادات اصلاحي خود را به دبيرخانه  شوراي مناطق ارائه دهند. 
