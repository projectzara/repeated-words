 از مجموعه اطلاعات و توضيحاتي كه تاكنون از سوي مسئولان  سياسي و قضايي كشور و نيز مطبوعات در مورد قتلهاي  زنجيره اي ارائه شده است، فقط سه جمله به طور رسمي قابل  اتكاست! اين سه جمله عبارتند از:  1. برخي از اعضاي خودسر وزارت اطلاعات عامل قتلها بوده اند.  2. چهار تن از آنها با اسامي مشخص بازداشت شده اند.  3. يكي از عوامل اصلي قتلها كه مرتبط با دستگاههاي  جاسوسي بيگانه نيز بوده، اقدام به خودكشي كرده است.  آيا اين سه جمله در مورد پرونده اي كه ماهها مهمترين  دلمشغولي و مايه نگراني جامعه بوده است، براي اقناع  افكار عمومي كافي است؟ اين در حالي است كه در غياب اطلاعات رسمي و صحيح، تخيلها به كار مي افتد و شايعه پشت شايعه و افسانه پشت افسانه  ساخته و پرداخته مي شود. متاسفانه در مورد پرونده قتلها نيز اين موج برخاسته و بيم آن مي رود كه سراسر جامعه را فرا گيرد.  و اما خو كردن مردم به شايعات، فقط سبب گمراهي افكار عمومي نمي شود، بلكه تالي فاسد مهمتري نيز در بر دارد و آن بي اعتماد شدن مردم به دستگاههاي رسمي كشور است.  تاثير سوء بي اعتمادي مردم به دستگاههاي رسمي بر اداره  امور كشور نيز بر كسي پوشيده نيست، بنابراين، ارائه سريع  اطلاعات رسمي و دقيق در مورد پرونده قتلهاي زنجيره اي،  مهمترين ضرورت امروز جامعه ايران است.  احمد زيد آبادي  هفت اقليم  بهشت ايران متري چند؟    رييس تعاوني حفاظت از محيط زيست شهرستان مهاباد گفت:  بيش از نيم ميليون قطعه بچه ماهي در گودال هايي درمسير رودخانه" چم قوره "مهاباد باخطر نابودي مواجه هستند " هاشم خاتم پور" افزود: اين ماهي ها بر اثر خشك شدن آب اين رودخانه به صورت دسته هاي هزار و صد تايي در گودال هايي به دام افتاده اند. آب اين رودخانه در فصول  تابستان سال هاي گذشته جاري بود ولي امسال به دليل  خشكسالي از جريان افتاده است. وي در گفت و گو با خبرگزاري جمهوري اسلامي گفت: چنانچه تا چندروز آينده اين  ماهي ها از گودال هايي كه در حال خشك شدن مي باشند انتقال داده نشوند همه آنها از بين خواهند رفت. وي  يادآور شد: امسال به دليل كاهش بارندگي در مسيري به طول  22 كيلومترتعداد زيادي ماهي در گودال هايي كه به صورت  باتلاق و بركه هايي كه در اين مسير تشكيل شده اند در حال  از بين رفتن هستند. 
