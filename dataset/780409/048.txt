 گروه سياسي: حجت الاسلام والمسلمين عبدالواحد موسوي لاري  وزير كشور جمهوري اسلامي ايران به منظور ديداري سه روزه  و گفت وگو بامقام هاي روسيه ديروز وارد مسكو شد. موسوي  لاري كه رياست هيات ايراني را به عهده دارد به دعوت  همتاي روسي خود" ولاديمير روشايلو" به مسكو سفر كرده است.  مبارزه با مواد مخدر و داروهاي روان گردان مهمترين  موضوع مورد بحث موسوي لاري با وزير كشور روسيه خواهد بود كه ديروز بعدازظهر در نخستين دور مذاكرات وزيران كشور ايران و روسيه انجام شد. وزير كشور پس از ورود به مسكو گفت: همكاري هاي امنيتي نيز از ديگرمحورهاي گفت و گو با مقامات روسيه خواهد بود. در مدت اقامت موسوي لاري در مسكو موافقت نامه همكاري هاي دو كشور درزمينه مبارزه با قاچاق مواد مخدر به امضا مي رسد.  موسوي لاري افزود: مذاكراتي نيز با" سرگئي شويگو" وزير موقعيت هاي اضطراري روسيه خواهد داشت. اين مذاكرات نيز قرار است به امضاي موافقت نامه اي در زمينه پيشگيري از حوادث غيرمترقبه وهمكاري در حل مشكلات ناشي از اين گونه  حوادث بينجامد. وزيركشور همچنين قرار است ملاقات هايي با " سرگئي استپاشين "نخست وزير" گنادي سلزنيف "رئيس دوماي  كشوري روسيه و برخي ديگر از مقامات اين كشوراز جمله  " ولاديمير پوتين "دبير شوراي امنيت ملي و رئيس سازمان  امنيت فدرال روسيه داشته باشد. 
