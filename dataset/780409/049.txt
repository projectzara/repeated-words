 تهران- خبرگزاري جمهوري اسلامي: در آستانه ميلاد با سعادت پيامبر اكرم(ص)و امام جعفر صادق(ع)و به مناسبت  " روز صنعت "بعداز ظهر روز شنبه وزير صنايع به همراه  معاونان وروساي سازمانهاي وابسته با آيت الله هاشمي  رفسنجاني رييس مجمع تشخيص مصلحت نظام ديدار كردند.  در اين ديدار مديران ارشد صنعت كشور گزارشي از وضعيت  صنعت در زمينه طرح هاي راه اندازي شده، وضعيت تراز ارزي  صنعت و سرمايه گذاري هاي صنعتي مطرح كردند طبق اين  گزارش در 20 ماه گذشته تعداد سه هزار طرح نيمه تمام  به مرحله بهره برداري رسيده كه درنتيجه 58 هزارفرصت شغلي  جديد با سرمايه گذاري 6500 ميليارد ريال به وجود آمده  است. همچنين در اين مدت صنعت كشور با رشد 8 درصد توانسته  است بيشترين سهم را در رشد اقتصاد كشور وسهم توليد ناخالص داخلي داشته باشد.  آيت الله هاشمي رفسنجاني رييس مجمع تشخيص مصلحت نظام با تقدير ازتلاشهاي به عمل آمده و آرزوي توفيق روز افزون  براي بخش صنعت بر توسعه صادرات صنعتي به عنوان يكي از استراتژي هاي مهم اقتصادي كشور تاكيد كردو وضع صنعت را روان و با نشاط دانست.  وي در اين ديدار اهميت ترغيب صاحبان سرمايه به مشاركت  فعال تر دربخشهاي مختلف صنعتي و سرمايه گذاريهاي  توليدي را خاطر نشان ساخت. 
