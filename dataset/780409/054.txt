 فوتبال مرحله نيمه نهايي جام حذفي كشور پيروزي و استقلال اهواز، خاطره هايي كه تكرار مي شود    علي موسوي در آخرين روزهاي حضورش در ايران به اصلي ترين  مهاجم استقلال تبديل شده است موسوي در كنار حيدري زوج  قديمي خود در پاس اين بار براي شكست تيم سابق نقشه هاي  زيادي دارند. بايد ديدآيا اين دو مهاجم خوزستاني استقلال  موفق خواهند بودو يا جواناني همچون سبو شهبازيان، رسول خطيبي و علي جان ملكي، پاس را به فينال مي فرستند.  ديدار استقلال و پاس در سالهاي اخير هميشه زيبا بوده است  و اين بار نيز دو تيم با چنين انديشه اي سعي در رضايت  دوستداران فوتبال دارند.  گروه ورزشي: فوتبال هم رسم خوشايندي است. ميداني با حضور جوانان، دوستداران، تماشاگران و تقابلي از دو گروه با يك  انديشه، كه در آن شور و خروش پرمي كشد و نود دقيقه  اضطراب و هيجان لذتبخش اوج و فرود پيدا مي كند.  سالهاي سال است كه دو گروه در دو رنگ لباس بر فوتبال ما تركتازي مي كنند و احساسات پاك ورزشي را با خود تا مرز عشق پيش مي برند. در اين وادي گروه هايي هم بودندكه بدون  حمايت گاه اين دو رنگ را پس مي كشيدند و قدرت خود را به  نمايش گذاشتند.  سپس دهداري آمد و مكتبي ساخت مثالزدني به نام گارد كه با اسم هما تداوم يافت و بعد عده اي گرد هم آمدند تا تيمي  بسازند منضبط به نام پاس كه چند سالي قهرمان ايران شد و در بين قدرتهاي اول سردرآورد از اين برخوردها و رقابتها مي توان صدها صفحه نوشت و گفت: روز جمعه بار ديگر دو تيم  بزرگ كشور و دو قطب اصلي به مصاف حريفاني مي روند كه در مقاطعي تاريخ فوتبال را ساخته اند. مسابقه ها يي در شرايطي تازه.  معادله چندمجهولي نماينده ايران در جام در جام  باشگاههاي آسيا هنوز جواب قطعي خود را پيدا نكرده است.  يك رنگ به رقابت هاي سال بعد مي انديشد، رنگي ديگر قهرماني جام باشگاهاي آسيا در سال جديد را مي خواهد و رنگي ديگر خود را كمتر از ديگران نمي داند اما در جام  حذفي كه مركز اصلي شگفتي هاي فوتبال است شايد سيه  چهره هاي آبي پوش خوزستان تمام معادلات را برهم بزنند و به آرزوهاي دوردست نزديك شوند. كسي چه مي داند شايد تاريخ يكبار ديگر ورق خورد.  استقلال- پاس  در ديدار بزرگ جام حذفي  روز جمعه در ورزشگاه آزادي، استقلال و پاس بازي بزرگ  مرحله نيمه نهايي جام حذفي را برگزار مي كنند. ديدار دو همشهري كه به صورت تك حذفي برگزار مي شود تا يك فيناليست  انتخاب شود. استقلال در مرحله گذر يك ديدار سخت و دشوار دارد و سكومورخوف در اين زمان كوتاه تغيير عمده اي در نظم تيمي استقلال ايجاد كرده اما هنوز اين تيم پرطرفدار كه سالي بحراني و پرتنش را سپري كرده انسجام كامل را به  دست نياورده و اشكالات فردي هنوز پابرجاست.  مهمترين مشكل استقلال منفذهاي باز خط دفاعي است. استقلال  در خط دفاع كمبود نفر ندارد. زرينچه، بختياري زاده،  مهدوي، حسن زاده، تقوي، نوازي و حتي محمودي و حاجي پور نفرات زبده اي هستند كه در ارزيابي فردي كاستيهاي كمي  دارند اما در يك مجموعه گروهي و نحوه استقرار اين خط نقص هاي متعددي دارد.  اين كاستي ها حتي مقابل حريفي مثل نساجي هم پررنگ بود و اگر دروازه استقلال باز نشد ايراد كار مهاجمان نساجي بود نه توانايي هاي خط دفاعي استقلال.  در ميانه ميدان و خط حمله استقلال حلقه متصل خود را شناخته است. مثلث فكري، دين محمدي و مجيدي مثلثي كامل  هستند كه خيلي سنجيده به زوج موسوي، حيدري و يا ملكيان  متصل مي شوند. البته اين روحيه تهاجمي شايد يكي از علتهاي ضعف خط دفاعي استقلال است. چراكه فكري بيشتر از آنكه يك مدافع پنجم براي خط دفاع باشد دوست دارد در پشت  محوطه جريمه حريف از ضربات سوم استفاده كند. در مقابل  پاس اگر به ياران قديمي اش اعتماد كند يك مدعي طراز اول  براي فتح جام حذفي است.  ماركار آقاجانيان نقطه مطمئن خط دفاعي است اما زوج علي  جانملكي و سبو شهبازيان به درك متقابل نرسيده اند. اما شاهين آورند و سهند رازيان در دوجناح كناري با شعاع طولي  بلند مي توانند طرحهاي تيمي پاس را كامل كنند.  رسول غني زاده، وحيد مظاهري و جواد نكونام سه بازيكن خط مياني هستند. اين سه توانايي بهم ريختن نظم تيمي استقلال  را دارند اما مظاهري به تنهايي نمي تواند در حصار آبي ها مهاجمانش را به خوبي تغذيه كند.  در خط حمله اگر هاشميان اجازه بازي داشته باشد به همراه  رسول خطيبي روز سختي براي خط دفاع استقلال تداعي خواهند كرد به اين مجموعه اگر ليث نوبري را هم اضافه كنيم  متوجه قدرت پاس خواهيم شد.  استقلال اهواز- پيروزي  گرماي اهواز يا قدرت پيروزي  در گرماي اهواز، پيروزي به مصاف استقلال اهواز مي رود.  براي پيروزي كه با شكست سپاهان داراي انگيزه هاي تازه  شده شايد يك تساوي هم راضي كننده باشد.  پيروزي يك مشخصه مثبت ديگر هم دارد كه ديگر تيم هاي اين  مرحله فاقد آن هستند. اين تيم بدون اضطراب بازي مي كند و با جواز حضور در جام باشگاههاي آسيا دغدغه حذف شدن را ندارد.  اين تيم در اين مرحله مي تواند از بازيكنان جديدش هم  استفاده كند. بازيكناني همچون برزگر، رافت، برمك و... به  قدرت پيروزي افزوده است. و مي رسيم به استقلال اهواز،  تيمي كه با انبوهي از بازيكنان بومي اگرچه در دسته دوم  جام آزادگان موفق نبود اما در اين جام با حذف تيم هايي  همچون ملوان و فجر سپاسي راهي مرحله نيمه نهايي شده است.  اين تيم در اوج گرفتاريهاي مالي به ديدار پيروزي مي رود تا شايد شگفتي ديگر در فوتبال رقم بخورد.  حضور تيم استقلال اهواز در اين مرحله نشان داد كه اين  تيم اگر از حمايتي جدي برخوردار شود، از پتانسيل هاي  بسيار بالايي برخوردار است كه مي تواند در خطه جنوب كشور هميشه يكي از بهترين ها باشد. استقلال اهواز بصورتي خيلي  جدي نيازمند ياري و همكاري همه مسئولين بلندپايه و دلسوختگان ورزش در خوزستان است. 
