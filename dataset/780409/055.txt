 گروه ورزشي: با هدف جلب مشاركت همگاني عموم شهروندان به  منظور مقابله با پديده اعتياد به عنوان معضلي اجتماعي،  يك دوره همايش بزرگ دو همگاني به مناسبت هفته مبارزه با مواد مخدر و هم زمان با ميلاد رسول اكرم(ص)برگزار مي گردد.  به گزارش روابط عمومي معاونت امور اجتماعي و فرهنگي  شهرداري تهران در اجراي اين همايش دفتر كل امور اجتماعي  استانداري تهران و حوزه معاونت امور اجتماعي و فرهنگي  شهرداري تهران مشاركت خواهند نمود.  بنابراين گزارش همايش فوق با حضور صدها نفر از شهروندان  محلات مناطق بيست گانه شهر تهران ساعت 7 صبح روز پنج شنبه دهم تيرماه از مبدا بلوار شهيد محلاتي، بلوار نبرد به مقصد فرهنگسراي خاوران برگزار خواهد شد. اين  گزارش حاكي است در پايان اين همايش كه با شعار مبارزه با مواد مخدر و مقابله با معضل اعتياد انجام مي شود، مراسم  ويژه اي نيز با حضور جمعي از مسئولان، ورزشكاران و هنرمندان در محل فرهنگسراي خاوران اجرا مي گردد. اين  روابط عمومي از كليه برادران علاقه مند دعوت به عمل  آورده است به منظور ثبت نام و حضور در اين همايش بزرگ  ساعت 6 صبح روز پنج شنبه دهم تيرماه به نشاني بلوار شهيد محلاتي، ابتداي بلوار نبرد جنوبي حضور يابند.  گفتني است در پايان اين همايش به نفرات اول تا بيستم  جوايز نفيسي اهداء خواهد شد و علاوه بر اين به يك صد نفر ا ز ديگر شركت كنندگان به قيد قرعه جوايز ارزنده اي از سوي برگزاركنندگان اين همايش اهداء خواهد شد. 
