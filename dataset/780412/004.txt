 گروه ادب و هنر: گروهي از هنرمندان در نيويورك مجسمه غول  پيكر اسبي را كه لئوناردو داوينچي نقاش و مجسمه ساز صاحب نام ايتاليايي ساخت آن را پانصد سال قبل نيمه كاره رها كرده بود تكميل كردند.  به گزارش واحدمركزي خبر به نقل ازشبكه تلويزيوني  بي بي سي، داوينچي ساخت اين مجسمه برنزي را در سال 1499 آغاز كرد ولي در آن سال نيروهاي فرانسوي به ايتاليا حمله  كردند و ازاين مجسمه براي نشانه گيري و تمرين تيراندازي  استفاده نمودند.  گفته مي شود داوينچي ازاينكه نتوانسته بود اين كار را خود تمام كند دربستر مرگ گريه كرده بود.  هنرمندان هدف اصلي كار خود براي تكميل اين مجسمه را احترام به داوينچي و ستايش از وي دانسته اند.  اين اثر گرانبها پس از يك هفته نمايش درنيويورك به ميلان  ايتاليا جايي كه داوينچي كار ساخت آن را پانصدسال پيش  آغاز كرد انتقال مي يابد. 
