   پوسيدگي هاي دنداني شديد كه متعاقب استفاده از شيشه شير نوزدان ايجاد مي شود را اصطلاحا" سندرم شيشه شير مي نامند. بعضي از والدين، كودكان خود را عادت داده اند كه در تمام طول شب شيشه شير حاوي آب ميوه، شير و يا آب قند در دهان داشته باشند. نتيجه چنين كاري اين است كه در رويش اولين دندانهاي شيري كودك(6 تا 8 ماهگي)، پوسيدگي هاي شديد مشاهده مي شود.  شير در حالت عادي موجب پوسيدگي دندان نمي شود ولي زماني  كه شيشه شير براي ساعتها در دهان باقي مي ماند، مي تواند ايجاد پوسيدگي كند. براي جلوگيري از بروز اين گونه  مشكلات مي توان شيشه شير را شبها از كودك گرفت يا اين كه  دست كم شيشه شير كودك فقط با آب جوشيده خنك شده پر شود.  همچنين مي توان از پستانك به تنهايي استفاده كرد.(بدون  آنكه به مواد قندي همچون عسل، مربا و... آغشته شود.) بسياري از مردم بر اين باور هستند كه شيريني هاي طبيعي  مثل عسل، خرما و... قدرت پوسيدگي زايي ندارند; ولي اين  عقيده به هيچ وجه صحيح نيست. در مورد غذاي كودك نيز بهتر است به جاي استفاده از غذاهاي آماده براي كودك كه در قوطي و يا بسته بندي متفاوت عرضه مي شود، از غذاهايي كه  در منزل به صورت تازه و كم شيرين آماده مي شوند استفاده  شود.  رعايت بهداشت دهاني كودك، بايد از همان زمان رويش  دندانهاي(حدود 6 تا 8 ماهگي)آغاز شود. مي توان با استفاده از پارچه تميز اقدام به پاك كردن دندانهاي طفل  كرد و پس از مدتي، مي توان از مسواك هاي مناسب سق وي  استفاده كرد، كه البته در ابتدا، اين امر توسط والدين  صورت مي پذيرد و سپس بتدرج مسئوليت رعايت بهداشت دهان به  كودك واگذار مي شود. لازم به يادآوري است كه نظارت بر نحوه مسواك زدن كودك بايد تا سن 7 سالگي ادامه يابد. چون  تا اين سن كودك مهارت لازم در انجام اين مسئوليت را كسب نمي كند. استفاده از خمير دندان هاي حاوي فلورايد نيز توصيه مي شود و مقدار خمير دندان لازم براي هر مسواك زدن  به اندازه يك سوم طول برس مسواك است. تا زماني كه عمل  مسواك زدن توسط والدين انجام مي شود، احتمال بلعيدن  مقداري خمير دندان توسط كودك وجود دارد كه مشكلي ايجاد نمي كند.  دكتر ماريتا شكاريان 
