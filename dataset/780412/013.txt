 نخستين نمايشگاه قرآن كريم جمهوري اسلامي ايران با هدف  معرفي فعاليت هاي قرآني كشورمان و همچنين آشنايي با فعاليت هاي قرآن در كشورهاي اسلامي، به مناسبت هفته وحدت،  در" اردن "برگزار شد.  در مراسم افتتاحيه اين نمايشگاه كه در مسجد ملك عبدالله  برگزار شد، وزير اوقاف اردن برگزاري نمايشگاه قرآن كريم  را كاري برجسته و بزرگ ذكر كرد و گفت: برگزاري اين  نمايشگاه خدمتي به اهداف قرآني است و جاي تشكر و تقدير دارد.  وي اظهار اميدواري كرد كه برپايي چنين نمايشگاههايي به  عنوان يكي از ابزارهاي انتقال افكار و انديشه هاي دو كشور موءثر باشد.  اين نمايشگاه، شامل بخش هايي چون نمايش آثار مكتوب و همچنين نمايش آثار و اشياء هنري و نرم افزارهاي قرآني  است. اجراي مراسم و محافل انس با قرآن كريم توسط قاريان  و گردهمايي تواشيح ايراني، از برنامه هايي است كه در مدت  برپايي نمايشگاه، اجرا مي شود.  نمايشگاه قرآن كريم كه شنبه پنجم تير در اردن برپا شده  است به مدت 10 روز به كار خود ادامه مي دهد. 
