   محمدعلي /سپانلو نشر /قطره چاپ /اول، 1378 1650 /نسخه  قطع وزيري كالينگور /باروكش 1400 /صفحه 5000 تومان.  كار تدوين و گردآوري مجموعه هاي شعر در ايران، سابقه اي  بس طولاني دارد. انبوه جنگ ها و تذكره هاي خطي  گردآورندگان اعصار كهن تر موءيد اين مدعا است چه بسا شاعران خوش ذوق كه دست تطاول زمان دواوين شعر آنها را از بين برده است و امروزه تنها براساس همين جنگ ها و مجموعه ها- كه معمولا" توسط افراد اهل و خوش ذوق  جمع آوري و توسط كاتبان متعدد كتابت مي شد- از اين  شاعران اثري مانده است. "شاعران بي ديوان "مجموعه اي از اشعار همين شاعران بود كه سالها قبل توسط محمود مدبري  منتشر شد.  در دوران معاصر نيز ادبا و شاعران و صاحبنظران گوناگوني  با رويكردها و در پاسخ به نيازهاي خاص به اين كار همت  گماشته اند. برخي از اين مجموعه ها شعر شاعران كلاسيك را دربرگرفته و برخي شعر شاعران نوپرداز را.  در مورد شعرنو نيز تاكنون آثار چندي به بازار آمده كه  شايد قابل اعتناترين آنها مجموعه شعر نو از آغاز تا امروز با انتخاب و تحليل محمد حقوقي و نيز" روشن تر از خاموشي" كار مرتضي كاخي بوده است.  هزار و يك شعر، گزارش شعرنو ايران طي 90 سال، كار جديدي  در اين زمينه از محمدعلي سپانلو شاعر، نويسنده و محقق  معاصر است. ويژگي اين اثر جديد تا حدودي به جامعيت آن و بيشتر به نوع نگاه و تقسيم بندي اصولي سپانلو مربوط مي شود. موءلف در 38 صفحه مقدمه فني اين اثر دوران 90 ساله  شعر نو را به چهار فصل اصلي يعني تجدد، جريان هاي موازي  شعر نو، نوپردازي در شعر سنتي و شعر نو نيمايي تقسيم  كرده است و به طور مبسوط دلايل چنين تقسيم بندي پيشنهادي  را شرح داده است از آن گذشته خود فصل چهارم شامل  بخش هاي شاخه اعتدالي شعرنو، شاخه اصولي شعرنو، شعر سپيد و موج نو است.  سپانلو در مقدمه كتاب خود، هدف اين كتاب را گردآوري  منابعي برشمرده كه با بيشترين حد اطلاع رساني و در كمترين حجم ممكن، بتواند خطوط اصلي شعر معاصر، يعني شعري  كه در قرن اخير در پرتو تجدد سياسي و اجتماعي انقلاب مشروطه شكل گرفت را ترسيم كند و منبعي باشد آماده براي  تاريخ ادبيات نويسان. در اين مجموعه كه آثار سال هاي دهه  هفتاد شاعران را نيز در برمي گيرد، آثار بسياري شاعران  پير و جوان را مي يابيم كه به دلايل ذوقي يا فني جاي  آنها در ساير مجموعه ها خالي بوده است. شعرها با شعري از عارف قزويني آغاز مي شود و با شعري از شهرام رفيع زاده  پايان مي يابد. آثار برخي شاعران برجسته كه حيات شعري  آنها بيش از يك دهه به طول انجاميده است، در بيش از يك  مقطع آمده است. 
