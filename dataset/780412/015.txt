 هنوز براي كارشناسان دوپينگ دشوار است كه وجود فراورده  توليد شده علم ژنتيك، يعني اريتروپويتين(EPO)را در بدن  تشخيص دهند. همان هورمون رشد گلبولهاي قرمز كه در رسوايي  دوپينگ سال گذشته توردو فرانس(مسابقه دوچرخه سواري دور فرانسه)، عناوين روزنامه ها را به خود اختصاص داد.  اما اطمينان به روش تشخيص اين هورمون و همينطور روش  رقابت ژنتيكي، دشوارتر از تعيين صحت وجود اين ماده در بدن است. پژوهشگران دانشگاه پنسيلوانيا و شركت داروسازي  آرياد، موفق شدند به كمك يك ويروس بي خطر، ژني را به  موشهاي آزمايشگاهي انتقال دهند كه فراوري هورمون رشد اريتروپويتين را در بدن خود حيوانات تسريع و براي مدت يك  سال يا بيشتر حفظ مي كند. ضمنا" مي توان ميزان و شروع به  توليد اريتروپويتين را با خوردن داروهاي معيني كنترل كرد.  علاوه برآن، پژوهشگران تاييد كرده اند كه با اين روش  مي توان يكي از بزرگترين موانعي را كه تاكنون سد راه  پيشرفت درمان ژنتيكي موءثر بيماريهاي كم خوني، ديابت يا حتي سرطان بوده، پشت سر نهاد.  منبع: مجله اشپيگل  ترجمه: حميد فدايي يگانه 
