 اخيرا" در ايالت "مكلين بورگ فورپومرن "آلمان روشي نوين  در اداره مدارس شكل گرفته كه در حال گسترش است. در اين  روش، دانش آموزان و نيز والدين آنها از قدرت بيان و حق  راي در انجمن هاي رهبري مدارس برخوردار مي شوند.  در اين طرح كه توسط دولت ائتلافي ايالت "مكلين بورگ  فورپومرن" مطرح و به مورد اجرا گذاشته شده است، اعضاء انجمن هاي رهبري مدارس اين ايالت، مركب از معلمان،  اولياي دانش آموزان و دانش آموزان هستند و هر گروه، يك  سوم از مجموع كرسيهاي اعضا اين انجمنها را به خود اختصاص  خواهد داد. قرار است در آينده، از هر گونه اعمال قدرت و سانسور بر روزنامه هاي منتشره از سوي دانش آموزان  صرف نظر شود و توزيع شير بين دانش آموزان مدارس اين  ايالت، در برنامه اصلي قرار گيرد. به نظر مي رسد اين طرح  كه از سوي 11300 تن از سكنه ايالت "مكلين بورگ فورپومرن " (به صورت جمع آوري امضا)مورد حمايت قرارگرفته است، در بهبود ساختار كمي مدارس اين ايالت، تاثير بسزايي داشته  باشد. از طرف ديگر، حزب مخالف دولت حاكم بر ايالت "مكلين  بورگ فورپومرن "با متهم كردن دولت مزبور به تخطي از قوانين موجود، پيشنهاد دگرگوني در اداره مدارس اين ايالت  را نوعي "اخلال مقررات اداري "دانست. اين حزب همچنين  قانوني كردن توزيع شير خوراكي در بين دانش آموزان را غيرعملي دانست و اعمال قدرت انجمنهاي مدارس اين ايالت را كه تركيبي از دانش آموزان، والدين و معلمين است، نوعي  دخالت غيرمسئولانه در حيطه امور تربيتي و آموزشي مدارس  عنوان كرد.  منبع: آژانس خبرگزاري آلمان 
