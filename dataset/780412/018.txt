 وزير صنايع چهارشنبه گذشته در همايش "روز صنعت "گفت: با توجه به نقش دولت در تسهيل قوانين و سياستگذاري براي  فعاليت هاي صنعتي، بايد نقش تصدي گرايانه آن در اين امور كاهش يابد و نقش مردم در فعاليت هاي صنعتي پررنگتر شود.  به گزارش خبرگزاري جمهوري اسلامي، غلامرضا شافعي در جمع  مديران صنعتي كشور گفت: هرچند در طول سال هاي اخير برخي  از واحدهاي صنعتي دولتي به بخش خصوصي واگذار شده اما اين  ميزان كافي نيست و بايد روند واگذاري واحدهاي صنعتي به  بخش خصوصي نسبت به قبل افزايش يابد. وي با اشاره به  فعاليت هاي وزارت صنايع براي اجراي تبصره 35 بودجه  سال جاري(خصوصي سازي صنايع كشور)، آمادگي اين وزارتخانه  را براي واگذاري سايرواحدهاي صنعتي اعلام كرد و از تمامي  فعالان در بخش هاي اقتصادي و صنعتي خواست سهام شركت هاي  قابل واگذاري را خريداري كنند.  وزير صنايع در همين ارتباط گفت: شرايط واگذاري نسبت به  قبل نه تنهاتغييري نكرده بلكه واگذاري سهام مزايده اي  به صورت قسطي نيز ادامه خواهد يافت. شافعي سپس با ارائه  آماري به مقايسه وضعيت توليد كشور در سالهاي 1356و 1377 پرداخت و گفت: با انجام سرمايه گذاري هاي كلاني كه در بخش هاي صنعتي صورت گرفته ضمن تامين نياز داخل، بخشي از محصولات مازاد بر نياز كشور به خارج صادر شده است.  وزير صنايع از بانك مركزي جمهوري اسلامي ايران خواست با دخالت دربازار آزاد ارز از نوسانات نرخ ارز جلوگيري كند و زمينه توسعه فعاليت هاي صنعتي را فراهم كند.  سخنان وزير امور اقتصادي و دارايي  دكتر حسين نمازي وزير امور اقتصادي و دارايي نيز گفت: تا زماني كه سود بانكي سپرده گذاران از سودي كه به بخش صنعت  پرداخت مي شود بيشتر است تمايلي به سرمايه گذاري دراين  بخش وجود ندارد.  وي گفت: جداسازي بازار پول از سرمايه عاملي براي ترغيب سرمايه گذاران به توسعه فعاليت هاي صنعتي است.  وي ايجاد هماهنگي بين نظام هاي اجتماعي، اقتصادي و توليد را براي توسعه فعاليت هاي اقتصادي ضروري دانست و گفت: در صورتي كه بين نظام هاي توليد، توزيع، مصرف،  ماليات و گمرك و... هماهنگي ايجاد نشود و اين بخش ها از يكديگر حمايت نكنند، برنامه هاي پيش بيني شده تحقق  نخواهد يافت.  وي كاهش تعدد دريافت عوارض از صنعت را در طرح ساماندهي  اقتصادي و برنامه سوم توسعه خاطرنشان ساخت.  به گفته وي هنوز از سوي ارگان هاي مختلف درخواست عوارض  از بخش صنعت مي شود، اما اين وزارتخانه با تقاضاهاي جديد مخالفت مي كند تا اين امرموجب توسعه صنعت شود.  وزير امور اقتصادي و دارايي اظهار داشت: همچنين براي  شكوفايي ورشد صنعت براساس ماده 138 قانون ماليات هاي  مستقيم، صنعتگران مي تواننددرآمدهاي خود را به  سرمايه گذاري هاي جديد صنعتي اختصاص دهند. نمازي گفت: در صورتي كه سرمايه گذاران اقدام به سرمايه گذاري در مناطق محروم كنند از معافيت هاي مالياتي برخوردار خواهند شد. وي با اشاره به عدم همكاري برخي از صنعتگران با وزارت  امور اقتصادي ودارايي در امور مالياتي گفت: صنعتگران با رعايت استانداردهاي حسابرسي وبكارگيري دفاتر حسابرسي  قانوني مي توانند ضمن تسريع در انجام كارهايشان، از بهانه گيري هاي بي مورد ماموران مالياتي در امان باشند.  وي از صنعتگران خواست با مردمي سازي مميزي و حسابرسي  حسابهاي مالياتي شركت ها و با انجام طرح خود اظهاري به  توسعه بخش صنعت كمك كنند وبا اين وزارتخانه همكاري كنند.  وي با اشاره به اينكه درآمدهاي نفتي به دليل كاهش قيمت  نفت تقليل يافته و اكنون حدود 60 درصد توليد ناخالص  داخلي از پرداخت ماليات معاف است، گفت: به طور قطع با توزيع ناعادلانه درآمد نمي توانيم اقتصاد به خصوص صنعت  موفقي داشته باشيم. وي ادامه داد: براي تسهيل فعاليت  صنعتي قانون ماليات ها بازنگري خواهد شد و لايحه آن  تقديم دولت شده است و در همين ارتباط از وزارتخانه هاي صنعتي خواسته شده است نظرات كارشناسي خود را در اين زمينه ارائه كنند.  اظهارات وزير معادن و فلزات  به گفته وزير معادن وفلزات در برنامه سوم توسعه كشورتلاش  شده تا انحصارات دولتي رفع شود ضمن اينكه توسعه صادرات  صنعتي به عنوان محور قرار گرفته است و بايد براي رفع  موانع آن تلاش شود.  اسحاق جهانگيري افزود: جايگاه صنعت كشور فاصله زيادي با جايگاه اين صنعت در كشورهاي دنيا دارد و بايد دلايل اين  عقب ماندگي بررسي شود.  وي مشكلات بخش صنعت را به دو گروه درون و برون سازماني  تقسيم كرد وگفت: براي رفع مشكلات درون سازماني نياز به  تدوين استراتژي توسعه صنعت و تفاهم ملي است. وي  بهره برداري نادرست از سرمايه گذاري هاي موجود، ضعف  مديريت در بخش خصوصي و دولتي، كيفيت نامطلوب كالاهاي  توليدي و صادراتي، عدم هماهنگي بافن آوري هاي روز دنيا و آموزش و تحقيقات را از مسائل دروني سازمان بخش صنعت ذكر كرد.  وزير معادن و فلزات افزود: نبود بستر مناسب براي احترام  به توليدكننده، نبود فضاي امنيتي مناسب براي  سرمايه گذاري، عدم ثبات در مقررات وسياست ها، لزوم اصلاح  مقررات مالي و بازرگاني، نبود بانك توسعه اي وتامين خطوط اعتباري ويژه بخش صنعت از مشكلات برون سازماني بخش صنعت  است.  وي گفت: با توجه به اينكه حجم فعاليت هاي اقتصادي دولت  بسيار بيشتر از بخش خصوصي است، بايد شرايط خصوصي سازي با ايجاد امنيت سرمايه گذاري دركشور فراهم شود تا رغبت به  فعاليت در اين بخش بيش از پيش افزايش يابد. وي مشكل ديگر بخش صنعت را وجود دستگاههاي متفاوت متولي اين بخش  دانست و گفت: بايد تلاش شود در برنامه سوم توسعه اقتصادي  دستگاههاي متولي بخش صنعت يكي شوند و دستگاه تصميم  گيرنده يك دستگاه باشد تا از پراكندگي تصميم گيري ها جلوگيري شود.  وي گفت: اين وزارتخانه در واگذاري فعاليت هاي بخش فلزات  به بخش خصوصي هيچ محدوديتي ندارد و تلاش مي كند كه  واحدهاي اين بخش را به بخش خصوصي واگذار كند.  سخنان رئيس كل بانك مركزي  رئيس كل بانك مركزي نيز در اين همايش گفت: جمعيت جوان  فعال كشور از16 ميليون نفر در سال 76 به 23 تا 24 ميليون  نفر در سال 1385 خواهد رسيدلذا براي ايجاد شغل براي آنان  بايد سهم سرمايه گذاري نسبت به توليد از رشدمتوسط سالانه  5/19 درصد برخوردار باشد.  دكتر محسن نوربخش اظهار داشت: سهم سرمايه گذاري نسبت به  توليد در سال 77 حدود 5/14 درصد بود كه براي  تحقق برنامه هاي اشتغال كشور تا سال 85، اين سهم بايد با بيش از دو برابرافزايش به 33 درصد برسد. وي توجه به  ايجاد اشتغال را از الزامات برنامه سوم توسعه دانست وگفت:  هرچند بخش صنعت مي تواند بخشي از اين اشتغال را ايجاد كند اما اين امر نياز به تامين خواسته هاي صنعت و سرمايه گذاري هاي تازه دارد. از سال 68 تا 75 به دليل  افزايش قيمت نفت و توليدات كشور، نرخ پس انداز بخش دولتي  بين سه تا 5/8 درصد بود اما اين ميزان بدليل كاهش قيمت  نفت در سال گذشته به منهاي 5/0 درصد رسيد.  وي پس انداز را به دو نوع خصوصي و ملي تقسيم كرد و گفت:  در سال 75حدود 22 درصد پس انداز متعلق به بخش خصوصي بود و هشت درصد آن به بخش دولتي تعلق داشت. وي گفت: كاهش قيمت  نفت سبب شد كل پس انداز جامعه از 30 درصد در سال 75به 22 درصد در حال حاضر برسد ضمن اينكه نرخ رشد سرمايه گذاري  هم كاهش يافت و به 5/13 درصد رسيد.  رئيس كل بانك مركزي سپس جايگاه صنعت را در اقتصاد كشور تشريح كرد و گفت: بخش صنعت توان و تحمل بيشتري در توليد ناخالص داخلي كشور داردو در حال حاضر حدود 400 هزار واحد صنعتي كوچك و بزرگ زمينه اشتغال 5/1ميليون نفر را در كشور فراهم كرده است.  نوربخش اظهار داشت: هرچند 90 درصد مالكيت واحدهاي صنعتي  در اختياربخش خصوصي است اما 70 درصد ارزش افزوده بخش  صنعت مربوط به صنايع دولتي است و بخش خصوصي تنها 30 درصد از ارزش افزوده بخش صنعت را بعهده دارد. وي گفت: حجم  سرمايه گذاري انجام شده در دو برنامه اول و دوم توسعه  اقتصادي در بخش صنعت در مجموع بيش از سطح عمومي كشور و در حد 1/15 درصدبود در حاليكه حجم سرمايه گذاري در اين  مدت در ساير بخش ها در كشور حدود1/13 درصد بوده است.  وي ادامه داد: رشد توليد ناخالص داخلي در سال 74 /حدود 5 4 درصد و رشدصنعت 4/5 بود كه اين ارقام در سال گذشته به  ترتيب به 6/1 و 9/4 درصدرسيد.  وي گفت: با اين كه صنعت در ابتداي برنامه اول وابستگي  زيادي به ارزهاي خارجي داشت در حال حاضر با افزايش ساخت  داخل وابستگي خود را به پائين ترين ميزان كاهش داده است.  نوربخش اظهار اميدواري كرد: با امكانات صادراتي كه در كشور فراهم شده است، نوسانات ارزي تاثير كمتري در فعاليت هاي صنعتي بگذارد. وي سياست بانك مركزي را دسترسي  بيشتر بخش خصوصي به منابع بانكي براي توسعه آزادسازي  فعاليت هاي صنعتي ذكر كرد و گفت: اين بانك همچنين تلاش  مي كند با كاهش مقررات دست و پاگير اداري و تسهيل  قوانين امكان دسترسي بخش خصوصي به تسهيلات بانكي را بهبود بخشد.  نوربخش گفت: دريافت ارز واريزنامه اي مورد نياز بخش  خصوصي از بورس اوراق بهادار تهران بدون نياز به دريافت  مجوز از بانك مركزي و براساس قوانين تجارت بين الملل از اقدام هاي اخير اين موسسه براي توسعه فعاليت هاي صنعتي  است. وي اظهار اميدواري كرد: اين بانك بتواند امكاني را فراهم كند كه بخش دولتي نيز بدون نياز به دريافت مجوز از بانك مركزي بتواند ارز واريزنامه اي دريافت كند.  رئيس كل بانك مركزي گفت: همچنين اين بانك براي توسعه بخش  صنعت به سرمايه گذاران اجازه استفاده از منابع خارجي را به صورت فاينانس داده است  وي به صنعتگران پيشنهاد كرد: يك موسسه اعتباري ويژه صنعت  ايجاد كنندو از طريق سپرده گذاري كوتاه مدت زمينه امكان  جذب و اعطاي تسهيلات را براي همكاران خود فراهم كنند.  نوربخش با اشاره به تاكيد دولت بر تبصره 35 لايحه بودجه مبني  برخصوصي سازي واحدهاي صنعتي گفت: هنوز حدود 70 درصد از فعاليت هاي صنعتي در اختيار بخش دولتي است و بايد زمينه  واگذاري هرچه سريعتر آنها به مردم فراهم شود. وي گفت: با توجه به اينكه دولت قصد كوچك كردن فعاليت هاي اقتصادي  خودرا دارد، ديگر نيازي نيست كه درآمدهاي ناشي از صنعت  را به سرمايه گذاري هاي جديداختصاص دهد زيرا در آن صورت  سهم بالاي دولت حفظ خواهد شد.  رئيس كل بانك مركزي گفت: دستگاههاي متولي واگذاري  واحدهاي صنعتي مي توانند درآمدهاي ناشي از فروش  كارخانه ها را در اختيار بانك صنعت و معدن قرار دهند تا به صورت تخصصي در اختيار متقاضيان قرار گيرد. 
