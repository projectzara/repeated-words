 درهمايش روز صنعت، صنعتگران كشور با صدور قطعنامه اي  برحمايت دولت از تشكل هاي صنفي، تخصصي تاكيد كردند.  آنان خواستارشناسايي ورفع عوامل بازدارنده تشكل گرايي  وايجادانجمنهاي علمي، صنفي، اتاق ها، سنديكاها و فدراسيون هاي تازه توسط افرادهم حرفه و صنوف شدند.  شركت كنندگان در اين همايش خواستار اتخاذ قوانين لازم  براي مساعدسازي محيط اقتصاد صنعتي و بازاركالاها وعوامل  توليد و مشوق رقابت سالم و ارتقاي فرهنگ صنعتي در كشور شدند.  ايجاد بازارهاي سرمايه رقابتي متنوع و ابزارهاي مالي  مناسب با نيازها و هدايت پس اندازهاي كوچك  مردم بسوي صنعت با حفظ منافع وحقوق پس اندازكننده از ديگر خواسته هاي شركت كنندگان در اين همايش بود.  آنها همچنين خواستار جمع آوري تمامي درآمدهاي حاصل از موضوع تبصره 39 قانون وصول برخي از درآمدهاي دولت(دو در هزار فروش)در صندوقي به نام صندوق حمايت از صنعت و صرف  صنعت شدند.  دراين همايش اعلام شد: قانون كار بايد تحت عنوان قانون  كار و روابط صنعتي برمحور اهداف ملي يعني توسعه اقتصادي  كشور و رشد فعاليت هاي توليدي، تشويق اشتغالزايي و درآمدآفريني مورد تجديد نظر قرار گيرد.  دراين قطعنامه اضافه شده است: مشكلات حاد بخش صنعت از جمله مسائل شهرك هاي صنعتي، مابه التفاوت تنخواه ارزي  (فاينانس)و تامين اعتبارات لازم براي صنعت مورد توجه  قرار گيرد. مساله فاينانس صرفا يك مساله مديريتي بانكي  است و درخواست مي شود هيات دولت آن را بررسي كند. 
