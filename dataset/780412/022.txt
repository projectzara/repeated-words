 استويچكف از ژاپن رفت  گروه ورزشي: "هريستو استويچكف "ستاره فوتبال بلغارستان  از تيم كاشيوا ريسول ژاپن جدا شد.  استويچكف علت كناره گيري خود را عدم انگيزه اعلام كرده  است.  وي در 27 بازي، 12 گل براي اين تيم ژاپني به ثمر رساند.  قرار است استويچكف به عنوان مدير باشگاه زسكا صوفيه  مشغول به كار شود.  دشان در لندن مي ماند " ديديه دشان "كاپيتان تيم ملي فوتبال فرانسه اعلام كرد،  دوران بازيگري خود را در باشگاه چلسي انگليس به پايان  خواهد رساند.  دشان در اين رابطه گفت: من قصد دارم سه سال ديگر به طور حرفه اي فوتبال بازي كنم و به همين دليل دوران بازيگري  خود را در شهر لندن به پايان خواهم رساند.  بزرگان پيروز شدند در ادامه رقابتهاي فوتبال جام ملتهاي آمريكاي جنوبي تيم  آرژانتين موفق شد با نتيجه سه بر يك، اكوادور را شكست  دهد و كلمبيا با يك گل از سد اروگوئه گذشت البته در اين  بازي، دو بازيكن اروگوئه توسط داور از زمين اخراج شدند.  در ساير بازيهاي انجام شده، مكزيك با تك گل هرناندز،  شيلي را مغلوب كرد و برزيل با 7 گل ونزوئلا را درهم  كوبيد كه رونالدو زننده دو گل تيم برزيل بود.  پلات به فارست رفت  ديويد پلات، كاپيتان سابق تيم ملي فوتبال انگليس به  عنوان مربي تيم ناتينگهام فارست برگزيده شد.  پلات فصل پيش براي 5 بازي هدايت تيم سامپدوريا ايتاليا را برعهده گرفت اما از سمت خود استعفا داد. 
