   گروه شهري: با هدف تامين فضاهاي تفريحي و ورزشي ويژه  شهروندان تهران در آستانه ميلاد حضرت رسول(ص)و با حضور معاونين و مسئولين شهرداري منطقه 5، مسئول ورزش بانوان  شهرداري تهران، بخشداركن و تني چند از مسئولين ورزشي  فدراسيون سواركاري، نخستين آموزشگاه سواركاري غرب تهران  در پارك چيتگر افتتاح شد.  به گزارش روابط عمومي مجتمع فرهنگي ورزشي چيتگر(وابسته  به شهرداري منطقه 5)اين آموزشگاه با مشاركت بخش خصوصي و زير نظر فدراسيون سواركاري در زميني به مساحت 4 هزار متر مربع ساخته شده و داراي 2 پيست، يكي به مساحت 700 متر ويژه تمرين پرش و ديگري به مساحت 3 هزار متر ويژه  مسابقات پرش است. همچنين اصطبل نگهداري اسب اين مجموعه  با مساحت 250 متر مربع گنجايش 18 راس اسب را دارد. از ويژگيهاي اين مجموعه موقعيت مكاني آن است كه در هر دوره  هم بانوان و هم آقايان به طور جداگانه در محيطي مناسب مي توانند آموزش ببينند. 
