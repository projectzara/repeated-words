 گروه شهري: معاون امورمناطق سازمان حمل ونقل و ترافيك  تهران ديروز اعلام كرد: براي اطلاع دقيق از محل وقوع  حوادث، اتفاقات و خرابي جاده ها، در تمامي بزرگراههاي  شهر تهران تابلوهاي كيلومترشمار در فواصل 200 متر نصب مي شود. مهندس حسن آقايي گفت: هم اكنون بزرگراههاي چمران،  مدرس، صدر، بابايي، شيخ فضل ا.. نوري، شهداي گمنام،  بسيج و بعثت به اين تابلوها مجهز شده اند.  وي هزينه تهيه و نصب هر يك از اين تابلوها را 75 هزار ريال عنوان كرد وافزود: تاكنون يك هزار و 500 عدد از اين  تابلوها در بزرگراههاي شهر تهران نصب شده است.  وي همچنين گفت: پنج تابلوي متغيرخبري رايانه اي درپنج  بزرگراه تهران نصب شده است و درآينده نزديك نيز در دو خيابان و پنج بزرگراه ديگراين تابلوها نصب خواهدشد.  در تابلوهاي متغير خبري رايانه اي آخرين وضعيت ترافيكي  بزرگراهها وديگرخيابانهاي منتهي به بزرگراهها به  رانندگان اعلام مي شود.  مهندس آقايي از رانندگان خواست درصورت بروز هرگونه تصادف  و خرابي خودروها وهمچنين مشاهده خرابي آسفالت  دربزرگراهها مراتب را از طريق شماره تلفن 8828207 اعلام  كنند معاون امورمناطق سازمان حمل ونقل وترافيك تهران  تصريح كرد: اين سازمان طي مكاتباتي با شركت مخابرات  درصدد است هزينه اطلاع رساني با شماره 8828207را سازمان  ترافيك بپردازد و هزينه تماس در اين مورد به حساب تماس  گيرنده منظور نشود. 
