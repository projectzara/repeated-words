 گروه شهرستانها: مركز تحقيقات منابع طبيعي جهاد سازندگي  مازندران با توجه به غناي پوشش گياهي در استان مازندران  كار جمع آوري و شناسايي گياهان اين استان را در قالب يك  طرح ملي در دست اجرا دارد.  به گزارش خبرنگار همشهري از ساري، رئيس مركز تحقيقات  منابع طبيعي جهاد سازندگي مازندران افزود: از آنجا كه  شناخت رستني ها و گياهان هر كشور به عنوان ماده اوليه  كليه برنامه هاي تحقيقاتي در بخش منابع طبيعي و كشاورزي  از ارزش و اهميت ويژه اي برخوردار است، اين مركز با هدف  نگهداري و شناسايي گياهان استان مازندران تاكنون بيش از 3500 نمونه گياهان از 90 خانواده مختلف را جمع آوري و شناسايي دقيق نمونه ها را آغاز كرده است.  وي بيشترين نمونه از گياهان جمع آوري شده را از خانواده هاي بزرگ مركبان، گندميان - حبوبات - گلسرخيان -  نعناعيان- چتريان و صلبيان ذكر كرد و افزود: با توجه به  وجود ارتفاعات فراوان در اين استان كه در بيشتر فصلهاي  سال داراي دماي كمي است، تعداد زيادي نمونه گياهي در اين  استان قابل جمع آوري است ولي خشك كردن گياهان و نگهداري  آنها در هر شرايط آب و هوايي روشها و مشكلات خاص خود را دارد كه آفات و رطوبت زياد در اين استان از مهمترين  موانع نگهداري نمونه هاي خشك شده است. 
