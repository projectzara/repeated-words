 گروه شهرستانها: استاندار كردستان در آئين گشايش دهمين  كنفرانس بين المللي وحدت اسلامي منطقه كردستان در سخناني  وحدت و برادري مسلمانان را در شرايط كنوني ضروري و نياز روز جامعه خواند و تاكيد كرد: ما راهي جز مداراي فردي و اجتماعي براي وحدت مسلمانان نداريم.  به گزارش خبرنگار همشهري در سنندج دكتر عبدالله  رمضان زاده كه در جمع روحانيون اهل تسنن و تشيع و جمعي  از ميهمانان خارجي كنفرانس وحدت اسلامي سخن مي گفت، با اشاره به جهت گيري پيامبر در توزيع غنايم در جنگ حنين  تصريح كرد: در صحنه عمل براساس مدارا و رحمتي كه از پيامبر آموخته ايم بايد به نفع آنهايي كه در جامعه از تعداد كمتري برخوردارند جهت گيري كنيم.  وي خاطرنشان كرد: مسلمانان بايد با ارائه الگوهايي عملي  از مدارا و تحمل و كنار آمدن با يكديگر به عنوان اركان  گفت وگوي تمدن ها به گسترش روزافزون جهاني دين اسلام كمك  كنند.  وي يادآور شد: هر كسي كه بدون مدارا و تحمل ديگران به  وحدت مسلمانان خدشه و خللي وارد كند، خلاف آئين عملي و نظري پيامبر اكرم(ص)حركت كرده است.  دبيركل مجمع جهاني تقريب مذاهب اسلامي نيز در پيامي به  اين كنفرانس، با اشاره به اين كه بحث و تبادل نظر ميان  اهل نظر و مجتهدان درباره وحدت باز است و نه تنها به  وحدت اسلامي زيان نمي رساند بلكه خود پشتوانه علمي و فرهنگي وحدت است، تاكيد كرد: وحدت امت اسلام به معني  وحدت در كليات و اصول كلي اسلام است.  در ادامه كار اين كنفرانس كه جمعي از مسلمانان از كشورهاي يمن، تايلند، آذربايجان، هندوستان و لبنان نيز حضور داشتند، سخنرانان درباره ضرورت وحدت بين مسلمين و وحدت از ديدگاه امام(ره)سخن گفتند.  به گزارش خبرنگار ما همچنين حاكيست اين همايش با صدور قطعنامه اي در 7 ماده پايان يافت. در اين قطعنامه  شركت كنندگان در كنفرانس با حمايت از برنامه هاي داخلي و خارجي رئيس جمهوري به ويژه گسترش روابط با عربستان،  گروههاي سياسي درون نظام را به وحدت و حفظ وفاق ملي  فراخوانده و تاكيد كرده اند: اختلاف سلايق درفضاي تفاهم  و دوستي عامل رشد، ترقي و تعالي ميهن است.  بهره گيري از رهنمودهاي وحدت آفرين امام(ره)، بيعت مجدد با رهبري، محكوميت نسل كشي در كوزوو و حمايت از تشكيل  اتحاديه بين المجالس كشورهاي اسلامي از ديگر بندهاي اين  قطعنامه است.  كوتاه از سراسر كشور غني سازي اوقات فراغت جوانان در كرمانشاه  كرمانشاه- خبرنگار همشهري: استاندار كرمانشاه تاكيد كرد:  550 هزار دانش آموز در اين استان نيازمند غني سازي  اوقات فراغت هستندو بايد تمام دستگاههاي دولتي امكانات  خود را براي انجام اين وظيفه مهم بسيج كنند.  وي در جلسه شوراي جوانان استان گفت: اگر ما به عنوان  برنامه ريز پركردن اوقات فراغت جوانان و نوجوانان در انجام وظيفه خود تعلل كنيم بايد منتظر عواقب بد آن نيز باشيم و در اين صورت هيچ كسي جز ما پاسخگو نيست.  برداشت دانه روغني كلزا از اراضي شهرستان همدان  همدان- خبرنگار همشهري: كار برداشت دانه روغني كلزا از سطح 10 هكتار اراضي زير كشت استان همدان از ابتداي  تيرماه آغاز شد.  به گفته غلامعباس ابوالفتحي مدير كشاورزي همدان كشت دانه  روغني كلزا امسال براي اولين بار در همدان آغاز شده است  و با توجه به پايين بودن هزينه هاي كشت، كم توقع بودن  كلزا و توليد مناسب آن، سود قابل توجهي از كشت آن عايد كشاورزان خواهد شد.  انتخاب شهردار شهريار شهريار- خبرنگار همشهري: شوراي اسلامي شهريار نخستين  شهردار انتخابي خود را معرفي كرد. اعضاي اين شورا پس از بررسي هاي لازم در مورد سوابق و صلاحيتهاي نامزدهاي  شهرداري، حسن رنجبر را از بين ساير نامزدهابه عنوان  شهردار شهريار برگزيدند.  احداث مركز تجاري تفريحي رشديه در تبريز تبريز- خبرنگار همشهري: به منظور ارج نهادن به خدمات  فرهنگي و علمي ميرزاحسن رشديه بنيانگذار مدارس نوين در ايران يك مركز تجاري تفريحي در شهرك رشديه تبريز احداث  مي شود.  مركز تجاري تفريحي رشديه با زيربناي 6 هزار مترمربع،  مشتمل بر دو سالن سرپوشيده اسكيت، يكصد واحد تجاري،  تالار پذيرايي و بانك خواهد بود و پيش بيني مي شود تا پايان امسال به بهره برداري برسد.  900 واحد مسكوني استيجاري در همدان آماده واگذاري است  همدان- خبرنگار همشهري 900 واحد مسكوني استيجاري در همدان و ملاير آماده واگذاري است. به گفته رئيس سازمان  مسكن و شهرسازي استان همدان، واحدهاي مذكور با 50 متر مربع زيربنا ساخته شده و به زوجهاي جوان، اقشار كم درآمد و افراد داراي پس انداز در بانك واگذار خواهد شد. وي  افزود: در حال حاضر 3600 واحد مسكوني استيجاري در استان  همدان در دست ساخت است كه ساخت نيمي از آن، امسال در شهرهاي بهار، نهاوند، تويسركان، رزن و كبودرآهنگ آغاز شده است.  گشايش خانه هنر سوره صالح آباد و اكبرآباد رباط كريم - خبرنگار همشهري: خانه هنر سوره صالح آباد و اكبرآباد با همكاري شوراي شهر رباط كريم و همچنين خانه  سوره شماره 1 اسلامشهر آغاز به كار كرد. در اين مراكز كه  درآستانه تعطيلات تابستاني براي پركردن اوقات فراغت  دانش آموزان وبا مساعدت مسئولين حوزه هنري سازمان  تبليغات اسلامي راه اندازي شده است، علاوه بر آموزش كليه  رشته هاي هنري، به منظور ايجاد اشتغال كارگاههاي توليدي  از جمله بافت فرش و گليم و دوخت لباسهاي محلي نيز فعال  است.  شهردار جديد" گرمي "انتخاب شد.  گرمي- خبرنگار همشهري: شوراي اسلامي شهر گرمي در استان  اردبيل در هشتمين جلسه خود، فرامرزبهمنش يكي از 28 نامزد مطرح براي تصدي پست شهرداري اين شهر را به اتفاق آراء به  عنوان شهردار جديد اين شهر برگزيد. 
