   سيدمحمدخاتمي رئيس جمهوري، ورزشكاران را عصاره سرفرازي،  پايمردي، مقاومت و دليري ملت خواند و گفت: ورزش مظهر جواني و نشاط در جامعه است وجامعه بايد عقب افتادگي  تاريخي خود را از يك سو جبران و از سوي ديگر شتابپيشرفت  خود را بيشتر كند تا از گردونه پيشرفت سرسام زده جهان  عقب نماند.  رئيس جمهوري چهارشنبه شب درآستانه ي سالروز ميلاد پيامبر گرامي اسلام حضرت محمد(ص)و ولادت باسعادت امام جعفر صادق(ع)در مراسم باشكوه تجليل از قهرمانان ملي رشته هاي  مختلف ورزشي كشورمان كه در ورزشگاه آزادي برگزارشد، شركت  كرده بود.  آقاي خاتمي در اين مراسم، ميلاد باسعادت بهترين بنده خدا خاتم پيامبران و نيز نواده بزرگوار و معصوم او حضرت امام  صادق(ع)را به همه دوستداران حقيقت، ملت شريف و ورزشكاران تبريك گفت.  رئيس جمهوري در ادامه سخنان خود افزود: كشورمان با توجه  به اينكه مرحله تازه اي از حيات تاريخي و اجتماعي خود را شروع كرده بايد زيرساخت هاي جامعه را انجام دهد.  آقاي خاتمي گفت وگو را در جهان امروز مبناي انديشه براي  بشريت دانست و گفت: خسارات اخلاقي و مادي جنگ هاي  منطقه اي كه در اثر جهت گيري قدرتهاي بزرگ براي تامين  منافع روي داده، آثارش از دو جنگ جهاني بيشتر بوده و بشرنيازمند مرحله تازه اي از حيات است.  وي افزود: ماجهاني را مي خواهيم كه مبناي آن گفت وگوي  ملت ها باشد وهمه ملت ها درهرمرحله پيشرفت محترم شناخته  شوند.  وي اضافه كرد: ما در چنين موقعيتي مرحله تازه اي را شروع  و در دنيا مطرح كرده ايم و خيرخواهان در جهان قبول  كرده اند.  آقاي خاتمي افزود: در چنين جامعه اي ورزش حركت پوياي آن  است و اميدوارم روحيه ورزشي در همه جهات زندگي، جاري و ساري شود.  رئيس جمهوري خطاب به قهرمانان گفت: شما مردان و زنان  ورزشكار با تلاش به قله اي رسيده ايد كه چهره و رفتار شمابيشتر درديد همگان است و به شدت موردتوجه و زير ذره بين اثرپذير نسل نوجوان و جوان قرار گرفته و الگو مي شويدو بايد متوجه باشيد كه درجامعه رفتارتان تاثير دارد و غيرمستقيم مربيان جامعه هستيد.  رئيس جمهوري ضمن با ارزش شمردن موفقيت هاي رشته هاي  ورزشي واليبال جوانان، دوچرخه سواري و اسكي در سال گذشته  نسبت به نتايج تيم هاي ملي كشتي و فوتبال اظهار نگراني  كرد.  وي افزود: ما در كشتي در اين دوره اخير، قهرماني جهان را داشته ايم ولي اگر اين قهرماني دربيرون از ايران بود ارزش بيشتري داشت.  با تلاش برنامه ريزان بعد از مدتها در كشتي آزاد دانشجويان اول، كشتي فرنگي سوم، كشتي آزاد جوانان اول و فرنگي دوم شديم كه باارزش بوده است.  آقاي خاتمي شكست تيم ملي كشتي در آسيا و شكست تيم فوتبال  اميد دررقابتهاي مقدماتي بازيهاي المپيك سيدني را هشدار و خطر براي ورزش كشوردانست و تاكيد كرد درفوتبال پايه  اصلي ليگ سراسري است و بايد طوري برنامه ريزي شود كه  پايه فوتبال محكم گردد.  وي افزود: باخت در ورزش هيچ اشكالي ندارد بخصوص  باخت هايي كه حكايت كند كه درمرحله نوسازي و بازسازي  هستيم.  آقاي خاتمي افزود: براي ورزش آموزشگاه ها بايد وسايل،  امكانات و تسهيلات لازم از سوي مسئولان تهيه و آماده  شود.  آقاي خاتمي در ادامه سخنانش گفت با همه تلاش هاي وسيعي  كه در رده هاي مختلف ساماندهي و مديريت ورزشي شده، بايد بلاتكليفي ها از نظر روحي وافت قهرماني با مربي و سرمربي  مشكل ايجاد نكند تا اختلافات و مشكلات و سليقه هاي  گوناگون و تغيير و تحول باعث شود كه يك تيم خوب يك دفعه  افت كند.  رئيس جمهور از مسئولان و جامعه ورزش خواست كه به وضعيت  باشگاه آرارات(ارامنه)با افتخاراتي كه داشته برسند تا بتواند روي پاي خود بايستد. 
