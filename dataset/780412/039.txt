 گروه سياسي: وزير امور خارجه جمهوري اسلامي ايران در پيامي به رابين كوك همتاي انگليسي خود به تبليغات مسمومي  كه اخيرا عليه ايران صورت مي گيرداشاره كرد.  به گزارش ايرنا از لندن خرازي در اين پيام كه روز پنجشنبه توسط غلامرضاانصاري سفيرايران درلندن تسليم جفري  هون معاون وزيرخارجه انگليس شد با اشاره به سياستهاي  آقاي خاتمي در تحقق جامعه مدني، حكومت قانون، احترام به  حقوق و آزاديها وسياست خارجي بر اساس گفتگو، تبليغات  مغرضانه اي كه عليه ايران صورت مي گيردرا با انگيزه  تضعيف و مخدوش ساختن وجهه جمهوري اسلامي در جهان ذكر كرد.  وزير امور خارجه ايران درپيام خودمي افزايد: علاوه بر اين فعاليتها، اتهاماتي ساختگي به منظور ايجاد بدگماني،  مواجهه و درگيري با ايران درسطح جهاني منتشر شده است.  وزيرخارجه ايران در پيام خود به رابين كوك يادآور شد دستگيري اين افراد هيچ ارتباطي به جهت گيري مذهبي و يا سياسي آنها ندارد و اتهام آنهاجمع آوري غيرقانوني  اطلاعات محرمانه از جمله اطلاعات نظامي و تحويل آن  به خارجيها بوده است. 
