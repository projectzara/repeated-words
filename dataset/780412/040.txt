   ايجاد نظام اسلامي در دنياي مادي با وجود اين همه دشمني  عليه اسلام يك معجزه است و اين معجزه بازهم اتفاق خواهد افتاد ويكبار ديگر امت واحده اسلامي تشكيل خواهد شد تهران- خبرگزاري جمهوري اسلامي: همزمان با ولادت با سعادت نبي مكرم اسلام حضرت محمد بن عبدالله(ص)وميلاد با بركت امام جعفر صادق(ع)، جمع زيادي از كارگزاران و مسئولان نظام، ميهمانان خارجي شركت كننده در مراسم هفته  وحدت و نمايندگان سياسي كشورهاي اسلامي در تهران در حسينيه امام خميني(ره)با حضرت آيت الله خامنه اي  رهبرمعظم انقلاب اسلامي ديدار كردند.  مقام معظم رهبري در اين ديدار ميلاد مبارك پيامبر عظيم الشان اسلام وامام صادق را به امت اسلام و ملت  مسلمان ايران تبريك گفتند و با بيان آثار مترتب بر ولادت  پيامبر(ص)، از وجود مقدس نبي مكرم اسلام  به عنوان مبارك ترين مولود در طول تاريخ بشر ياد كردند.  رهبر معظم انقلاب اسلامي مجاهدت سخت و دشوار پيامبر مكرم  اسلام را براي باز كردن بن بست هاي بشر خاطرنشان كردند و فرمودند: آنچه آن بزرگوار درمقام عمل و مجاهدت برعهده  گرفت، سنگين ترين بخش اين كار بود، زيرادعوت به اسلام در شرايطي انجام مي شد كه آحاد مردم و طبقات جامعه در همه جاي جهان به سلطه طواغيت و حاكميت ظلم خو گرفته  بودند و در جايي كه آن بزرگوار متصدي بيدار باش اسلامي  بود، تعصبها و قبيله گري ها، سخت ترين شرايط را بر آن  حضرت تحميل مي كرد، اما با اين همه رسول خدا با تحمل مجاهدتي سخت توانست بن بست هاي بشر را باز كند.  حضرت آيت الله خامنه اي پيشرفت كاروان علم، دانش، تمدن و معرفت دنياي امروز را مرهون وجود با بركت رسول گرامي  اسلام دانستند و فرمودند: مورخين و انسانهاي منصف پذير فته اند كه پيدايش بيداري علمي از دنياي اسلام آغاز شدو دانش و تفكرات بشري، حقوق و آزادي انسان و مساوات و برادري، هديه هاي اين انسان والا براي نسلهاي مختلف بشري  بوده است.  مقام معظم رهبري بر اهميت تشكيل نظام اسلامي به عنوان  هدف اساسي تعاليم اسلامي تاكيد كردند و فرمودند: اكنون  جوامع مسلمان تحت تاثير بيدارباش اسلامي به اهميت تشكيل  نظام اسلامي واقف شده اند و نويسندگان و گويندگان بزرگي  به ضرورت آن پي برده اند و به همين نسبت دشمني عليه  اسلام نيز فزوني يافته است و دشمنان پيوسته با تحريك  قوميت ها، مليت ها و تعصبها در جهت اختلاف افكني و تفرقه اندازي در ميان مسلمانان تلاش مي كنند و اين خود نشان دهنده فهم دشمن از تاثير و كارآيي آگاهي و بيداري  اسلامي در محيطهاي مسلمان نشين جهان است و يقينا" همين  احساس، ملتهاي مسلمان را به سمت نظام اسلامي و تشكيل  امت واحده اسلامي خواهد كشاند و اين يك آينده حتمي است.  حضرت آيت الله خامنه اي با تاكيد بر بي تاثير بودن  تلاشهاي كينه توزانه دشمن در برابر نيروي عظيم اسلامي  فرمودند: در ايران يعني نقطه اي كه هيچكس تصور آن را نمي كرد، نيروي عظيم اسلامي توانست مردم را متحد و دلها را به هم نزديك كند و ايمان اسلامي را پشتوانه اين حركت  قرار دهد و اين حادثه يعني تشكيل حكومت اسلامي را بايد بزرگترين حادثه در طول تاريخ چند قرن اخير در دنياي  اسلام دانست، زيرا در اين نقطه از جهان دين خدا و ارزشهاي اسلامي حاكميت يافت، پرچم قرآن برافراشته شد و جامعه اي براساس معارف اسلامي تشكيل گرديد.  رهبر معظم انقلاب اسلامي ضرورت تلاش در جهت تقويت و كامل  كردن نظام اسلامي را يادآور شدند و فرمودند: ايجاد نظام  اسلامي در دنياي مادي با وجود اين همه دشمني عليه اسلام  يك معجزه است و اين معجزه بازهم اتفاق خواهد افتاد ويكبار ديگر امت واحده اسلامي تشكيل خواهد شد.  مقام معظم رهبري هدف از تلاشهاي فكري و فرهنگي دشمن را متزلزل كردن ايمان مردم به اصل نظام اسلامي دانستند و فرمودند: دشمن براي خدشه داركردن اصل ها به ضعف ها تمسك  مي كند و مي كوشد اعتقاد مردم را به حاكميت دين و مفيد بودن و كارآمد بودن نظام سياسي مبتني بر دين متزلزل  نمايد، اما جريان حركت اسلامي مانند رودخانه سيال و فياضي،  زائدها، مزاحمها ومانع ها را از سر راه خود برطرف  مي كند و به مسير خود ادامه مي دهد.  حضرت آيت الله خامنه اي توجه خواص، مسئولين، روشنفكران،  گويندگان، علما و دانشگاهيان را به ضرورت استحكام بخشيدن  به ايمان، اميد و اطمينان جلب كردند و در پايان سخنانشان  با تاكيد بر وابسته نبودن جريان حركت ديني به اشخاص و تاثير رهنمودهاي حضرت امام خميني(ره)بنيانگذار جمهوري  اسلامي در اين جريان، فرمودند: حركت اسلامي به فضل الهي  حادث شده و متوقف نخواهدشد. تفضل الهي از آغاز انقلاب شامل حال ملت ايران بوده است و ما در قضاياي گوناگون دست  قدرت الهي و تفضلات حضرت بقيه الله الاعظم را بوضوح ديده  و حس كرده ايم و اين همان وعده الهي است.  برپايه همين گزارش پيش از سخنان مقام معظم رهبري،  حجت الاسلام والمسلمين سيدمحمد خاتمي رئيس جمهوري در سخنان كوتاهي دو ميلاد با سعادت رسول گرامي اسلام(ص)و امام جعفر صادق(ع)را به رهبر معظم انقلاب اسلامي و ملت ايران تبريك گفت و از وحدت بر محور اصول و موازين  ثابت اسلامي به عنوان نياز هميشگي دنياي اسلام ياد كرد و گفت: مسلمانان بايد با وحدت و همدلي جايگاه والاتر و شايسته تر خود را در دنياي امروز بيابند و از موضع عزت  وبراساس حق، جهانيان را به صلح واقعي فرابخوانند. 
