   طراحان محترم و نيز سازندگان و مجريان ترمينال بزرگ غرب تهران كه دو سال پيش آنرا جايگزين ترمينال قديمي غرب كرده اند گويا هنگام ساخت اين مجموعه عظيم فكري براي  دسترسي سهل و آسان مسافران به اين پايانه مهم و پرتردد تهران نكرده اند.  اگر كسي به عنوان مسافر و يا به طور عادي و شخصي بخواهد وارد ترمينال جديد بشود مجبور است مسافتي بسيار طولاني  را، آن هم پس از عبور از لابه لاي ترافيك سنگين و فشرده  خيابان هاي اطراف ميدان آزادي طي كند تا بتواند خود را به يكي از درهاي ورودي واقع در شمال يا غرب ترمينال  برساند. اكثر عبور و مرور مسافران از در شمالي انجام  مي گيرد و هر كس كه يكبار گذارش به اين مكان افتاده باشد دقيقا" مي داند كه من چه مي گويم و مي داند كه رسيدن به  اين درهاي ورودي براي مسافران پياده چه مصيبتي است. حتي  تصور طي كردن مسافتي بيش از يك كيلومتر، آن هم با ساك و چمدان و بار همراه، از ابتداي ميدان آزادي، تا سالن اصلي  ترمينال با آن شلوغي و ترافيك خيابان ها و خطر تصادف  كردن با خودروهاي عبوري، هر كسي را دچار اضطراب و تشويش  مي كند. بدتر از همه كه براي رسيدن به ترمينال هيچ راهي  غير از پياده طي كردن اين مسير براي مسافر بيچاره وجود ندارد! چون از سمت شرق ترمينال وجود بزرگراه  محمدعلي جناح عملا" مانع دسترسي خودروهاست و از سمت غرب نيز بايد يك دور كامل دور ترمينال چرخيد تا از طريق  بزرگراه برادران شهيد رحماني به در غربي رسيد و اين كار سخت را نه تاكسي ها انجام مي دهند و نه مسافركش هاي شهري  زيرا واقعا" مشكل است. در موقع خروج از ترمينال باز همين  مشكلات براي همه وجود دارد. به جز آنها كه از تاكسي تلفني يا تاكسي دربستي استفاده مي كنند.  نصرت الله رحيميان - قزوين 
