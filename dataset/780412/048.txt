 فوتبال جام حذفي كشور استقلال اهواز حريف پيروزي نبود    استقلال با نظم در مقابل تيمي كه اساس كارش نظم بود قرار گرفت. تقابل پاس و استقلال در مرحله نيمه نهايي جام حذفي  تماشاگران را به وجد آورد. فرهاد مجيدي بازيگردان اول  استقلال چون ديدارهاي گذشته يكي از بهترين هاي ميدان بود و در نهايت روي حركت و پاس زيباي او فرد ملكيان گل  پيروزي استقلال را به ثمر رساند.  گروه ورزشي: فوتبال جام حذفي باعث رونق اين رشته شده است  دو سوي فوتبال كشور هم در آن حضور دارند، اتفاقا" هر دو تيم بسيار جدي و با انگيزه قدم به مسابقات گذاشتند، تيم  پيروزي با اينكه نام خود را در جدول بازيهاي قهرماني  باشگاههاي آسيا قرار داده است اما با تمام نيرو به ميدان  آمده است. اين حركت پسنديده پيروزي را بايد تائيد و تعريف كرد تا ميدان فوتبال هميشه جدي و واقعي به چشم آيد.  موفقيت استقلال با" سكوموروخوف "تنها به دليل ايجاد نظم  تيمي و برنامه از پيش ارائه داده شده است. سكوموروخوف  مانند يك مربي حرفه اي براي خود برنامه و پلان كار دارد و سخت و محكم تمرينات را پيگيري مي كند و به شناخت نسبي  از بازيكنان خود رسيده است بازيكنان استقلال يكديگر را خوب شناخته اند، درك متقابل از بازي يار خودي براي يك  تيم امتياز بزرگي است "مجيدي "طراح حملات استقلال كم كم  به بازيكن بزرگي در ميانه ميدان تبديل شده است و هيچ  نيازي به مسائل حاشيه اي ندارد. وجود سيروس دين محمدي و فكري نيز غنيمتي است تا مجيدي با خيال آسوده به تغذيه  مهاجمان بپردازد. مجيدي زمان فرار و استارت "ملكيان "و " موسوي "را خوب شناخته است و گل برتري را نيز روي همين  شناخت و تاكتيك به ثمر رساندند.  پاس مجيدي به ملكيان را بايد جزو پاسها و حركت هاي مدرن  فوتبال به حساب آورد كه كمتر نمونه آنرا ديده بوديم، مگر در مقابل استراليا و فرار زيباي "خداداد عزيزي ".  استقلال با پيروزي در مقابل پاس به فينال و احتمالا"  قهرماني در جام حذفي رسيد تا به مسابقات جام در جام  باشگاههاي آسيا برود. ديدار پيروزي و استقلال كه پس از ديدار برگشت استقلال اهواز با پيروزي در تهران انجام  مي شود، هر نتيجه اي كه در بر داشته باشد، استقلال را به  عنوان نماينده كشورمان در جام در جام باشگاههاي آسيا معرفي خواهد كرد. چون تيم پيروزي بايد به مسابقات  قهرماني باشگاههاي آسيا برود.  در اهواز برخلاف تمام پيش بيني ها پيروزي با قدرت تمام  بر استقلال اهواز غلبه كرد تا نشان دهد كه فاصله فوتبال  تهران با خوزستان تا چه اندازه زياد شده است. انگار مسئله تمركز روي فوتبال نيز اثر خود را گذاشته است و شهرستانها با تهران بزرگ كم كم فاصله مي گيرند. پيروزي  در شرايط فعلي تيمي نيست كه بتوان آنرا شكست داد، يكي از دلايل عمده و مهم برتري پيروزي مديريت تيم است كه كل تيم  را تحت هر شرايطي زير نظر دارد پيروزي تهران بدون  كوچكترين واهمه اي در اهواز به ميدان رفت و با گلهاي  بزيك و كوروش برمك بر حريف ضعيف خود پيروز شد تا بتواند حريف استقلال در فينال شود. 
