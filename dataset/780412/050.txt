 گروه ورزشي: ورزش به عنوان يك پديده اجتماعي مفري است  براي شور و شوق همگاني و فرصتي است براي فرد تا به واسطه  آن به زندگي اجتماعي بپيوندد. ورزش در رويدادهاي بزرگ  جهاني و المپيك، مرزهاي سياسي و عقيدتي را درهم مي شكند و شور و هيجاني مي آفريند كه همه مردم پراكنده در سياره  در آن سهيم مي شوند. قهرمانان مكتب شرافت، سياستمداران  مردمي و بزرگاني را كه فلسفه وجودي ورزش را در مردم  جستجو مي كنند در پرتو تابناك ورزش مي توان جمع ديدو اخلاق، معرفت، دوستي و سادگي را در پرتو ورزش مي توان  رئيس جمهور مردم را ديد كه چه عارفانه و صادقانه با قهرمانان به گفتگو مي پردازد. طي نيم قرن اخير هرگز به خاطر ندارم يك مسئول و يك دولتمرد كه در كوران مسائل  سياسي و اجتماعي قرار دارد، در محفلي دوستانه با قهرمانان ورزش اينگونه سخن بگويد، مطلب را ساده، اما پرمحتوا و غني ارائه كند. دردهاي ورزش را بگويد، اشكالات  و كمبودها را چنين واقع بينانه بيان كند. رويدادها را بشناسد، نتايج را بداند و ضعف ها و قوت ها را برشمارد.  در اين نيم قرن اخير هيچ مسئولي را سراغ نداشته ام كه  مهربانانه قهرمانان را در آغوش بگيرد، موقعيت ورزش كشورش  را نيك بداند و رهنمود فني بدهد و به دنبال استدلال  شكست ها و پيروزيها برود. موقعيت جهاني ورزش را خوب بداند و گفتگوي ميان ملت ها را مبناي انديشه بداند.  حالا ورزش مي تواند خوشبين باشد به اينكه رئيس جمهور كشورمان ورزش را مي شناسد، جنس آن را مي فهمد و فضاي آن  را تحمل و در بستر اين پديده اجتماعي همه چيز را درك  مي كند. بايد به خود بباليم كه رئيس جمهور كشورمان در ورزش با ماست.  جهانگير كوثري 
