   ورزشكاران موفق ايران در سال 77 گروه ورزشي: در مراسم تجليل از قهرمانان رشته هاي مختلف  ورزشي كه چهارشنبه شب گذشته با حضور سيدمحمد خاتمي  رئيس جمهوري در سالن وزنه برداري مجموعه ورزشي آزادي  تهران برگزار شد، سيدمصطفي هاشمي طبا، عليرضا حيدري را به عنوان بهترين ورزشكار ايران در سال 77 معرفي كرد. وي  گفت: دريافت دو مدال طلا از مسابقات جهاني و بدست آوردن  مدالهاي آسيايي و بين المللي و همچنين اخلاق و منش نيكو و تداوم حضور در مسابقه ها سبب كسب اين افتخار توسط حيدري شد.  رئيس سازمان تربيت بدني از هادي ساعي، مهدي بي باك، مجيد افلاكي، علي شاطرزاده، علاءالدين نكوفر، عليرضا كتيرايي،  عليرضا دبير، سيدمحمود ميران، آرش ميراسماعيلي، علي دايي،  جواد زرينچه، احمدرضا عابدزاده، حميد استيلي، مهدي  مهدوي كيا، قادر ميزباني، احد كاظمي، حميد سجادي، علي  كشفيا، دبير زرگدي، قادر مدبر، مختار نورافشان، عوض  آزموده، حسين رضازاده، شاهين نصيري نيا، بهنام محمودي،  عباس سعيدي تنها، عليرضا نادي، محمد تركاشوند، امير مهيمن رحيمي، محمد اوراز، رضا زارع، امير بيروسي و احمد زارع كار به عنوان ديگر ورزشكاران موفق ايران ياد كرد كه  در مطرح كردن نام جمهوري اسلامي ايران در آسيا و جهان  تلاش فراوان كردندو جا دارد از آنان تقدير شود وي در پايان از مربيان و مديران افراد فوق و تمامي  دست اندركاران كشور كه در كسب افتخارات براي ميهن اسلامي  سهيم بودند، تقدير و سپاسگزاري كرد. 
