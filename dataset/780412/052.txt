 گروه ورزشي: مديركل جديد تربيت بدني پسران وزارت آموزش و پرورش، ورزش درمدارس را يك اصل بنيادي دانست و گفت:  تدوين طرح جامع ورزش در مدارس مهمترين برنامه اين اداره  كل در سياستگذاري و برنامه ريزيهاي آينده محسوب مي شود.  محمدتقي حسن زاده درگفت و گو با خبرنگاران، بهبود روش هاي موجود در انجام فعاليت هاي ورزشي مدارس، استفاده  از همه ظرفيت ها، ارتباط با سازمانهايي كه به نوعي با ورزش سروكار دارند، تغيير و بهينه سازي ساختار فيزيكي  فضاهاي ورزشي مدارس، فراهم آوردن امكانات، تمركززدايي و مشاركت جويي دانش آموزان در امرورزش را در سرلوحه كارها دانست. وي افزود: درحال حاضر 2128 معلم ورزش درمقطع  ابتدايي مشغول كار هستند كه قريب 8 هزار معلم كمبود وجوددارد، در مقطع راهنمايي نيز 550 معلم شاغل و 1300 معلم كمبود است و اين آمار در مقطع متوسطه به 3160 مربي شاغل و 2000 كمبود مربي مي رسد. 
