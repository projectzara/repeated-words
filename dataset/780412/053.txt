 " نفت مسكو" تيمي معمولي و دور از اندازه هاي واليبال  روسيه گروه ورزشي: تيم واليبال نفت مسكو كه به عنوان حريف  تداركاتي تيم هاي بزرگسالان و جوانان كشورمان در تهران  بسر مي برد، طي دو بازي برگزار كرده خود صاحب يك پيروزي  خفيف مقابل جوانان و شكست سنگين برابر تيم بزرگسالان  ايران شد نفت مسكو برخلاف ديگر تيم هاي روسي سفر كرده  به ايران، كمتر نشانه هايي از واليبال مطرح اين كشور را طي اين دو بازي به نمايش گذاشت و بازيكنان اين تيم با وجود بهره وري از قدوقامت مناسب كمتر از اين عامل كارساز سود بردند.  نفت مسكو در دو بازي گذشته خود يك تيم معمولي نشان داده  و شايد هم طي دو بازي آينده اش بتواند با شناخت بيشتر روي واليبال ايران بهتر از دو بازي قبلي ظاهر شود. حضور نفرات جديددر تيم جوانان همچون نصير جزيده، بهرام  جعفرپور، كاوه آهنگران و مهرداد سلطاني در تركيب اصلي  تيم ايران حاكي از توجه مربي كوبايي به استفاده از تمامي  نفرات موجود در تيم جوانان بود. تيم جوانان در بازي با نفت(23)مغلوب شد و فردا براي دومين بار به مصاف اين  تيم مي رود.  تيم بزرگسالان ايران نيز در غياب تني چند از بازيكنان  باتجربه اش با تركيبي تازه با نفراتي چون محمودي، منظمي،  تابعي، نقدي، موءمني مقدم و قاسميان روز گذشته با نفت  مسكو روبرو شد و در يك بازي برتر بدون آنكه كمترين فشاري  متوجه اين تيم شود، توانست در سه گيم متوالي به برتري  دست يابد. 
