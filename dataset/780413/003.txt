 سخنراني دكتركاظم معتمدنژاد استاد ارتباطات(بخش پاياني)    * مجازات مكمل مانند تعطيل نشريه بسيار استثنايي است و در بسياري از كشورها كسي به ياد ندارد كه حكم تعطيل  روزنامه يا مجله براي هميشه صادر شده باشد * كار روزنامه نگاري يك كار دسته جمعي است و كار دسته جمعي ايجاب مي كند كه مسئوليت متوجه كسي باشد كه  تصميم نهايي را مي گيرد اشاره: در بخش نخست سخنراني دكتر كاظم معتمدنژاد در مورد " ملاحظاتي درباره قانون مطبوعات "كه درشماره قبل در اين  صفحه به چاپ رسيد باكلياتي در مورد مقررات تاسيس و اداره  روزنامه، مقررات حاكم بر محتوا و انتشار مطبوعات و دو مرحله از مقررات ويژه رسيدگي به دادرسي جرايم مطبوعاتي  آشنا شديد اينك ادامه اين مطلب را پي مي گيريم.  3- ممنوعيت توقيف احتياطي نشريه هم همين گونه است به جز موارد بسيار استثنايي، ممنوعيت توقيف احتياطي در قانون  براي جرايم مطبوعاتي پيش بيني نشده 40- كوتاه بودن مدت  مرور زمان. در قوانين فرانسه مرور زمان جرم مطبوعاتي سه  ماه است در حالي كه مي دانيد كه براي خلاف يك سال، براي  جنحه سه سال و براي جنايت 10 سال مرور زمان در نظر گرفته  شده. براي اينكه جامعه بايد زودتر مسايل جرم مطبوعاتي را مشخص بكند مرور زمان را فقط 3 ماهه در نظر گرفته اند50-  زمان كوتاه بين تعقيب و رسيدگي جرم. بيست روز پس از شكايت، بايد نخستين جلسه دادگاه تشكيل شود تا جامعه  زودتر از تصميم دادگاه مطلع شود60- صدور حكم پس از نخستين جلسه رسيدگي، ظرف يك ماه هم بايد حكم صادر شود.  البته در عمل چون قضات داراي كارهاي فراوان هستند نمي توانند اين زمان را رعايت كنند70- ضرورت مشخص كردن  عمل مورد ارتكاب و تعيين كيفيت عمل و به عبارت ديگر تعيين دقيق تخلف و اشاره به موارد قانوني مورد استناد مطابق موارد قانوني است. كه بايد در شكايتي كه از طرف  شاكي خصوصي و يا از طرف دادستان و يا قاضي كه جاي  دادستان را گرفته، بايد رعايت شود80- حكم محكوميت بايد حاوي جزئيات نوشته ها و انطباق آنها با مواد قانوني باشد و به طور كلي مستدل باشد وگرنه در تجديدنظر ممكن است كه  فسخ شود90- در مرحله صدور راي، عدم تجميع مجازات در صورت تعدد جرم و اعمال بالاترين مجازات. نمي توان جرايم  مطبوعاتي متعددي را كه در يك جلسه دادگاه و يا دادگاهي  كه مجموعه جلسات را بررسي كرد و حكم داده شده مجموع  مجازات ها را نمي شود جمع كرد. طبق قوانيني كه الان در كشورها وجود دارد بايد بالاترين مجازات را فقط در نظر گرفت. پس تجميع، جمع كردن جرايم امكان پذير نيست 100-  عدم تشديد مجازات در صورت تكرار جرم، اگر مجرم مطبوعاتي  جرم را تكرار كرد برخلاف جرايم عادي نمي توان تشديد مجازات را برايش در نظر گرفت 110- در صورت استفاده از يك  كيفيت مخففه، مجازات مورد نظر نمي تواند از نصف مجازات  پيش بيني شده بيشتر باشد. اين به معناي آن است كه فقط تا نصف مجازات را مي توان پيش بيني كرد120- مجرم مطبوعاتي  نبايد در محل زنداني شدن مجرمان عادي نگهداري شود130-  اعمال مجازات بدني عليه محكومان جرم مطبوعاتي ممنوع است.  14- مجازات مكمل مانند تعطيل نشريه بسيار استثنايي است و در بسياري از كشورها كسي به ياد ندارد كه حكم تعطيل  روزنامه يا مجله براي هميشه صادر شده باشد150- مهلت  تقاضاي فرجام حكمي كه در دادگاه صادر شده است خيلي كمتر است از موارد جرايم عادي به عنوان مثال در قوانين  فرانسه بعد از صدور حكم سه روز است. در حالي كه براي  جرايم عادي براي جنبه جزايي اش پنج روز و براي جنبه  مدني اش 2 ماه. علاوه بر اينها به اين نكته اشاره مي كنم  كه عناصر جرم مطبوعاتي با جرايم عادي به كلي متفاوت است.  براي جرم مطبوعاتي چهار عنصر در نظر گرفته مي شود. عنصر اول يا عنصر مادي جرم مطبوعاتي، انتشار است. البته در كشورهاي ديگر انتشار، فقط خاص مطبوعات نيست. سخنراني ها هم انتشار حساب مي شود، بيان راديو و تلويزيوني هم به  همين ترتيب است اين از زماني كه منتشر مي شود در نظر گرفته مي شود و نه نوشتن آن و نه حتي چاپ كردن آن. اگر روزنامه چاپ و بسته بندي شد اما توزيع نشده باشد، جرم  نيست. يعني جرم تحقق پيدا نكرده است دومين عنصر جرم  مطبوعاتي، عنصر معنوي است در جرايم مطبوعاتي مثل توهين و افترا، پيش فرض مسئوليت وجود دارد در قوانين فرانسه  مخصوصا" در چند ماده قانوني پيش فرض را در نظر گرفتند.  مي گويند روزنامه نگار بايد محتاط باشد، بايد دقت بكند و اينكه مطالبي كه به عنوان توهين و افترا منتشر شود اين  نشان مي دهد كه احتياط لازم نشده احتمالا" سوءنيت دارد.  به همين جهت برخلاف اصل كلي كه برائت است و در جرايم  معمولي دادستان - يا قاضي كه جاي آن را گرفته - بايد سوءنيت متهم و قصد مجرمانه او را ثابت كند، اما در برخي  از جرايم مطبوعاتي مثلا" توهين و افترا اين متهم  مطبوعاتي است كه بايد ثابت كند كه بي گناه است. بايد حسن  نيت خود را ثابت كند. در موارد ديگر در جرم اخبار نادرست  كه ما اين تعبير را در قوانين خودمان نداريم در ترجمه هايي كه كرده اند اخبار نادرست فرانسوي را دقيق  ترجمه نكرده اند، اينها برعكس افترا و تهمت و توهين،  اينجا روزنامه نگار مسئول شناخته نمي شود و برعكس بايد شاكي خصوصي يا دادستاني كه شكايت كرده سوءنيت  روزنامه نگار را ثابت كند بدين ترتيب ملاحظه مي كنيد كه  در موارد مختلف ما در مورد عنصر معنوي با مشكلاتي  روبه رو هستيم كه در جرايم معمولي وجود ندارد. سومين  خصوصيت اينكه در جرايم مطبوعاتي مصونيت هايي براي  روزنامه نگار در نظر گرفته شده است اگر روزنامه نگار مذاكرات مجلس، بحث و بررسي هاي جلسات دادگاه را منعكس  بكند و حسن نيت را رعايت كرده باشد، مصونيت و امتياز دارد. چهارمين و آخرين خصوصيت اين است كه تعقيب جرم  مطبوعاتي نسبت به ساير جرايم از يك وضع خاص برخوردار است.  يك فرض قانوني در نظر گرفته شده و مصونيت قانوني براي  متهم مطبوعاتي تعريف شده است. زيرا كار روزنامه نگاري يك  كار دسته جمعي است و كار دسته جمعي ايجاب مي كند كه  مسئوليت متوجه كسي باشد كه تصميم نهايي را مي گيرد.  روزنامه نگاران، اعضاي هيات تحريريه، نويسندگان،  خبرنگاران و همه در كار روزنامه نگاري مداخله دارند ولي  مسئوليت با اين فرض قانوني با تدوين قوانين خاص به عهده  مدير روزنامه گذاشته شده است. در اين زمينه يك سلسله  مراتب را هم در نظر گرفته اند، مسئول اصلي مدير است، اگر مدير پيدا نشد يا شناخته نشد، نويسنده را تعقيب مي كند و اگر نويسنده پيدا نشد كسي كه چاپ كرده و مدير چاپخانه را و اگر او هم پيدا نشد توزيع كننده و روزنامه فروش را تعقيب مي كنند و به هر حال هميشه در تعقيب مدني، جبران  خساراتي كه مورد جرم قرار مي گيرد به عهده مدير روزنامه  است. علت اين نوع تصميم گيري، علاوه بر آنكه ناشي از آن  است كه روزنامه نگاري يك كار دسته جمعي است، از اين دليل  ناشي مي شود كه روزنامه نگاران بايد آسايش خيال داشته  باشند. اگر روزنامه نگاران و هيات تحريريه فكر كنند كه  ممكن است مورد تعقيب قرار بگيرند، ديگر نمي توانند با آسايش خيال كار خودشان را تعقيب كنند. به همين جهت است  كه در فرانسه از سال 1982، موءسسات راديو تلويزيوني را مجبور كردند كه مدير انتشار معرفي كنند. خبرنگاران و نويسندگان و همكاران راديو و تلويزيون را نمي شود به  صورت فردي مورد تعقيب قرار داد. قبلا" دادگاه ها طبق  رويه قضايي سابق، راي مي دادند ولي از سال 1982 قانون  خاصي تصويب شده كه موءسسات راديو و تلويزيوني بايد داراي  مدير انتشار باشند و مدير انتشار را مي شود تعقيب كرد.  ضمنا" يادآوري كنيم كه در قانون فرانسه البته نويسنده هم  قابل تعقيب است اما به عنوان شريك جرم و در صورتي كه  تعقيب شود باز آن جنبه مدني اش بايد مورد توجه قرار بگيرد خساراتي كه به او وارد مي شود به عهده مدير اين  روزنامه است. بخش دوم سخنان من كه مربوط به استقلال  حرفه اي روزنامه نگاران است با اين كه مباحث خيلي مهمي  است، وقت نيست كه دنبال كنيم. در پايان يك نتيجه گيري  مختصر عنوان مي كنم: اگر نقايصي در قوانين مطبوعاتي ما وجود دارد، ميراث گذشته است. من بارها در سالهاي اخير گفته ام ما تجربه قوانين مطبوعاتي نداشته ايم، ما تجربه  رسيدگي و دادرسي جرايم مطبوعاتي در حضور هيات منصفه  نداشته ايم ما رويه قضايي مطبوعاتي نداريم. اختناق گذشته،  سانسور گذشته، حاكميت ساواك در همه امور مطبوعاتي سبب شده بود كه ما در دوره قبل از انقلاب نتوانيم تجربه  قانونگذاري، قضاوت و رسيدگي و دادرسي مطبوعات پيدا كنيم.  شرايطي كه در حال حاضر گريبانگير ما است، هم محصول گذشته  است. به همين جهت همه ما با بردباري بايد اين مراحل را تحمل كنيم و كم كم شرايطي را فراهم كنيم كه با گفت و شنود و در كنار يكديگر، مباني نظري را دنبال كنيم و دوره هايي تشكيل بدهيم و با مشاوره در دانشكده حقوق و علوم سياسي و روزنامه نگاران به بحث و بررسي درباره اين  موارد بپردازيم. 
