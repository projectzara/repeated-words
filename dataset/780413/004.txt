 نخستين خبرگزاري دانشجويي به منظور تحت پوشش قرار دادن  مجموعه تحولات و اخبار سياسي، فرهنگي و علمي دانشجويان و دانشگاهيان، از سال تحصيلي 7978 رسما" آغاز به كار مي كند.  دكترابوالفضل فاتح رييس سازمان دانشجويان جهاد دانشگاهي،  در گفت وگو با خبرگزاري جمهوري اسلامي گفت: اين نهاد اطلاع رساني، بيشترين فعاليت خود را روي اخبار علمي،  فرهنگي و سياسي جامعه دانشگاهيان متمركز خواهد كرد.  وي، اطلاع رساني صحيح، سريع و به موقع را از ضرورت هاي  توسعه سياسي وفرهنگي يك جامعه دانست و گفت: از آنجا كه  دانشگاههاي سراسر كشور از خبرسازترين محافل كشور تلقي  مي شوند، ضرورت طراحي يك دستگاه اطلاع رساني با ويژگي  دانشگاه، به گونه اي كه كل اخبار دانشگاههاي سراسر كشور راتحت پوشش داشته باشد، كاملا" مشهود است.  فاتح خاطر نشان كرد: جهاد دانشگاهي در راستاي رسالت خود،  مبني برفراهم آوردن زمينه هاي لازم براي آگاه سازي جامعه  از نقش مثبت و سازنده دانشگاه، اقدام به تاسيس خبرگزاري  دانشجويي كرده است.  وي هدف از تاسيس اين نهاد اطلاع رساني دانشجويي را كه  مجوز آن تحت عنوان "موسسه فرهنگي - خبري جهاد دانشگاهي " صادر شده است، "تهيه و جمع آوري و ترجمه خبر"،" توزيع و انتشار محصولات خبري دانشجويي "،" برگزاري كنفرانس ها و همايشهاي خبري "،" ايجاد پايگاههاي خبرگيري و دفاتر خبرگزاري با اولويت دانشگاهها" و" تاسيس مركز تحقيقات  خبري" ذكر كرد.  " تاسيس پايگاههاي اطلاع رساني "،" تاسيس كانونها، مجامع  و انجمنهاي دانشجويي مانند انجمن و كانون خبرنگاران جوان " ،" برقراري ارتباط با مراكزفرهنگي، علمي و پژوهشي مختلف  در سراسر كشور"،" انعكاس صحيح و دقيق اخبارو نظرات  دانشگاهيان"،" انجام فعاليتهاي آماري در راستاي فعاليت  موسسه"،" تاسيس بانك اطلاعات و واحد انتشارات "از ديگر اهداف تاسيس خبرگزاري دانشجويان ذكر شد. 
