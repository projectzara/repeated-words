   گروه علمي فرهنگي: اثر تاريخي كاروانسراي دشتي واقع در شهرستان اردكان بخش عقدا با شماره 2298 در فهرست آثار ملي ايران به ثبت رسيد.  به گزارش روابط عمومي سازمان ميراث فرهنگي كشور، در صفه  شمالي روبه روي در ورودي اين كاروانسرا بر روي تخته سنگي  به خط نستعليق، نام واقف و باني آن حاجي ابوالقاسم تاجر دشتي و تاريخ 1262 ه. ق ذكر شده است.  اين كاروانسرا از بنايي آجري با دو بادگير دو طبقه، هفت  صفه به قرينه در هر بدنه ساخته شده، كه صفه مياني بزرگتر و شاه نشين است.  صفه هاي ديگر هر يك به اتاقي راه دارند و در پس اتاقها راهروهاي اصطبل قرار گرفته اند در چهار گوشه بنا چهار مدخل به قرينه تعبيه شده است. روبه روي كاروانسرا نيز آب انباري با ساختماني آجري و دو صفه بر در ورودي جهت  استراحت عابرين قرار گرفته است.  اين بنا مدتها به عنوان پاسگاه ژاندارمري مورد استفاده  قرار مي گرفته و در سالهاي اخير از سوي اداره كل فرهنگ و ارشاد اسلامي با نظارت ميراث فرهنگي تعمير اساسي شده است. 
