 اصفهان- خبرنگار همشهري: وزير معادن و فلزات در آيين  بهره برداري از سومين كوره پاتيلي مجتمع فولاد مباركه  گفت: اگر صنعت فولاد كشور قصد دارد با صنايع فولاد مهم  دنيا رقابت كند، بايد نيروي انساني اين صنعت از حداقل  امكانات برخوردار شود.  اسحاق جهانگيري ديروزافزود: ارزش ميلياردها دلار سرمايه گذاري نيروي انساني صنايع فولادسازي كشور به  مراتب از سرمايه گذاري فيزيكي بالاتر است. وي افزود: با برطرف كردن نگرانيهاي احتمالي در زمينه مسايل مادي،  ايجاد شرايط مناسب كار و دادن فرصت براي بروز خلاقيتها مي توان با توليد محصول كيفي به حضور در صحنه هاي جهاني  انديشيد.  جهانگيري گفت: سالانه از حدود هفت ميليون تن فولاد توليدي در كشور بالغ بر يك ميليون تن آن صادر مي شود.  وي افزود: در شرايط فعلي بخشهاي صنعت و ساختمان سازي  كشور به شدت به محصولات فولادي كيفي با قيمت مناسب نيازمندند.  وي گفت: بااينكه قيمت فولاد در جهان با بحران مواجه  مي باشد، درسه ماه اول امسال نسبت به مدت مشابه سال قبل  حدود 10درصد رشد توليد داشته ايم وميزان عرضه نيز در همين مدت حدود 13 درصد افزايش نشان مي دهد.  وي افزود: بر اساس مصوبه مجلس شوراي اسلامي قرار است از هر كيلوگرم فولادوارداتي 250 ريال عوارض گرفته شود، اگر قيمت فولادهاي وارداتي به سمت قيمت داخلي كشيده نشود،  واحدهاي فولادسازي كشور ناگزير بايد براي توليد مقاطع ساختماني، ورق و ميلگرد" اسلب" وارد كنند.  وزير معادن و فلزات گفت: هم اينك بهاي هرتن "اسلب (تختال)"وارداتي بالغ بر 180 دلار است.  جهانگيري افزود: طرح توسعه فولاد مباركه كه ظرفيت آن را از 7/2 ميليون تن به 3/3 ميليون تن مي رساند در ماههاي  آينده به بهره برداري مي رسد.  وي گفت: فولاد آذربايجان باظرفيت 500 هزار تن در آبان  ماه امسال و بخش نورد فولاد خراسان نيزباظرفيت 600 هزارتن تااواخرامسال مورد بهره برداري قرار مي گيرند.  وي افزود: توليد ورق هر تن به قيمت 200 تا 240 دلار در شرايط فعلي كاردرستي نيست، مي بايست به سمت توليد ورقهاي  سرد، ورق گالوانيزه و رنگي وورقهاي قلع اندود و كيفي كه  داراي ارزش افزوده بالاتري هستند، حركت كرد. 
