   * براساس مصوبه تازه مجمع تشخيص مصلحت نظام سرمايه گذاري  مي تواند براساس شركت هاي خاص يا عام باشد * شفاف شدن عمليات بانكي در مناطق آزاد تجاري و صنعتي  ابهام گذشته را برطرف كرده است  در جلسه ديروز مجمع تشخيص مصلحت نظام كه به رياست  آقاي هاشمي رفسنجاني تشكيل شد بخش ديگري از اصلاحات قانون  چگونگي اداره مناطق آزاد تجاري و صنعتي مورد اختلاف  شوراي نگهبان و مجلس شوراي اسلامي بررسي و تصويب شد.  به گزارش روابط عمومي مجمع تشخيص مصلحت نظام در اين جلسه  ميزان سرمايه گذاري خارجي در بانكهاي ايراني مناطق آزاد تجاري و صنعتي كشور تا صد در صد افزايش يافت. اين رقم در قانون پيشين 49درصد تعيين شده بود.  آقاي رضايي دبير مجمع تشخيص مصلحت نظام ديروز در پايان  جلسه مجمع تشخيص مصلحت نظام تاكيد كرد: مشاركت خارجيان  در تاسيس بانك و موسسات اعتباري به صورت شركت عام يا خاص  مي باشد.  براساس اين مصوبه همه بانكها، ايراني خواهند بود و بايد از قوانين و مقررات جمهوري اسلامي ايران تبعيت كنند.  دبير مجمع تشخيص مصلحت نظام افزود: در ماده 18 قانون  چگونگي اداره مناطق آزاد تجاري و صنعتي مجمع تشخيص مصلحت  نظام اجازه داد در اين گونه مناطق موءسسه هاي اعتباري  خصوصي ايراني با سرمايه خارجي و يا داخلي تاسيس شود.  آقاي رضايي افزود: شفاف شدن عمليات بانكي در مناطق آزاد تجاري و صنعتي و برطرف شدن ابهام هاي موجود از و يژگيهاي  مصوبه ديروز مجمع تشخيص مصلحت نظام بود. 
