 فرمانده ناحيه انتظامي سيستان و بلوچستان اعلام كرد:  رزمندگان اين ناحيه انتظامي و قرارگاه مقداد استان، موفق  شدند در يك عمليات هماهنگ، دو روزقبل 3430 كيلوگرم مواد مخدر كشف كنند.  سردار سرتيپ ناصر شباني افزود: در اين عمليات كه در منطقه مرزي ميرجاوه از توابع شهرستان زاهدان انجام شد،  سه تن از سوداگران مرگ به هلاكت رسيدندو مقداري سلاح و مهمات نيز از آنان كشف شد.  وي ديروز به خبرگزاري جمهوري اسلامي گفت: در اين عمليات،  يك تن از ماموران غيور نيروي انتظامي به نام گروهبان دوم  " رضائي فر" به درجه رفيع شهادت نائل آمد كه پيكر پاك اين  شهيد، فردا از مقابل مسجد جامع تشييع خواهد شد. 
