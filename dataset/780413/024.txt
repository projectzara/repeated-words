 گروه ورزشي: "پت سامپراس "تنيس باز شماره يك مردان جهان  از آمريكا و" اندره آغاسي "صاحب رده چهارم برترين تنيس  بازان جهان از آمريكا ديروز با پيروزي برابر حريفان خود به ديدار پاياني رقابتهاي انفرادي جام بين المللي  تنيس ويمبلدون انگليس راه يافتند.  به گزارش خبرگزاري رويتر از لندن، سامپراس در ديدار نيمه پاياني موفق شد" تيم هنمن "نفر ششم رده بندي جهاني  را شكست دهد و راهي ديدارپاياني شود.  آندره آغاسي، نيز در اين مرحله از سد" پت رفتر" داراي  رده دوم جدول برترين تنيس بازان مردان جهان از استراليا گذشت و به ديدار پاياني رسيد.  در رقابتهاي زنان، "استفي گراف "تنيس باز شماره دو زنان  جهان ازآلمان با پيروزي برابر" ميرجانا لوسيچ "از كرواسي  راهي ديدار پاياني شدتا با" ليندا داونپورت "از آمريكا صاحب رده سوم جدول رده بندي جهاني كه در مرحله نيمه  پاياني" الكساندرا استيونسون "از آمريكا را شكست  داده بود، روبرو شود. 
