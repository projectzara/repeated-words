 گروه ورزشي: محلهاي برگزاري مسابقات نهايي قهرماني و اتحاديه جام باشگاههاي اروپا(يوفا)براي مدت دوسال تعيين  مي شود.  " گرهاد اگنر" دبير كل يوفا درپايان اجلاس دو روزه كميته  اجرايي يوفا اعلام كرد: تصميم گرفته شده محل برگزاري  مسابقات نهايي در يك سيستم گردان دو ساله تعيين شود تا هميشه از قبل دو محل برگزاري مسابقه مشخص باشد.  وي گفت: اواخر سال جاري ما محل برگزاري مسابقات سال  آينده را تعيين مي كنيم و در همين زمان محل برگزاري  مسابقه سال آينده تصميم گيري مي شود. يوفا كه قبلا" در پايان هر سال تنها محل برگزاري براي مسابقه پاياني ماه  مه آينده را تعيين مي كرد، اعلام كرد تصميم جديد مشكلات  مربوط به سازماندهي مسابقات را رفع مي كند و جريان  برگزاري دو رويداد ورزشي مهم را ساده تر مي كند.  وي اعلام كرد كه اين تصميم اين امتياز را در بردارد كه  سازماندهندگان مسابقه سال دوم مي توانند در سازماندهي  رقابتهاي سال قبل شركت كنند تابه اين وسيله يوفا مجبور نشود تا هرسال برنامه توجيهي داشته باشد. 
