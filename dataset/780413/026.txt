 گروه ورزشي: اتحاديه فوتبال اروپا(يوفا)، اعلام كرد براساس مقررات اين اتحاديه هرتابرلين بايد در ورزشگاههايي بازي كند كه داراي شرايط برگزاري بازيهاي  ليگ قهرماني باشگاههاي اروپا باشد.  اين امر براي شركت در مرحله مقدماتي ليگ قهرماني در فصل  آينده الزامي است.  " گرهارد اگنر" دبيركل اتحاديه فوتبال يوفا گفت: اين امر بدان معناست كه باشگاههايي كه در بازيهاي مقدماتي حضور دارند و مي توانند به ليگ قهرماني فوتبال اروپا راه يابند بايد ورزشگاهي داشته باشند كه مطابق با استانداردهاي بين المللي باشد. در غير اين صورت باشگاه  مربوطه ممكن است از رقابت ها كنار گذاشته شده و به جام  فرستاده شود.  هرتابرلين در رقابت هاي ليگ قهرماني شايد مجبور به يافتن  ورزشگاه ديگري شود زيرا ورزشگاه المپيك اين شهر كه در سال 1928 ساخته شده و گنجايش بيش از 76 هزار نفر را دارد،  واجد شرايط ايمني نيست و داراي صندلي هاي چوبي است.  هرتابرلين در رقابت هاي فصل گذشته بوندس ليگا به مقام  سوم نائل شد و در مرحله سوم مقدماتي جام قهرماني  باشگاههاي اروپا بازي خواهد كرد. هرتابرلين براي نوسازي  ورزشگاه المپيك برلين تنها دو هفته ديگر زمان دارد. 
