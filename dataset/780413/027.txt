 فوتبال جام ملت هاي قاره آمريكا    رونالدو در بازي با ونزوئلا يكي از بهترين هاي برزيل بود.  وي اعلام كرد قصد دارد بار ديگر عنوان بهترين بازيكن  فوتبال جهان را از آن خود سازد. رونالدو برزيل را شانس  اول فتح جام قهرماني آمريكاي جنوبي مي داند.  گروه ورزشي: چهلمين دوره مسابقه هاي فوتبال جام ملت هاي  آمريكا با برگزاري 2 ديدار از گروه اول پيگيري شد و در آن تيم هاي پرو و پاراگوئه بر حريفان خود پيروز شدند.  به گزارش خبرگزاري رويتر از اسونسيون، در نخستين ديدار تيم پرو مقابل تيم بوليوي پيروز شد.  تيم پرو كه دراولين گام مقابل ژاپن به برتري دست يافته  بود، دراين ديدار با تنها گل دقيقه 87" ايسراييل زونيكا"  حريف خود را مغلوب كردو شمار امتيازهاي خود را به 6 رساند و در صدر اين گروه قرار گرفت.  سپس دو تيم پاراگوئه ميزبان اين رقابت ها و ژاپن كه به  عنوان ميهمان در اين پيكارها شركت كرده است به مصاف هم  رفتند كه اين ديدار راتيم پاراگوئه با نتيجه 4 بر صفر به  سود خود پايان داد.  " ميگوئل بنيتز" 18 و 62، "روكوي سانتاكروز" 40 و87 گل هاي تيم پاراگوئه را در اين ديدار به ثمر رساندند.  تيم پاراگوئه در نخستين ديدار خود مقابل تيم بوليوي به  تساوي بدون گل رسيده بود. با گذشت چهار روز از آغاز چهلمين دوره مسابقه هاي فوتبال جام ملت هاي آمريكا در پاراگوئه، تيم هاي پرو، برزيل و آرژانتين در صدر جدول  رده بندي گروه هاي گوناگون قرار دارند.  به گزارش خبرگزاري رويتر از اسونسيون، در گروه اول اين  مسابقه ها پس از تيم پرو كه با كسب 6 امتياز صدرنشين است،  تيم هاي پاراگوئه، بوليوي و ژاپن به ترتيب با 4، يك و بدون امتياز در رده هاي بعدي قرار دارند.  در گروه دوم تيم برزيل با كسب 3 امتياز و تفاضل گل بهتر نسبت به تيم مكزيك صدرنشين است و تيم هاي شيلي و ونزوئلا بدون امتياز در رده هاي بعدي ايستاده اند. در گروه سوم  پس از تيم آرژانتين كه با كسب 3 امتياز و تفاضل گل  بهترنسبت به تيم كلمبيا در مكان نخست ايستاده است  تيم هاي كلمبيا، اروگوئه واكوادور در مكان هاي بعدي قرار گرفته اند.  در جدول بهترين گلزنان اين مسابقه ها تاكنون روبرتو هلسن از پرو، رونالدو، اموروسو هر دو از برزيل، مارتين  پالرمو از آرژانتين، ميگوئل بنيتز و روكوي سانتا كروز از پاراگوئه با 2 گل زده در صدر ايستاده اند. 
