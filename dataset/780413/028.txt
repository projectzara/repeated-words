 انتخابات مجلس كويت در ميان رقابت چندين سازمان و گروه  شبه حزبي ديروز برگزار شد.  به گزارش خبرگزاري جمهوري اسلامي از كويت، دراين  اميرنشين كوچك حاشيه جنوبي خليج فارس كه حداقل 65 درصد جمعيت آن را غير كويتي ها تشكيل مي دهند، درغياب احزاب سياسي، جمعيت هاي سياسي مذهبي متعددي در انتخابات شركت  مي كنند كه برخي از آنان در سرنوشت حوزه هاي انتخاباتي  تاثير قابل توجهي دارند.  عمده ترين گروههاي كويتي در حال حاضر حركت دستوري، تجمع  دستوري، تريبون دمكراتيك، تجمع ملي دمكراتيك، حركت سلفي،  اخوان المسلمين، انصار الشوري و گروههاي كوچكتر است كه  سابقه فعاليت و حضور برخي از آنان در صحنه سياسي عمدتابه  هفتمين دوره انتخابات مجلس به دنبال پايان اشغال كويت،  بازمي گردد.  شيعيان اين كشور نيز هرچند تشكيلات سياسي تعريف شده اي  ندارند ولي با حضور بيش از ده نامزد انتخاباتي و ازجمله  سه روحاني شيعه در مناطق مختلف از نظر كارشناسان سياسي  فعاليت و نقش موءثري در انتخابات به عهده دارند.  در انتخابات هشتمين دوره مجلس كويت شيعيان اين كشور دو نامزد خود راوارد مجلس كردند.  از نظر فكري و سياسي گروههاي فعال كويتي طيف وسيعي از مخالفان تاموافقان دولت و مستقل ها، ليبرال ومذهبي هاي  تندرو را در بر مي گيرد وعمدتا" از تمكن مالي و پشتيباني  وسيع گروههاي فرعي در تشكيلات خود نيزبرخوردار هستند.  تبليغات پرهزينه و وسيع برخي از نامزدهاي مورد حمايت  گروههاو استفاده از وسايل متعدد براي جلب آراء كه به  شبكه اينترنت نيز كشيده شد مثالي براي توانايي هاي مالي  اين گروههاست.  به گفته منابع كويتي تشكيلات مذهبي اين كشور بيشترين  فعاليت و جنب و جوش را در جمع آوري اموال و بسيج مردمي  بدست آورده اند كه اين امر باعث مستحكم شدن جايگاه سياسي  آنان مي شود.  در برخي حوزه هاي انتخاباتي نيز نظام قبيله اي بر سرنوشت انتخابات تاثير مستقيمي به جاي مي گذارد و فعاليت  گروههاي ليبرال و يا اسلامي درآنجا به چشم نمي خورد.  نامزدهاي اين حوزه ها هركدام براساس وابستگي خود به يكي  از قبايل بزرگ ازجمله العازمي، المطيري، الشميري،  الهاجري و العجمي براي ورودبه مجلس تلاش مي كنند.  در انتخابات ديروز 288 نفر نامزد بودند و 112 هزار و 882 مرد كويتي نيز از حق راي برخوردار بودند.  در همين حال، اعرابي كه پس از جنگ خليج فارس از كويت  رانده شده اند، خاندان حاكم بر اين كشور را به پشتيباني  از خريد آراء در انتخابات پارلماني متهم كردند.  به گزارش خبرگزاري رويتر از بغداد، اين رانده شدگان با انتشار بيانيه اي گفتند: دخالت خاندان حاكم اين بار نسبت  به گذشته سازماندهي شده تر است.  اين بيانيه مي افزايد: اين دخالت به مرحله تامين هزينه  مالي، خريد آراء و تبليغات انتخاباتي به نفع نامزدهايي  رسيده است كه خاندان حاكم طرفدار آنان است.  در اين بيانيه آمده است: خاندان حاكم پا را فراتر گذاشته  و اقدام به ايجاد ائتلاف بين برخي از نامزدها در ستادهاي  انتخاباتي مشخص كرده است تا نامزدهاي ملي نتوانند به  مجلس راه يابند. 
