 ائتلاف شمال افغانستان ديروز اعلام كرد چند منطقه سوق  الجيشي در شمال اين كشور را به تصرف خود درآورده است.  به گزارش خبرگزاري فرانسه از كابل، ژنرال حسين انواري  سخنگوي جبهه متحد اسلامي گفت: نيروهاي ائتلاف شمال  افغانستان با يك حمله غافلگيركننده توانستند شهر" كركار"  در استان شمالي "بغلان "را به تصرف خوددرآورند.  وي گفت، در پي تصرف اين شهر، ارتباط زميني گروه طالبان  باپايگاه آنان در" پل خمري "قطع شده است.  وي افزود: در اين حمله سه تن از نيروهاي طالبان  اسيرشدند و مقدارزيادي از مهمات و سلاح سبك و سنگين آنان  به غنيمت گرفته شد.  انواري گفت، ناحيه "دره جمالك "،" مدرسه "،" المباي "، " نيابازارك "به تصرف نيروهاي ائتلاف درآمده است و اين  درحالي است كه مقصوم علم يكي از فرماندهان عمده گروه  طالبان به همراه 40 تن ازحاميانش به نيروهاي ائتلاف  پيوسته است.  وي افزود، همچنين يكي از فرماندهان عمده طالبان به نام  شاكر وهشت تن از حاميانش توسط نيروهاي ائتلاف اسير شدند.  انواري اين سخنان را درحالي عنوان كرد كه ائتلاف شمال  افغانستان از تصميم گروه طالبان براي يك حمله گسترده از سه جبهه شمالي، مركزي واطراف كابل خبر داده است.  طالبان هم اكنون 90 درصد از خاك افغانستان را در تصرف  خود دارد. 
