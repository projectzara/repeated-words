 گزارش هاي دريافتي از لوزاكا پايتخت زامبيا حاكي است  ديپلمات هاي آفريقايي شركت كننده درگفت وگوهاي صلح  جمهوري دموكراتيك كنگو به توافق نزديك شده اند و بزودي  موافقت نامه نهايي را تنظيم و امضاء مي كنند.  به گزارش خبرگزاري آلمان از نايروبي، نمايندگان دولت و شورشيان جمهوري دموكراتيك كنگو جمعه شب با ايجاد يك مجمع  مشترك جهت بحث و تبادل نظر درباره سياست ها و زمينه هاي  همكاري ها موافقت كردند.  بنابراين گزارش، ايجاد يك ارتش ملي جديد كه شورشيان نيز در آن شركت خواهند داشت، از مواردي است كه در اين مجمع  مورد بررسي قرار مي گيرد.  پيشرفت در گفت و گوهاي صلح جمهوري دموكراتيك كنگو زماني  حاصل شد كه "عبدولايه يروديا" وزير امور خارجه كنگو براي  اولين بار با رهبران سه گروه شورشي اين كشور ديدار كرد. 
