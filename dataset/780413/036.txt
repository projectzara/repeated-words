 مديركل محيط زيست استان گيلان گفت: صيد بي رويه، نسل  ماهيان را در تالابها، رودخانه ها و آبگيرهاي اين استان  تهديد مي كند.  دكتر شعبانعلي نظامي در گفت وگو با خبرگزاري جمهوري  اسلامي وبااعلام خطرنسبت به ازبين رفتن تنوع زيست محيطي  استان گيلان هشدار داد كه تنوع زيست محيطي آبزيان اين  استان در شرف نابودي قرار گرفته است.  وي به نقش سفيدرود اشاره كرد و گفت: سفيدرود بزرگترين  رودخانه استان گيلان است كه 64 گونه ماهي درآن زيست  مي كنند ولي با صيدهاي بي رويه آبزيان درتهديدقرار دارند.  وي اظهارداشت: ده ها گونه ازجمله ماهي خاوياري همه ساله  براي تخم ريزي به اين رودخانه مهاجرت مي كنند و اين  رودخانه نقش حياتي دربقاي نسل ماهيان خاوياري دارد.  وي گفت: اين اداره كل با تشكيل دو پاسگاه محيط باني در دهانه سفيدرودبراي اولين بار امسال حفاظت اين رودخانه را برعهده گرفته است.  وي يادآورشد: با وجود فعاليت هاي شبانه روزي نيروهاي  اداره كل محيط زيست دردهانه سفيدرود، هنوزامنيت كامل براي  زاد و ولد ماهيان اين رودخانه برقرارنشده است و در صورت  تشكيل پنج پاسگاه ديگر مي توان امنيت كامل زيستمندان اين  منطقه را برقراركرد.  نظامي گفت: درسال جاري بيش از 200 صياد غيرمجاز در دهانه  سفيدرود دستگيرو به مراجع قضايي معرفي شده اند.  از سوي مجتمع تكثير و پرورش ماهيان خاوياري شهيد بهشتي  از اوايل خردادتاكنون بيش از400 هزارقطعه بچه ماهي  خاوياري در رودخانه سفيدرود رهاسازي شده است.  اين مجتمع درسال جاري با اعتبار 9/4ميليارد ريال، ده  ميليون بچه ماهي خاوياري به مدت دو ماه در دهنه سفيدرود رها مي كند. 
