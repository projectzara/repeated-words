 بر اساس آمار رسمي ادارات منابع طبيعي، حفاظت محيط زيست  وفرمانداري دزفول طي يك ماه اخير 17 مورد آتش سوزي  دراراضي متعلق به منابع طبيعي و يك مورد حريق در باغهاي  دزفول بوقوع پيوسته است.  در اين آتش سوزي ها حدود 70 هكتار از بهترين جنگلها و مراتع حاشيه رودخانه دز طعمه حريق شد و صدها ميليون ريال  خسارت به بارآمد.  كارشناسان منابع طبيعي معتقدند سالها وقت لازم است تا جنگلها و مراتع مخروبه احيا شود.  برخي از كارشناسان در آغاز، علت وقوع اين حوادث را سرايت آتش از برخي مزارع گندم و جو اعلام كرده بودند.  گروهي از كشاورزان منطقه دزفول به پندار خود براي تقويت  زمين، بقاياي گندم و جو مزارع خود را آتش مي زنند.  فرماندار دزفول معتقد است: كساني هستند كه به عمد مبادرت به آتش سوزي درمنابع طبيعي مي كنند و هدفشان  تبديل اين مراتع به اراضي مزروعي و تغييركاربري آنان است.  حيدرعلي نورايي افزود: مساله اي كه براي كارشناسان  بسيارجاي تامل داردوقوع اين آتش سوزي ها در روزهاي جمعه  و تعطيل است، زماني كه ادارات، تعطيل هستند و امكان  هماهنگي بين ارگانهاي ذيربط براي مهارآتش سوزي وجود ندارد.  وي مي گويد: مثلا" آتش سوزي درباغ 15 هكتاري درروستاي  " خلته "واقعا" براي همه تعجب آوراست، صاحب اين باغ قبلا"  خواستارتغييركاربري اين باغ بوده ولي با آن مخالفت  شده است و شايد به زعم صاحب باغ، بهترين راه براي تغيير كاربري، آتش زدن اين باغ بوده است.  فرماندار دزفول گفت: طبيعي است باكساني كه خودسرانه و به صورت عمدي منابع طبيعي را به آتش مي كشند، بايد برخورد قانوني شود.  مسوول منابع طبيعي شهرستان دزفول نيز ضمن هشدار به  اقدام خلاف قانون افرادي كه وي آنان را سودجو ناميد گفت:  مسئولان نخواهند گذاشت كه افرادي با آتش زدن بيشه ها،  نسبت به تصرف اينگونه اراضي اقدام كنند.  سيدمرتضي حيات ركني افزود: آتش زدن مراتع و اراضي جنگلي  يك جرم محسوبمي شود و نيروي انتظامي براي شناسايي  مسببان اين آتش سوزيها، اقداماتي را آغاز كرده است.  وي افزود: در هفته جاري نيز كميته حفاظت منابع طبيعي به  رياست فرمانداري تشكيل شد و بر اساس ماده 47 قانون حفاظت،  كليه ارگانها موظف شدند براي اطفاي حريق، همكاري نزديكي  با ادارات منابع طبيعي ومحيط زيست داشته باشند.  حيات ركني گفت: در كميته حفاظت همچنين مقررشد ضمن به  كارگيري قرقبان افتخاري جهت گشت حفاظتي، از كليه شوراهاي  اسلامي مجاور بيشه ها هم دعوت به همكاري شده است.  رئيس حفاظت محيط زيست دزفول نيز در گفتگو با خبرگزاري  جمهوري اسلامي اظهار داشت: چند مورد آتش سوزي كه ماه  جاري در جنگلها و مراتع منطقه بوقوع پيوسته، عمدي  بوده است.  سعيد گماري افزود: آتش زدن كاه و كلش كه متاسفانه هر سال توسط كشاورزان منطقه با هدف تسريع در كشت محصولات  تابستانه انجام مي شود، يكي از دلايل اين گونه  آتش سوزي ها بوده است.  وي گفت: اداره كشاورزي بايد با كشاورزاني كه اقدام به  آتش زدن مواد بجامانده از گندم و جو مي كنند، برخورد كند تا اين شيوه غيرعلمي منسوخ شود. 
