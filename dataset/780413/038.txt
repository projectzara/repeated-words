 گروه كارشناسان ژاپني در ملاقاتي با شهردار تهران اعلام  كردند دولت ژاپن از بين كليه طرح هاي ارسالي از شهرهاي  بزرگ زلزله خيز دنيا، طرح شهرداري تهران را براي مطالعه  انتخاب كرده است و براي آن اعتبار مالي و فني درنظر گرفته است  كارشناسان حوزه معاونت فني و عمراني شهرداري تهران از طرف دولت جمهوري اسلامي ايران و كارشناسان گروه جايكا (JICA)از طرف دولت ژاپن طرح پهنه بندي لرزه اي شهر تهران را تهيه خواهند كرد.  گروه كارشناسان ژاپني در ملاقاتي با شهردار تهران اعلام  كردند دولت ژاپن از بين كليه طرح هاي ارسالي از شهرهاي  بزرگ زلزله خيز دنيا، طرح شهرداري تهران را براي مطالعه  انتخاب كرده است و براي آن اعتبار مالي و فني درنظر گرفته است، براساس قرارداد اين مطالعه شروع شده و ابتدا اطلاعات شهري از نظر وضعيت زمين، ساختمانهاي مهم مانند بيمارستانها، آتش نشاني، مدارس، دانشگاهها و تاسيسات  زيربنايي مانند آب، برق و گاز بر روي نقشه هاي تفصيلي  پياده خواهد شد، پس از اطمينان از نظر مقاوم بودن سيستم  شهري در مقابله با زلزله آزمايشات و مطالعات مربوطه صورت  خواهد گرفت و در نهايت طرحي براي مقاوم سازي و مقابله با بحران زلزله تدوين و ارائه خواهد شد.  شهردار تهران ضمن تشكر از حضور كارشناسان حمايت خود را از اين طرح اعلام و اظهار اميدواري كرد كليه دستگاهها با اين طرح مهم خصوصا" در مورد ارائه اطلاعات دقيق  همكاري كنند. شهردار تهران همچنين با توجه به اهميت بحث  زلزله در شهر تهران ارائه راهكار و بحث هاي كارشناسي را در راستاي بازنگري طرح تفصيلي مهم قلمداد كرد. 
