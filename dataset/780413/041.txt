 گروه شهري: وزارت بهداشت، درمان وآموزش پزشكي براي  جلوگيري ازبروز و گسترش بيماريهايي كه درفصل تابستان  ازطريق آب وغذا انتقال داده مي شود هشدارداد. روابط عمومي وزارت بهداشت، درمان وآموزش پزشكي ديروز دراطلاعيه اي به مردم توصيه كرد: ازخريد موادغذايي  بسته بندي شده بدون پروانه ساخت، تاريخ مصرف و انقضاي  مصرف خودداري كرده وازمصرف سبزيجات خام  قبل ازشستشوي كامل وضدعفوني شدن وهمچنين مصرف محتويات  قوطي هاي بادكرده كنسرو و كمپوت پرهيز كنند.  اين اطلاعيه به مردم توصيه كرده: مواد غذايي خود را از مغازه ها و مراكز فروش بهداشتي تهيه كنيد، هميشه از شير و فرآورده هاي لبني پاستوريزه و بهداشتي استفاده كرده و در پاركها و فضاهاي سبز به علائم هشداردهنده مربوط به محل آشاميدن آب بهداشتي توجه كنيد.  در ادامه اين اطلاعيه آمده است: درصورت مشكوك بودن به  سلامت آب، حتماآن را يك دقيقه بجوشانيد، درپايانه ها و اتوبوسهاي مسافربري از آب آشاميدني سالم استفاده كرده  وازنوشيدن آب درليوان مشترك خودداري كنيد، موادغذايي خام،  مخصوصا" گوشت ومرغ را بطور كامل بپزيد و موادغذايي را از دسترس جوندگان، حيوانات وحشرات دورنگه داريد. 
