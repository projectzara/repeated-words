 گروه شهري: كارشناسان محيط زيست مي گويند: دفع غير اصولي و غير بهداشتي زباله در گيلان محيط طبيعي اين  استان سرسبز را بابحران روبه رو كرده است.  آنان اضافه كردند: دفع غير اصولي زباله موجب آلودگي هاي  مختلف و ايجاد انواع بيماري ها مي شود.  اين افرادعقيده دارند: آلودگي هوا، رودخانه ها، آبهاي  سطحي و سفره هاي زيرزميني و شيوع بيماري هاي مختلف پوستي  و روده اي از جمله عوارض دفع غيراصولي زباله درگيلان است.  اين كارشناسان مي گويند: روند دفع زباله در واقع تلمبار شدن زباله وريختن آن در حاشيه رودخانه ها و يا پراكندن  زباله در زمين هاي حاشيه مناطق مسكوني است كه به صورت  مخفيانه و آشكار انجام مي شود.  سعيد فرج پور يكي از كارشناسان اداره كل حفاظت محيط زيست گيلان گفت: يكي از مشكلات اساسي دفع زباله در استان  زباله هاي بيمارستاني و درمانگاهي است.  وي افزود: در استان گيلان روزانه حدود 5/9 تن زباله  بيمارستاني توليدمي شود كه به دليل دفع نامناسب، مشكلات  مختلف زيست محيطي در استان بوجودآورده است.  وي يادآور شد: بررسي هاي آماري نشان مي دهد كه 80 درصد مواد زائد وزباله هاي توليدي استان قابل تجزيه به كود آلي و بقيه قابل جداسازي و بازيافت است.  وي گفت: ميزان سرانه توليد زباله هر فرد گيلاني در فصل  تابستان روزانه 900 گرم مي باشد.  فرج پور گفت: اين ميزان سرانه توليد زباله در گيلان  بيشتر از ساير نقاط كشور است.  وي اظهار كرد: ازمهمترين معضلات دفع زباله با دوره هاي  زماني بلند مدت تجمع جانوران و جوندگان موذي و توليد شيرابه درسطح وسيعي است كه اين امرموجب پراكنش آلودگي ها مي شود.  وي گفت: زدودن آلودگي هاي متمركز بسيار راحت تراز آلودگي هاي پراكنده است كه دراين زمينه بايد به مواد زائد جامد و سيستم هاي جمع آوري و سرعت دفع زباله شهري  اهميت توجه بيشتري شود. 
