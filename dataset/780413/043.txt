 گروه شهري: پنجاه ودومين ايستگاه عملياتي سازمان آتش  نشاني و خدمات ايمني تهران روز شنبه در بولوار نواب (مركز تهران)به بهره برداري رسيد سازمان آتش نشاني  ازفروردين ماه امسال 5 ايستگاه عملياتي جديد براي اطفاي  حريق در تهران داير كرده است. حميد فضيلتي مديرعامل  سازمان آتش نشاني و خدمات ايمني تهران در مراسم گشايش  ايستگاه عملياتي جديد اين سازمان گفت كه سازمان آتش  نشاني در هفته آينده سه ايستگاه عملياتي جديد را نيز مورد بهره برداري قرار مي دهد. وي گفت كه سازمان آتش  نشاني ايجاد و راه اندازي 20 ايستگاه عملياتي جديد اطفاي  حريق و نجات را دربرنامه امسال خود دارد. وي از توجه  شهرداري وشوراي شهر براي گسترش سريع ايستگاههاي عملياتي  اين سازمان قدرداني كرد.  هفت اقليم  كاهش 33 درصدي در 25 سال ; بيلان آب در دسترس     هفت شهر بزرگ چين در شمار ده شهر نخست جهان از لحاظ آلودگي هوا قراردارند. روزنامه "جوانان پكن "نوشت:  شهرهاي پكن، تاي يوان، ارومچي، لان جو، چونگ چينگ، جي نان  و شي جياجوانگ داراي هواي بشدت آلوده اي هستند. براساس  اين گزارش سه شهر ديگر جهان كه در جمع اين ده شهر آلوده  قراردارند، عبارت از ميلان، مكزيكوسيتي و تهران هستند.  چين در سال 98 در مورد وضعيت آلودگي شهرهاي اين كشور تحقيقاتي انجام داد كه براساس آن 93 شهر چين داراي هواي  بسيار آلوده و خطرناك هستند. همچنين 89 شهر ديگر اين  كشور با آلودگي هوا مواجه هستند و ممكن است درسالهاي  آينده به رديف شهرهاي خطرناك بپيوندند. فرهنگستان علوم  چين اخيرا اعلام كرد خسارات اقتصادي ناشي از آلودگي  هوادر چين بالغ بر 8/3 ميليارد دلار است. خسارات اقتصادي  ناشي از آلودگي محيط زيست در چين در سال 95 بيش از 23ميليارد دلار تخمين زده شده بود بخشي از آلودگي هوا و محيط زيست در چين به توسعه بي رويه صنعتي در اين كشور مربوط مي شود. بهمين خاطر 63 هزار كارخانه آلوده كننده  محيط زيست در سه سال اخير دراين كشور تعطيل شده است.  پاسخ مسئولان  زباله ها بطور بهداشتي دفن مي شود در پاسخ به مطلب مندرج در شماره 1809 مورخ 31/1/78 تحت  عنوان: "شليك زباله هاي بيمارستاني به سلامت شهروندان  اهوازي" براساس گزارش دانشگاه علوم پزشكي و خدمات  بهداشتي درماني اهواز به آگاهي مي رساند:  طبق قرارداد منعقده بين بيمارستانهاي اهواز و شهرداري،  زباله هاي بيمارستاني توسط خودروي مخصوص به دو صورت  جداگانه زباله هاي عفوني و معمولي در كيسه هاي مشخص  جمع آوري، حمل و در خارج از شهر به صورت بهداشتي دفن  مي شوند همچنين لازم به ذكر است در بيمارستانهايي كه  دستگاه زباله سوز دارند، اين زباله ها زيرنظر كارشناس  بهداشت محيط سوزانده مي شود. در خصوص بيمارستانهايي كه  در مناطق مسكوني قرار دارند به دليل ايجاد دود حاصل از سوختن زباله ها نصب اين دستگاهها از نظر اداره حفظ محيط زيست محدوديت دارد. همچنين تعدادي از بيمارستانها نيز به  سيستم تصفيه بهداشتي فاضلاب مجهز بوده و اقدامات لازم در خصوص تجهيز همه بيمارستانها به اين سيستم در حال پيگيري  است.  اداره كل روابط عمومي وزارت بهداشت  عمليات اجرايي احداث ترمينال مسافربري بهبهان  عطف به شرح مندرج در شماره 1831 تحت عنوان "احداث  ترمينال مسافربري بهبهان به كجا انجاميد" لزوما" توضيح  مي دهد: علي رغم آنچه شهروند محترم بهبهاني كه حتي زحمت  معرفي خود را هم نداده است و بطور يقين از جريانات روز و ارائه خدمات شهرداري كه مورد تاييد همگان است بي اطلاع  است بايد عرضه بداريم علاوه براينكه كار احداث ترمينال  كه ضرورت آن مورد تاييد و پيگيري اين شهرداري بوده و هست  به بوته فراموشي سپرده نشده بلكه در مدتي كمتر از چهار ماه است كه عمليات اجرايي آن در محلي مناسب شروع شده است  و در حال حاضر بين چهل تا چهل و پنج درصد كار ساختماني  آن پيشرفت فيزيكي داشته است و شهرداري با آگاهي كامل به  ضرورت ترمينال در جهت رفاه حال شهروندان و مسافرين آن را در اولويت برنامه هاي خود قرارداده است شهروند محترم  اشاره نموده است زمين ترمينال پارك بعثت شده است اين  مورد مربوط به حال نبوده و زميني كه در حال حاضر پارك  بعثت در آن احداث شده نه از نظر شهرداري و نه از نظر مردم و مديران بنگاههاي مسافربري مناسب براي احداث  ترمينال نبوده و شهرداري در جهت خواست مردم با مساعدت  مسئولين استان و شهرستان و پيگيريهاي مستمر زمين فعلي را در نظر گرفت تصديق مي فرمايند احداث چنين ترمينال مجهز و آبرومند مستلزم زمان كافي و تامين اعتبارات لازم بوده كه  اقدامات به عمل آمده خود گوياي آن است كه علاوه براينكه  توقفي در امر احداث ترمينال شده بلكه مانند ساير برنامه هاي رفاهي و عمراني شهرداري بطور ضربتي پيش رفته  است و در جهت ادامه كار آن نيز هيچ مشكلي نداريم.  مسئول روابط عمومي شهرداري بهبهان  توضيح دفتر هواپيمائي اردن هاشمي  احتراما" به آگاهي مي رسد كه در صفحه هفتم شماره 1848 مورخ 18/3/78 در ستون تلفن به همشهري رديف آخر مطلبي با عنوان دريافت خسارت از هواپيما از آقاي "محمدجعفر محمديان" درج گرديده است.  اولا" ضروري است متذكر گردد هواپيمائي رويال جردن با نظارت سازمان هواپيمائي جمهوري اسلامي ايران تمامي خسارت  شخص موردنظر را پرداخت و ايشان نيز بدون هيچگونه ادعائي  رضايت خود را در اين مورد اعلام داشته.  بنابه مراتب ياد شده مطالب ايشان موجب تشويش در اذهان  عمومي و تبليغ سوء عليه اين هواپيمائي مي باشد.  ضروري است به استحضار برسد كليه پرداخت خسارات از شركتهاي هواپيمائي بستگي تام به قرارداد تنظيمي بين  مسافر و هواپيمائي دارد كه براساس(كنوانسيون)ورشو صرفا" در پروازهاي داخلي ايالات متحده آمريكا رقمي بيش  از دويست دلار(200)به مسافر جهت خسارت بار پرداخت  مي گردد و در بقيه موارد روش همان است كه اين هواپيمائي  در مورد شخص مدعي اعمال نموده است.  لذا استدعا دارد جهت جلوگيري از تاثيرات سوء اين ادعا اين مطلب به عنوان پاسخ اين هواپيمائي در ستون موردنظر درج گردد. 
