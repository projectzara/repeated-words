 گروه شهرستانها: همايش توجيهي طرح توازن در ذوبآهن  اصفهان با حضور 127 شركت داخلي و خارجي در مركز آموزش  فني توحيد اين مجتمع گشايش يافت.  به گزارش خبرنگار همشهري قائم مقام مجري طرح توسعه و توازن ذوبآهن با اشاره به استقبال شركتهاي خارجي براي  شركت در اين همايش گفت: باتوجه به اجراي طرح توازن و تهيه اسناد مناقصه پيمانكاران شركت كننده در اين مناقصه  بين المللي، نياز به اطلاعات بيشتري دارند كه كار همايش  ارائه اين اطلاعات است.  سيروس موءتمني افزود: در طول برگزاري اين همايش 4 روزه  شركت كنندگان از كارگاههاي اصلي كارخانه نيز بازديد مي كنند.  وي زمان اجراي طرح توسعه و توازن ذوبآهن اصفهان را 4 سال اعلام و اظهار اميدواري كرد كه با دريافت پيشنهاد مناسب از سوي شركتهاي داخلي و خارجي اين طرح ملي به نحو مطلوب به اجرا درآيد.  طرح توازن به منظور افزايش توليد ذوبآهن اصفهان از 2 ميليون تن به 4/3 ميليون تن در سال اجرا مي شود.  ايجاد تعادل بين كارگاههاي توليد چدن و فولادسازي نورد و همچنين تامين سهمي از شارژ فلزي كوره قوس الكتريكي در طرح توسعه سبا و جايگزيني باطري شماره يك كك سازي و تامين نياز كك واحد كورهاي بلند از جمله برنامه هاي مورد نظر در اجراي اين طرح خواهد بود.  شركت هايي از كشورهاي ژاپن، كره، چين، هند، آلمان،  انگليس، ايتاليا، اتريش، هلند، لوكزامبورگ، روسيه،  اسپانيا، فرانسه، سوئيس، كانادا و ايران از جمله شركتهاي  حاضر در اين همايش توجيهي هستند. 
