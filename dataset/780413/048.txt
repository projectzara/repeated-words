 ممكن است مصاحبه امروز رئيس سازمان قضايي نيروهاي مسلح  به شفاف شدن ابهامات و نكته هاي پنهان اين پرونده كمك  كند و به بخشي از پرسش هاي افكار عمومي پاسخ گويد گروه سياسي: رئيس سازمان قضايي نيروهاي مسلح امروز در نشست مطبوعاتي به پرسش خبرنگاران پيرامون پرونده قتل هاي  زنجيره اي، مرگ سعيد امامي و چگونگي روند تحقيقات اين  پرونده پاسخ خواهد گفت. ممكن است در اين نشست راي دادگاه  نقدي نيز اعلام شود.  به گزارش خبرنگار همشهري در پي رخدادهاي اخير پيرامون  پرونده قتل هاي محفلي از جمله خودكشي سعيد امامي و برگزاري مراسم ترحيم و ختم براي وي و نيز طرح موضوعات و مسائلي از قبيل چگونگي ادامه فعاليت سعيد امامي و تيم وي  در وزارت اطلاعات - عليرغم مخالفت برخي از مسئولين ممكن  است مصاحبه امروز حجت الاسلام نيازي رئيس سازمان قضايي  نيروهاي مسلح بتواند به شفاف شدن ابهامات و نكته هاي  پنهان اين پرونده كمك كند و به بخشي از پرسش هاي افكار عمومي پاسخ گويد.  همچنين همزمان با خاتمه يافتن مهلت اعلام راي محاكمه  نقدي كه دادگاه وي در هفته هاي اخير به اتهام آمريت و دخالت در آزار و اذيت مديران شهرداري تهران جريان داشت،  شايد رئيس سازمان قضايي در نشست مطبوعاتي امروز خود ضمن  اعلام راي دادگاه به پرسش هاي خبرنگاران پيرامون اين  پرونده نيز پاسخ گويد. 
