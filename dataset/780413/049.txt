 گروه سياسي: سيدمصطفي تاج زاده معاون سياسي اجتماعي  وزارت كشور گفت: دولت نهادهاي مدني را رقيب خود نمي داند.  وي كه در نخستين نشست انجمن صنفي عكاسان مطبوعاتي سخن  مي گفت افزود: دولت اقتدار را دراين مي داند كه بستري  فراهم شود كه در آن شهروندان آرامش بيشتري احساس كنند.  تاج زاده تاكيد كرد: شكل گيري اين نهادها مي تواند باعث  شود كه آنهاحقوق خود را بالا ببرند و از آن دفاع نمايند.  معاون سياسي - اجتماعي وزارت كشور گفت: مطبوعات، مادر دمكراسي ونظام مردم سالاري است و زمينه را براي نقد دولت  و جامعه فراهم مي كند.  وي عكاسي را بخش جداناپذير از مطبوعات دانست و افزود:  در هنر عكاسي چون مردم مطرح هستند، قاعده هرم اجتماعي  اصالت يافته و مورد توجه واقع شده است.  تاج زاده گفت: هنر عكاسي و مطبوعات نقش بسيار جدي در سست كردن برخي از عادتهاي اجتماعي وبرخي از موانع دارند.  وي تاكيد كرد: در دوره كنوني با شعار توسعه همه جانبه  وارد حوزه اي شده ايم كه دولت در راس هرم اجتماعي زمينه  را براي پاسخگويي امروز وفردافراهم مي كند.  معاون سياسي اجتماعي وزارت كشور افزود: نظامي كه شعار توسعه يافتگي مي دهد بايد شهروندان آن توسعه  يافته شوند و يك نهاد مدني ضمن به رسميت شناختن تعلقات  شهروندان بايد جامعه را به سوي نقد سوق دهد.  وي جنبه هاي فردي، تخصصي و تعلقات ملي، اجتماعي و ديني  را از وظايف شهروندان دانست.  تاج زاده تاكيد كرد: در جوامعي مانند كشور ما هر گونه  نزديكي به دين با سوءظن به آن نگاه مي شود و بايد هزينه هاي سياسي و مطبوعاتي به حداقل خودبرسد وي افزود:  با رعايت مقدسات و واقعيت ها براي جهان پيام هاي  فرهنگي بسياري داريم كه عكاسان و مطبوعاتي ها مي توانند نقش موثري داشته باشند. 
