 گروه سياسي: سخنگوي وزارت امور خارجه جمهوري اسلامي  ايران ديروز در واكنش نسبت به بيانيه پاياني نشست وزيران  امور خارجه كشورهاي عضو شوراي همكاري خليج فارس، از موضع  " غيربيطرفانه "و" غيرقابل پذيرش "اين نشست كه در تناقض  باتماميت ارضي جمهوري اسلامي ايران است، ابراز ناخرسندي  كرد. به گزارش اداره كل اطلاعات و مطبوعات وزارت  امورخارجه، حميدرضا آصفي موضع ثابت جمهوري اسلامي ايران  وايراني بودن جزايرسه گانه تنب بزرگ، تنبكوچك وابوموسي  را مورد تاكيد قرار داد و افزود: جمهوري اسلامي ايران  براي حل سوء تفاهم موجود با امارات متحده عربي، آماده  مذاكره مستقيم با اين كشور است. 
