 گروه سياسي: دكتر حسن حبيبي معاون اول رئيس جمهوري بنا به دعوت دولتهاي كلمبيا، ونزوئلا و كوبا در هفته جاري از اين سه كشور ديدار رسمي خواهد داشت.  به گزارش ايرنادكتر حبيبي در اين سفر آخرين تحولات سياسي  - بين المللي و راههاي توسعه همكاريهاي في ما بين را با مقامات عاليرتبه اين سه كشور مورد بحث و تبادل نظر قرار خواهد داد.  وزيران بازرگاني و كشاورزي در اين سفر معاون اول  رئيس جمهوري را همراهي مي كنند.  اين سفر براي سياست هاي خارجي جمهوري اسلامي ايران از دو جهت اهميت دارد اين كشورها، عضوي از اتحاديه بزرگ  كشورهاي در حال توسعه اند كه از نظر اقتصادي، با ايران  مواضع مشترك زيادي دارند.  همكاري ايران با ونزوئلا در زمينه مسائل نفتي، نيز اهميت  اين سفر را دوچندان كرده است. 
