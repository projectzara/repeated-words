 گروه سياسي: چلنگروف معاون دوماي دولتي روسيه كه در تهران به سر مي برد روزشنبه با حسن روحاني نايبرئيس  مجلس شوراي اسلامي ديدار و گفت وگوكرد.  در اين ديدار، روحاني با اشاره به علايق و ارتباطات دو كشور گفت: خوشبختانه روابط ايران و روسيه در تمام  زمينه ها بويژه در مسائل پارلماني در سطح بسيار خوبي  قرار دارد و در سالهاي اخير ما شاهد گسترش و تعميق  آن هستيم.  وي با اشاره به آلودگي رو به افزايش درياي خزر و سوءاستفاده بعضي ازكشورهاي ساحلي در بهره برداري يكجانبه  از منابع نفتي آن افزود: ما معتقديم صلح و آرامش دائمي  در درياي خزر منوط به استقرار يك رژيم حقوقي عادلانه بر اين دريا است و بايد ايران و روسيه در تهيه و تدوين رژيم  حقوقي مناسباين دريا فعالتر عمل كنند و همكاري كشورهاي  حاشيه درياي خزر در راستاي محيط زيست منطقه و جلوگيري  از فاجعه زيست محيطي و نيز حفظ منافع كليه كشورهاي ساحلي  تداوم يابد.  در اين ديدار چلنگروف در خصوص رژيم حقوقي دريايي خزر و مسائل زيست محيطي آن گفت: ما هم از آلودگي رو به تزايد و سوءاستفاده بعضي از شركتهاي غربي كه موجب به خطر افتادن  پاكي درياي خزر مي شوند نگرانيم و آماده ايم تا با جمهوري اسلامي ايران و ديگر كشورهاي حاشيه اين دريا همكاري كنيم. 
