 در پي درج خبر" نخستين پيش نويس لايحه جرم سياسي منتشر شد" در همشهري مورخ 8/4/78 روابط عمومي كميسيون حقوق بشر اسلامي با ارسال نمابري، اعلام كرد1- موادي كه در روزنامه منتشر شده پيش نويسي است كه تا پائيز 77 در معاونت پارلماني وزارت دادگستري تدوين گرديد و به  كميسيون حقوق بشر اسلامي ارائه شده از آنوقت تاكنون  همانگونه كه در گزارش كميسيون منعكس است تحولات و تلاشهاي ديگري انجام پذيرفته فلذا هنوز متن نهايي در معاونت پارلماني دادگستري تدوين نشده و زمينه ارائه نظر اهل تحقيق مفتوح است. در سمينار سراسري مسئولين قضايي دو روز قبل نيز بعنوان جمع بندي نهايي اعلام شد كه هنوز تعريف جامعي از جرم سياسي بدست نيامده و به همين دليل از عموم صاحبنظران خواسته شد كه ديدگاههاي خود را اعلام  نمايند.  2- در گزارش تقديمي كميسيون كه در سومين گردهمايي تخصصي  حقوق بشر در قوه قضائيه ارائه گرديد و هم اينك براي  استفاده از نظرات عموم مردم در اختيار جرايد يوميه قرار گرفته در واقع تلاش كميسيون و پيش نويس پيشنهادي آن  منعكس شده و همانطور كه در متن گزارش تصريح گرديده  هم اكنون بعنوان يكي از مباني كار در كميسيون تهيه لوايح  مورد توجه است. اميد آنكه النهايه پيش نويس جامعي در مورد تعريف جرم سياسي و نحوه رسيدگي به آن تهيه شود و حقوق ملت مصرح در قانون اساسي بيش از پيش مورد حمايت  قرار گيرد. 
