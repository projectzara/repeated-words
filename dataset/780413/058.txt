 جوانان ايران 3- نفت مسكو يك  " لاموت "نمره قبولي گرفت     بهنام محمودي در دو بار همراهي تيم هاي بزرگسالان و جوانان ايران در مصاف با نفت مسكو گوشه هايي از آمادگي  خود را به رخ كشيد و طي هر دو بازي در زمره بهترين ها بود. محمودي ديروز را به استراحت پرداخت تا فردا براي  بار دوم با تيم ملي بزرگسالان به ميدان برود.  گروه ورزشي: تيم واليبال جوانان ايران در ادامه بازيهاي  تداركاتي خود در راه شركت در مسابقات جوانان جهان روز گذشته در رويارويي مجددش با نفت مسكو به پيروزي رسيد. در اين بازي كه در سالن واليبال مجموعه ورزشي آزادي انجام  شد تيم جوانان ايران تنها گيم دوم را(2527)به حريف  واگذار كرد و در سه گيم ديگر توانست با نتايج(192527-  29- و 1725)به برتري برسد. جوانان ايران كه در بازي  نخست خود بدون محمد تركاشوند و افشين اوليايي دو مهره  كليدي اش و با حضور بهنام محمودي بازي را سه بر يك به  حريف خسته خود باخت، اين بار با كاهش درصد خطا و آشنايي  به بازي حريف و در نبود محمودي و استفاده از نفرات جديد موفق شد، با جبران شكست قبلي نفت مسكو را مقهور هماهنگي  و تلاش بيشتر خود كند. اين برد بيانگر اين نكته بود كه  " لاموت "كوبايي و دستيارانش در تجزيه و تحليل بازي قبلي  كاملا" موفق عمل كردند. ازسوي ديگر تلاش در راه شناسايي  كامل مهره هاي حاضر در اردونكته ديگري است كه به خوبي  از سوي اين مربي خارجي عمل شد و اين فرصت نصيب تمامي  بازيكنان حاضر در اردو شد تا توانايي خود را عيان سازند.  " لاموت "تا اينجاي كار موفق شده است حضور خود را به  عنوان يك مربي خوب تثبيت كند، هر چند كه هنوز زمان زيادي  تا شروع بازيهاي جهاني و دو بازي تداركاتي با دو تيمي كه  به احتمال قوي قدرتمندتر از نفت مسكو خواهند بود باقي  است.  قضاوت بهتر را به زمان مناسب و در رويارويي با حريفان  مهم تروامي گذاريم و به اين بسنده مي كنيم كه تيم جوانان  ايران نشان داده است كه در راه آمادگي مطلوب گام بر مي دارد و از شكست در بازيهاي تداركاتي نمي هراسد.  بدون شك برد در بازي دوم با نفت مسكو در ادامه مراحل  اردويي و تا بازي تداركاتي ديگر با تيمي چون جوانان  روسيه(قهرمان اروپا و تيم سوم جوانان جهان)يك امتياز بزرگ براي تيم جوانان ايران محسوب مي شود و اردونشينان  با اشتياق بيشتر سعي در كسب آمادگي آرماني و رفع نواقص  تكنيكي و تاكتيكي خواهند داشت.  تيم جوانان ايران در بازي دوم با نفت مسكو تركيبي متفاوت  با بازي قبلي خود داشت و اين بار عباس فتحي و عليرضا بهبودي با شركت بيشتر در بازي نشان دادند كه مي توانند جانشين مناسبي براي مردان اصلي تيم ايران باشند.  بهرام جعفرپور، عباس فتحي، آقامحمد سلاق، عليرضا بهبودي،  عليرضا نادي، امير احمدي و نصير جزيده بازيكناني بودند كه در اين روز آزمايش شدند. تيم نفت مسكو امروز را به  استراحت مي پردازد و فردا در آخرين بازي خود به مصاف تيم  بزرگسالان ايران مي رود. 
