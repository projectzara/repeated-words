 فوتبال دانشجويان جهان  گروه ورزشي: تيم فوتبال دانشجويان جمهوري اسلامي ايران  در مسابقات دانشجويان جهان كه در شهر پالماي اسپانيا جريان دارد در اولين ديدار خودبرابر تيم اوكراين به  پيروزي دست يافت.  تيم دانشجويان ايران در اين مسابقه با نتيجه دو بر صفر تيم اوكراين راشكست داد و موفق به كسب سه امتياز اين  بازي شد.  اولين گل تيم ايران در رقابت با تيم دانشجويان اوكراين  در نيمه دوم بازي توسط بهنام ابوالقاسم پور درون دروازه  تيم حريف جاي گرفت.  تيم ايران در دقيقه 70 بازي نيز از نقطه پنالتي توسط " داود مهابادي "دومين گل خود را به ثمر رساند. در جريان  بازي ميان تيم هاي ايران و اوكراين كه در نيمه اول بدون  گل خاتمه يافت سه تعويض در تيم ايران صورت گرفت و بنا به  گفته اعضاي تيم ايران تيم دانشجويان اوكراين در نيمه اول  بازي با قدرت ظاهر شد.  تيم ايران در گروه "دي "قراردارد و امروز و سه شنبه با تيم هاي جمهوري چك و نيجريه نيز به رقابت مي پردازد.  مسابقات ورزشي دانشجويان جهان در سيزده رشته از روز " جمعه "در پالماي اسپانيا آغاز شده است.  در اين مسابقات شش هزار ورزشكار از 130 كشور جهان براي  كسب عنوان هاي قهرماني به مدت يازده روز با يكديگر به  رقابت خواهند پرداخت.  به گزارش خبرگزاري رويتر از پالما، در اين رقابت ها كه  در گروه هاي گوناگون برگزار شد، نتايج زير به دست آمد:  گروه اول  اروگوئه صفر مراكش 3 اسپانيا يك استراليا صفر گروه دوم  مكزيك يك ايرلند صفر ايتاليا يك ژاپن صفر گروه سوم  كره جنوبي 4 انگليس صفر در اين گروه قرار بود يك ديدار ميان تيم برزيل و آفريقاي جنوبي برگزار شود كه تيم آفريقاي جنوبي از شركت  در اين مسابقه ها امتناع كرد.  گروه چهارم  جمهوري چك 2 نيجريه 2 ايران 2 اوكراين صفر 
