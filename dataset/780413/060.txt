   گروه ورزشي: مشكلات ورزش ما مشكل اقتصادي و بودجه است و تا مشكلات مالي برطرف نشودممكن است در آينده بازهم دچار مشكل بشويم.  عليرضا حيدري دارنده مدال طلاي وزن 85 كيلوگرم كشتي  آزاد سال 1998قهرماني جهان در تهران، در حاشيه مراسم  تجليل از قهرمانان ملي كه باحضور آقاي سيدمحمد خاتمي  رئيس جمهوري در سالن وزنه برداري مجموعه آزادي تهران  برگزار شد، اين مطلب را اعلام كرد.  وي كمبود بودجه فدراسيونهاي ورزشي، نامشخص بودن آينده  ورزشكاران ملي بدليل نداشتن شغل و صرف شدن همه وقت آنها براي ورزش قهرماني را از جمله مشكلات موجود برشمرد و افزود: بايد براي ورزشكاران ملي حقوق ماهيانه اي(حداقل  در حد كاركنان تربيت بدني)، براي رفع نيازهاي روزمره  آنها در نظر گرفته شود.  قهرمان جهان با اشاره به نظراتي كه ضعف مديريت را عامل  شكست تيم ملي كشتي آزاد ايران در مسابقات قهرماني آسيا در ازبكستان مي دانند، گفت: يك مربي مانند يك كتاب مي ماند كه اگر خوانده شود مي توان از آن برداشت كرد و اگر خوانده نشود طبعا برداشتي هم از او حاصل نمي شود.  وي افزود: وجود آقاي معزي پور در اين مدت كوتاه  نمي تواند دليل عمده بر عدم موفقيت تيم ملي كشتي آزاد باشد، البته بايد با ايشان هم در اين باره صحبت شود.  عليرضا حيدري كه به تازگي به وزن 97 كيلوگرم صعود كرده  است و با كسبدو مدال طلا از مسابقات جام جهاني 1999 اسپوكين آمريكا و مسابقات قهرماني آسيا در ازبكستان، در اين وزن نمايش موفقي داشته است، گفت كه از اين پس فقط در وزن جديد كشتي خواهد گرفت. وي در مورد عباس جديدي قهرمان  وزن 97 كيلوي كشتي آزاد جهان كه رقيباصلي او براي  پوشيدن پيراهن تيم ملي در مسابقات جهاني آنكارا و المپيك سيدني خواهد بود، گفت: من به عنوان يك پيشكسوت  براي آقاي جديدي احترام زيادي قايل هستم، دستش را مي بوسم و با او كشتي مي گيرم و هيچ ادعايي هم ندارم. وي  در مورد كمبودها و مشكلات كشتي گيران آزاد كار شركت كننده در اردوي آمادگي تيم ملي گفت: ما از نظر فن و تكنيك هيچ كم نداريم، مشكل اصلي كشتي گيران حاضر در اردو در حال حاضر كمبود امكانات است.  ورزشكار برگزيده سال ايران، گفت: ان شاالله اگر به  عضويت تيم ملي در آمدم تلاش خواهم كرد تا دو مدال طلاي  جهاني آنكارا و المپيك سيدني رابراي كشور عزيزمان به  ارمغان آورم.  عليرضا حيدري در پايان اظهار اميدواري كرد كه تيم ملي  كشتي آزادجمهوري اسلامي ايران با افتخاراتي كه در آينده  كسب خواهد كرد بتواندشكست اخير در آسيا را جبران كند و از شرمندگي مردم درآيد. 
