   گروه ورزشي: از سوي رئيس فدراسيون كشتي، مربيان جديد تيم  ملي كشتي فرنگي ايران براي شركت در پيكارهاي كشتي فرنگي  قهرماني بزرگسالان جهان در سال 99 در يونان معرفي شدند.  " پرويز سيروس پور" طي حكمي، "حسن بابك "قهرمان اسبق  كشتي فرنگي آسيا و نفر پنجم بازيهاي المپيك سال 92 بارسلون در وزن 90 كيلوگرم از تهران را به عنوان سرمربي  تيم ملي كشتي فرنگي ايران انتخاب كرد.  سيروس پور همچنين در احكام جداگانه اي، "احد پازاج "از اردبيل و" عبدالله چمن گلي "از كردستان، قهرمانان اسبق  كشتي فرنگي آسيا در وزن هاي 62 و 68 كيلوگرم و همچنين  " نصرت الله سريري "قهرمان اسبق ايران ازآذربايجان شرقي  را به عنوان مربيان جديد تيم ملي كشتي فرنگي ايران  معرفي كرد.  اين مربيان وظيفه دارند كه تيم ملي كشتي فرنگي ايران را براي شركت در مسابقه هاي قهرماني جهان در يونان در فرصت  باقيمانده آماده كنند.  پيكارهاي كشتي فرنگي قهرماني بزرگسالان جهان در سال 99 طي روزهاي اول تا چهارم مهر ماه سال جاري در شهر " پيرايوس "يونان برگزار خواهد شد. 
