   سالهايي بسيار دور، در يك كهكشان بسيار دور نمايش قسمت جديدي از تريلوژي سه گانه جنگ ستارگان يك بار ديگر هاليوود را تحت تاثير خويش قرار داد و استقبال قابل  توجه سينماروهاي آمريكايي از اين فيلم بازهم جنگ ستارگان  را حرف اول و سخن روز سينماي آمريكا قرار داد.  به اعتقاد كارشناسان جنگ هاي ستاره اي: اپيزوداول،  " تهديد شبح "حتي به فروش بالاتر و حداقل معادل فروش  افسانه اي تايتانيك دست خواهد يافت "تهديد شبح "قسمت  تازه اي از سه گانه فيلم جرج لوكاس است.  " جرج لوكاس "تا پايان سال 2000 ميلادي قصد دارد سه گانه  دوم فيلم(قسمت هاي 4، 5 و 6)را تهيه و روانه بازار كند.  نقش هاي اصلي فيلم "تهديد شبح "را ليام نيلسون و ايوان  مك كروگر برعهده دارند.  داستان اين قسمت از فيلم مربوط به "آناكين اسكاي واكر" و اين كه چگونه تبديل به آدم شروري همچون دارت ويدر شد،  اختصاص دارد.  قسمت اول از تريلوژي دوم جنگ هاي ستاره اي با اين جمله  تبليغي روانه پرده هاي نقره اي سينماهاي ايالات متحده و سپس جهان مي شود.  " هر نسلي يك افسانه دارد. " " جرج لوكاس "كارگردان صاحب نام سينماي هاليوود كه در ساخت و تهيه فيلم هاي تخيلي شهرت به سزايي دارد، پيش از نمايش" تهديد شبح "اعلام داشت كه دو قسمت ديگر به مجموعه  چهار قسمتي جنگ هاي ستاره اي خواهد افزود.  قسمت هاي ديگر تريلوژي هاي سه گانه جنگ هاي ستاره اي كه  جنگ هاي ستاره اي شماره هاي 5 و 6 خواهند بود در استوديوي فاكس سيدني ساخته مي شوند. زمان شروع  فيلمبرداري اين دو قسمت سال 2000 ميلادي خواهند بود و طبق برنامه نخستين قسمت(يعني جنگ هاي ستاره اي شماره 5) در سال 2002 ميلادي برروي پرده خواهد رفت.  " جرج لوكاس "علت انتخاب سيدني را به عنوان محل  فيلمبرداري دو قسمت باقيمانده از تريلوژي هاي سه گانه  جنگ هاي ستاره اي را اين چنين اعلام كرد: "استراليا اينك  عرضه كننده بسياري از فيلم هاي مطرح و بازيگران مستعد در دنياي سينما بوده و سيدني نيز امروز يكي از فعال ترين  مراكز سينمايي جهان شمرده مي شود. " بودجه دو بخش بعدي جنگ هاي ستاره اي هركدام رقمي در حدود 120 ميليون دلار تخمين زده شده و تمامي صحنه هاي آن در استوديو تازه تاسيس شده كمپاني فاكس قرن بيستم در استراليا جلوي دوربين خواهند رفت.  در ساخت دو بخش بعدي اين فيلم قرار است از همان بازيگران  4 قسمت قبلي جنگ هاي ستاره اي سود جسته شود و قرار است  در اين دو قسمت "ليام نيلسون "در نقش پدر، لوك اسكاي  واكر بازي كند. آن طور كه معلوم است جرج لوكاس ديگر قصد ندارد كارگرداني دو قسمت باقيمانده از اين مجموعه  فيلم ها را برعهده بگيرد و تنها به عنوان تهيه كننده در ساخت اين فيلم ها نقش خواهد داشت.  فيلمبرداري قسمت چهارم جنگ هاي ستاره اي يعني "تهديد شبح " كه اينك پرده سينماهاي ايالات متحده را به تسخير خويش  درآورده اند چهار سال به طول انجاميد و تمامي صحنه هاي  آن در انگلستان جلو دوربين رفت.  جرج لوكاس بعد از اتمام مراحل نوشتن فيلم نامه هاي  قسمت هاي پنجم و ششم از مجموعه فيلم جنگ هاي ستاره اي  اظهار اميدواري كرد كه هر دو فيلم از جمله فيلم هاي تمام  ديجيتالي باشند.  در قسمت چهارم فيلم(تهديد شبح)از فيلم برداري ديجيتالي  در بخش هايي از فيلم سود برده شده و قرار است استفاده از اين تكنولوژي در دو قسمت بعدي فيلم گسترش و وسعت  افزون تري بيابد.  براي ساخت 2 قسمت باقي مانده از مجموعه فيلم هاي جنگ هاي  ستاره اي لوكاس و دستيارانش سفارش ساخت دوربين هاي  فيلم برداري فوق العاده حساس و جديدي را داده اند و قرار است با سود جستن از تكنولوژي ديجيتالي در اين فيلم ها براي اولين بار كاراكترهاي ديجيتالي در كنار هنرپيشه هاي  اصلي فيلم حرف زده و راه بروند و اين يك پيروزي بزرگ  براي صنعت سينماي جهان در آستانه هزاره سوم ميلادي خواهد بود.  جرج لوكاس كه بيش از 9 سال از عمر خود را صرف كارگرداني  بخش هاي يك، دو و سه از جنگ هاي ستاره اي كرده، اينك و در زمان روي پرده آمدن قسمت چهارم از اين تريلوژي هاي  سه گانه متوجه شده پسر كوچك خود وي هم با شور و شعفي  بچه گانه يكي از هواداران پروپاقرص اين مجموعه فيلم هاست.  پسر پنج ساله لوكاس بعد از ديدن قسمت چهارم اين فيلم با اصرار فراوان از پدرش درخواست كرده تمامي اسباب بازي هاي  مربوط به اين فيلم را برايش بخرد. حتي اين روزها پسر كوچك لوكاس با كنجكاوي فراوان از پدرش درخواست مي كند در مورد قسمت هاي 5 و 6 اين مجموعه فيلم براي او توضيحاتي  بدهد و خلاصه پسر كوچك لوكاس هم اسير افسانه جنگ هاي  تازه اي شده است.  شايد اين موضوع خود دليلي باشد براين مسئله كه لوكاس با حسرت از اين قضيه ياد كند كه اي كاش كارگردان اين مجموعه  فيلم ها نبود و او هم مانند هزاران تماشاچي پروپاقرص از ديدن فيلم و ادامه ماجراهاي آن برروي پرده هاي نقره اي  لذت مي برد ولي براي خالق محبوبترين افسانه سالهاي  پاياني هزاره دوم ميلادي اين آرزويي محال و دور از دسترس  است.  " سالهايي بسيار دور، در يك كهكشان بسيار دور.. "و بالاخره" تهديد شبح "با اين جمله آشنا براي بسياري از علاقه مندان پروپاقرص مجموعه فيلم هاي جنگ هاي ستاره اي  روانه پرده هاي نقره اي نزديك به 3000 سينماي سراسر ايالات متحده شد.  در نخستين دقيقه از نوزدهمين روزماه مه سال 1999 ميلادي  دوباره افسانه جنگ هاي ستاره اي كه از سال 1977 ميلادي  رونق بخش سينماي هاليوود بوده و هست براي بسياري از علاقه مندان به سينما زنده شد و اين بار جرج لوكاس با " تهديد شبح "آماده تسخير دوباره هاليوود و عبور از مرز تايتانيك است.  منبع: شبكه اي. بي. سي  ترجمه از: سهيل ارادتمند 
