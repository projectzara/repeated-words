 گروه اجتماعي: پژوهشگران در مايع مغزي كودكاني كه در معرض تكان هاي شديد قرار گرفته اند، مقادير بسيار زيادي  ماده شيميايي سمي يافته اند كه اين ماده باعث بروز آسيبهاي مغزي و عصبي مي شود.  به گزارش ايرنا به نقل از خبرگزاري "يونايتدپرس "از سان  فرانسيسكو، بررسي 37 كودك، نشان دهنده ميزان بسيار بالاي  نمك" گلوتاميك "در مغز 4 كودك بود كه به شدت تكان داده  شده بودند.  اين مطالعه در نشست ساليانه انجمن كودكان امريكا در سان فرانسيسكو ارايه شد.  دانشمندان مي گويند، تجزيه و تحليل هاي انجام شده روي  مايع مغزي كودكاني كه دچار آسيب شديد مغزي شده اند، نشان  مي دهد كه در تمام كودكان كمتر از چهار سال كه صدمات  شديدي به سرشان وارد شده است، ميزان نمك "گلوتاميك "در حد بالايي است.  ولي ميزان اين ماده شيميايي در نوزاداني كه به شدت تكان  داده شده اند و دچار سندرم تكان بوده اند، به طور چشمگيري بالاتر بود. 
