 گروه علمي فرهنگي: بيش از 150 نماينده مجلس روز گذشته در نامه اي خطاب به آقاي خاتمي رئيس جمهوري از وي درخواست  كردند به وزارت آموزش و پرورش دستور دهد بخشنامه و دستورالعمل مربوط به تعطيلي مراكز آموزش عالي ضمن خدمت  دولتي را در بعضي از شهرها، لغو نمايد.  اين نمايندگان در نامه خود نوشته اند: وزارت آموزش و پرورش چندي پيش در بخشنامه اي ضمن اعلام تعطيلي مراكز آموزش عالي ضمن خدمت دولتي در شهرهاي مختلف، از معلميني  كه در مراكز مستقر در اين شهرها مشغول به تحصيل بودند،  خواست در مراكز استانها براي طي اين دوره ها حضور يابند.  در اين نامه عدم توجه به هزينه هاي مربوط به رفت و آمدهاي معلمين و اتلاف وقت آنان از جمله مشكلات اجراي  بخشنامه مذكور عنوان شده است.  نمايندگان مجلس در نامه خود از رئيس جمهوري درخواست  كرده اند تا در شهرهايي كه استعداد لازم را از نظر محل  برگزاري دوره ها و اساتيد مورد نظر دارا مي باشند، همچون  گذشته نسبت به برگزاري كلاسها اقدام شود.  اين نامه در پايان جلسه علني روز يكشنبه مجلس شوراي  اسلامي توسط يكي از اعضاي هيات رئيسه مجلس قرائت شد. 
