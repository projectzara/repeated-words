   براساس تحقيقات و بررسي هايي كه در زمينه خلاقيت صورت  گرفته است، ممكن است تعدادي از رهنمودها و پيشنهادهايي  كه در اين نوشته آمده است به شما كمك كند تا دركارها،  سرگرميها و زندگي روزانه خود بيش از پيش خلاق شويد.  * قبل از آن كه شروع به حل يك مسئله كنيد، مدت زماني را صرف فهميدن آن مسئله كنيد.  * تمام عوامل را به طور واضح در ذهن خود مرور كنيد.  * عواملي را كه به نظر مهم تر مي رسند، مشخص كنيد.  * براي مقابله با مسئله طرحي بريزيد.  * به طور آگاهانه سعي كنيد تا در مواجهه با انديشه هاي  جديد، ابتكار عمل داشته باشيد.  * نگران آن نباشيد كه اگر چيزي بگوييد، يا آن كه پيشنهاد عجيبي بدهيد و يا اگر پاسخ غلطي ارائه دهيد، شخص ناداني  به نظر برسيد.  * بازدارنده هاي فرهنگي را از فكر خود دور كنيد، زيرا ممكن است آنها، مزاحم توانايي هاي شما در ارائه راه حل  بديع و ابتكاري شوند.  * نموداري رسم كنيد تا به شما در تجسم مسئله كمك كند.  * انديشه هاي خود را يادداشت كنيد تا به نكات مهم آن  تسلط يابيد. اين كار به شما اجازه مي دهد تا الگوهايي را جستجو كنيد و بعدها به آنها مراجعه كنيد.  * تصور كنيد كه خودتان به طور نمايشي، مسئله را اجرا مي كنيد.(مثلا" در مسئله پيدا كردن جوراب، ممكن است  تصور كنيد كه خودتان به سمت كشو مي رويد و شروع به بيرون  آوردن جورابها مي كنيد.) * به طور حقيقي مسئله را به اجرا در آوريد.  * اهداف كوچكتري(Subgoals)وضع كنيد; بخشي از مسئله را حل كنيد و از همانجا به پيش رويد.  * هر جا كه امكان داشت از قياس تمثيلي استفاده كنيد; به  موارد مشابه فكر كنيد و ببينيد كه آيا امكان آن هست تا آن را در مسئله جاري تعميم دهيد.  * به مسائل مشابهي كه در گذشته حل كرده ايد فكر كنيد و از تدابيري كه در آن زمان به كار برده ايد، استفاده كنيد.  * وسعت نظر داشته باشيد. در صورتي كه ديدگاه اوليه شما كارايي لازم را نداشت، از خودتان سئوال كنيد كه كداميك  از فرضيه هاي شما احتمالا" درست نبوده است.  * از تدابير مختلف حل مسئله، از جمله كلامي، بصري، رياضي  و نمايش موقعيت استفاده كنيد.  * در صورتي كه به روش خاصي دست يافتيد، سعي كنيد تا با استفاده از روش ديگر به راه حل دست يابيد.  * نسبت به عوامل عجيب و يا گيج كننده هشيار باشيد. ممكن  است در صورتي كه بتوانيد آنها را توضيح دهيد، به راه حل  مسئله دست يابيد.  * درجستجوي ارتباط، ميان عوامل گوناگون باشيد.  * به درك مستقيم خود اعتماد كنيد. حدس بزنيد و ببينيد كه  آيا مي توانيد حدس خود را به مرحله يقين برسانيد.  * سعي كنيد تا در اولين مرحله، موفق شويد. در غير اين  صورت تمام احتمالاتي را كه به آنها نيازمنديد جستجو كنيد.  * براي استفاده از اشياء و محيط به فكر راههاي غيرمرسوم  باشيد.  * راه غيرمستقيمي را در نظر بگيريد كه هدف شما را به  تعويق مي اندازد، اما سرانجام به آن منتهي مي شود.  * راههاي متداول انجام كارها را كنار بگذاريد و خود را وادار به تشخيص راههاي جديد كنيد.  * با تعصبات مقابله كنيد: به اين صورت كه عقايد خود را ارزيابي كنيد، آن چنان كه گويي عقايد يك ناشناس را ارزيابي مي كنيد.  منبع: كتاب فيزيولوژي، نوشته دايان ! فافاليا ترجمه: فريبا فرجي 
