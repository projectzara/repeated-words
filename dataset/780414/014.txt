   گروه علمي فرهنگي: تمامي اشياء و آثار تاريخي منقول  موجود در سطح كشور با پايان يافتن طرح "بررسي حفاظتي و محيطي موزه ها، و تعيين اولويتهاي مرمتي "صاحب شناسنامه  مي شوند.  تهيه شناسنامه هاي حفاظت و مرمت براي كليه اشياء تاريخي  - فرهنگي موجوددر سازمان ميراث فرهنگي كشور از اهداف  عمده اين طرح است كه توسط پژوهشكده حفاظت و مرمت آثار تاريخي و فرهنگي به مرحله اجرا درآمده است.  طرح" بررسي حفاظتي و محيطي موزه ها، و تعيين اولويتهاي  مرمتي" شامل پردازش اطلاعات و در نهايت تعريف و تبيين  طرحهاي مرمت و نگهداري است.  به گزارش روابط عمومي سازمان ميراث فرهنگي، دستيابي به  آماري دقيق ازاشياء تاريخي - فرهنگي موجود در موزه هاي  سازمان در سطح كشور، تعيين شرايط نگهداري آنها در موزه ها، تعيين اولويت هاي مرمتي، ايجاد تمهيدات لازم  جهت نگهداري و نيز مرمت و حفاظت صحيح اشياء بر اساس  يافته هاي اطلاعاتي حاصل از اجراي اين طرح از ديگر اهداف  طرح مذكور است. 
