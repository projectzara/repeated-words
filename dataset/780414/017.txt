 گروه اقتصادي: كاركنان فصلي شاغل در كارگاه ها چنانچه  هنگام كار بيكار شوند در صورت معرفي از سوي واحدهاي كار و امور اجتماعي و احراز شرايط مقرر در قانون و آئين نامه  بيمه بيكاري محق به دريافت مقرري بيمه بيكاري هستند.  بر اساس دستورالعمل سازمان تامين اجتماعي همچنين كاركنان  قراردادي كارگاهها و يا شاغل در پروژه ها و پيمانكاريها چنانچه در اثناي قرارداد، فعاليت پروژه يا پيمان، بيكار و از سوي واحدهاي كار و امور اجتماعي معرفي گردند برقراري مقرري بيمه بيكاري آنان با حفظ ساير شرايط قانوني بلامانع است. افراد شاغل در كارهاي مدت معين كه  كارگاه محل اشتغال آنان صرفا در دوره خاص داير است  (مدارس غيرانتفاعي، مهدكودكهاي آموزش و پرورش و...) چنانچه در اثناي دوره فعاليت كارگاه بيكار و توسط واحدهاي كار و امور اجتماعي معرفي شوند با حفظ ساير شرايط قانوني محق به دريافت مقرري بيمه بيكاري خواهند بود. افرادي كه در پايان فصل كار، قرارداد، اتمام پيمان  و پروژه(به صورت قطعي يا پايان يافتن بخشهايي از آن)و كار با مدت معين بيكار مي شوند استحقاق دريافت مقرري  بيمه بيكاري را نخواهند داشت.  براساس اين دستورالعمل كه از اول سال جاري قابل اعمال در پرداخت هاي بيمه بيكاري است، براي كمك به افراد مسن  داراي 55 سال و بيشتر لازم است واحدهاي اجرايي در صورتي  كه فرد بيكار شده داراي ده سال و بيشتر سابقه پرداخت حق  بيمه باشد و سن وي در زمان وقوع بيكاري 55 سال يا بيشتر باشد پرداخت مقرري بيمه بيكاري به وي در صورت پايداربودن  ساير شرايط قانوني تا رسيدن به سن 60 سالگي بلامانع و پس  از رسيدن به سن مزبور مي بايستي مستمري بازنشستگي  جايگزين مقرري بيكاري شود.  براي تعيين دستمزد واقعي بيمه شدگان بيكار و در راستاي  كنترل ضرايب افزايش دستمزد تعيين شده توسط مراجع قانوني  واحدهاي اجرايي در زمان تعيين متوسط دستمزد متقاضيان  بيمه بيكاري كه ميانگين حقوق و مزاياي آنان ظرف آخرين  نود روز بيشتر از 500000 ريال است، به مدت يك سال قبل از تاريخ شروع بيكاري مورد بررسي قرار گرفته و چنانچه  افزايشهاي اعمال شده در ليستها خارج از ضوابط مقرر در بخشنامه ها و يا غيرمعقول باشد مراتب را همراه با سوابق  مورد نياز به اداره كل امور فني بيمه شدگان ارسال تا در كميته اي متشكل از نمايندگان ادارات كل امور فني  بيمه شدگان، درآمد حق بيمه و امور نام نويسي و حسابهاي  انفرادي بررسي و بر اساس نظريه كميته مذكور اقدام شود. 
