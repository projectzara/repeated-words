 گروه اقتصادي: جمهوري اسلامي ايران در صورت تضمين منابع  مالي در زمينه صنايع فولاد و سيمان و سدسازي با كشور زيمبابوه همكاري مشترك خواهد داشت.  محمد شريعتمداري وزير بازرگاني در ديدار با رئيس كل  بانك مركزي زيمبابوه با اعلام اين مطلب گفت: با توجه به  امكان همكاري هاي اقتصادي و مبادلات بازرگاني كه بين دو كشور وجود دارد و به ويژه با امضاي موافقت نامه ها و يادداشت تفاهم هاي صورت پذيرفته در اجلاس كميسيون مشترك  دو كشور، پتانسيل هاي خوبي در زمينه همكاري هاي صنعتي به  وجود آمده است. بنابراين گزارش، رئيس كل بانك مركزي  زيمبابوه نيز در اين ديدار با اشاره به توانايي هاي  جمهوري اسلامي ايران در زمينه صنايع مختلف، بر لزوم  توسعه همكاري هاي دو جانبه در خصوص نفت، مواد شيميايي و ساخت مسكن ارزان قيمت تاكيد كرد. 
