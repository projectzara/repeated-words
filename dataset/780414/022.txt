 به مناسبت برگزاري دومين جشنواره تابستاني كيش كه از روز شانزدهم تيرماه جاري به مدت 45 روز برگزار مي شود، قيمت  كارت سبز گمركي در اين جزيره 50 درصد كاهش مي يابد.  دبيرخانه اين جشنواره اعلام كرد طبق توافقهاي قبلي مقرر شده بود 30 درصد در قيمت كارت سبز(براي استفاده از معافيت گمركي مسافران)تخفيف اعمال شود اما به منظور رفاه حال مسافران، و با تصويب مدير عامل سازمان منطقه  آزاد كيش سقف تخفيف افزايش يافت. قيمت كارت با اعمال 50 درصد تخفيف معادل 50 هزار ريال خواهد بود.  براساس اين گزارش، در طول دوره برپايي جشنواره، 30 درصد تخفيف در نرخ هتلها، 25 درصد تخفيف در كرايه حمل و نقل و 25 درصد تخفيف در قيمت اغذيه رستورانها اعمال خواهد شد. 
