   گروه ورزشي: "الكس فرگوسن "مربي تيم فوتبال "منچستر يونايتد" انگليس ادعا كرد فشار دولت اين كشور قهرمان  اروپا را مجبور كرده است تا از جام حذفي فصل آينده  انگليس كناره گيري كند.  خبرگزاري فرانسه از منچستر ضمن اعلام اين خبر گزارش داد كه منچستريونايتد به منظور شركت در اولين دوره رقابتهاي  قهرماني باشگاههاي جهان دربرزيل در ژانويه سال 2000 (ديماه 78)با اكراه بخت دفاع از مقام خوددر جام حذفي را رها كرد.  اتحاديه فوتبال اروپا و طرفداران اين تيم اين تصميم را مورد انتقادقرار داده اند.  در حالي كه اين بيم وجود دارد كه خودداري اين باشگاه از شركت نكردن درمسابقات برزيل ممكن است بر تقاضاي انگليس  براي برگزاري رقابتهاي جام جهاني سال 2006 لطمه وارد كند،  فدراسيون فوتبال انگليس به اين باشگاه پيشنهاد كرد كه  در رقابتهاي فصل آينده جام حذفي شركت نكند.  منچستر يونايتد با قبول پيشنهاد فدراسيون فوتبال انگليس  طرفداران خود را ناراحت كرد، اما فرگوسن اعلام كرده است  كه" توني بنكز" وزير ورزش اين كشور چاره ديگري براي فاتح  سه جام انگليسي و اروپايي در فصل گذشته باقي نگذاشته است.  فرگوسن گفت: هفته گذشته ما از سوي دولت تحت فشار قابل  ملاحظه اي قرارداشتيم.  وي گفت: براي هركس ساده است كه از منچستر يونايتد انتقاد كند امااگر بيانيه توني بنكز وزير ورزش را خوانده  باشيد مي بينيد كه در آن ذكر شده است كه "منچستر بايد برود. " فرگوسن در مصاحبه با روزنامه "اخبار جهان "چاپ انگليس  گفت: من به شدت مايل بودم در جام حذفي باقي بمانم و از سه جام دفاع كنم، اما آشكاربود كه دولت مي خواست كه ما به برزيل برويم.  مربي باشگاه منچستر يونايتد گفت: آنها به شدت خواهان  (برگزاري)جام جهاني هستند. اگر به خاطر جام جهاني نبود خيلي ساده بگويم ما خود را در برزيل درگير نمي كرديم. 
