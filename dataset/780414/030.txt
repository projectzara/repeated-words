 نتايج انتخابات قانونگذاري كويت نشان مي دهد جناح ليبرال  و اسلام گرايان به پيروزي گسترده اي نسبت به نامزدهاي  طرفدار دولت دست يافته اند.  به گزارش خبرگزاري فرانسه از كويت، ا ز 50 كرسي مجلس  كويت، ليبرالها 14 كرسي و اسلام گرايان 20 كرسي به دست  آورده اند و 16 كرسي باقيمانده به ديگر نامزدها به ويژه  طرفداران دولت تعلق گرفته است.  در مجلس پيشين كويت، 21 كرسي به جبهه مخالف دولت و بقيه  به طرفداران دولت تعلق داشت. به نوشته روزنامه "كويت  تايمز" ليبرالها كه در مجلس گذشته تنها 4 كرسي در اختيار داشتند به پيروزي بزرگي يعني 14 كرسي دست يافته اند.  روزنامه" الراي العام "اظهارنظر كرد كه بازگشت مخالفان  به مجلس موجب آغاز اختلاف با دولت خواهد شد.  دولت كويت اميدوار بود كه انتخابات قانونگذاري، اين بار مجلسي مطيع تراز گذشته را به وجود آورد. مجلس گذشته كويت  در ماه مه از سوي "شيخ جابرالاحمدالصباح "امير كويت منحل  شد.  از سوي ديگر، دولت كويت يك روز پس از پيروزي مخالفان در انتخابات پارلماني اين اميرنشين استعفاء داد.  به گزارش خبرگزاري رويتر، يك منبع ارشد رسمي گفت: "دولت  براساس قانون استعفا كرده و از نظر قانون اساسي اين امر بايد مورد قبول واقع شود. 
