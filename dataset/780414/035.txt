 " حسني مبارك "رئيس جمهور مصر دوباره اعلام كرد به "ايهود باراك" نخست وزير منتخب اسرائيل براي به جريان انداختن  روند صلح اطمينان دارد.  به گزارش خبرگزاري فرانسه، مبارك در مصاحبه با يك شبكه  تلويزيوني فرانسه گفت: باراك گامي برخواهد داشت.  مبارك گفت: مي توانم بگويم كه ايهود باراك قدمي برخواهد داشت و بدون واسطه و با احتياط فعاليت خواهد كرد. وي  اجراي توافقنامه "واي ريور" را كه نتانياهو آن را اجرا نكرد، به اجرا درخواهد آورد.  مبارك در پاسخ به سئوالي درباره ميزان آمادگي باراك براي  قبول تشكيل كشور فلسطيني گفت: تشكيل كشور فلسطيني بهترين  وسيله براي تضمين امنيت اسرائيل است و بدون وجود يك كشور و نهادهاي آن، هرج و مرج به وجود خواهد آمد.  مبارك گفت: حافظ اسد رئيس جمهور سوريه به صلح تمايل دارد.  وي افزود: اگر باراك حسن نيت خود را نشان دهد، رئيس  جمهور سوريه مايل خواهد بود با وي به توافقي همه جانبه  دست يابد. 
