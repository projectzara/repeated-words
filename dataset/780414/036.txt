 با سفر نواز شريف نخست وزير پاكستان به واشنگتن براي  ديدار و گفتگو با بيل كلينتون مرحله جديدي از تلاشهاي  ديپلماتيك پاكستان براي حل بحران كشمير آغاز شد.  به گزارش خبرگزاري فرانسه، همزمان با سفر نواز شريف به  آمريكا، مقامات پاكستاني از تغيير موضع غرب در مناقشه  هند و پاكستان خبر مي دهند. غرب تاكنون اسلام آباد را براي عقبكشاندن چريك هاي مسلمان از كشمير تحت كنترل هند تحت فشار قرار مي داد. پاكستان عبور نيروهايش را از خط كنترل كشمير به شدت رد مي كند.  هنوز روشن نشده است كه آيانواز شريف حامل  پيشنهادهاي تازه اي براي خارج كردن مناقشه از بن بست  كنوني است يا نه اما پيش بيني مي شود كه او برآمادگي  پاكستان براي مذاكره با هند تاكيد كند و از واشنگتن  بخواهد تا دهلي را به انجام اين مذاكرات تشويق كند.  تحليلگران معتقدند بهترين نتيجه اي كه ممكن است از اين  ديدار نصيب پاكستان شود، آوردن هند پاي ميز مذاكره است.  اين در حاليست كه نيروهاي هند ديروز اعلام كردند در درگيريهاي كشمير به پيروزي بزرگي دست پيدا كردند. وزير دفاع هند گفت: نيروهاي اين كشور منطقه استراتژيك تپه هاي  ببر را از تصرف شبه نظاميان مسلمان خارج كرده اند. 
