   برخي كارشناسان مي گويند: توسعه گردشگري در طبيعت با انگيزه اقتصادي(اكوتوريسم)در استان فارس، رونق اقتصاد منطقه اي و افزايش اشتغال را به همراه دارد.  اين كارشناسان معتقدند: فارس توانمندي هاي نهفته اي در بخش گردشگري درطبيعت دارد كه شناسايي و بكارگيري آنها نيازمند سرمايه گذاري در اين بخش است.  كارشناسان حفاظت محيط زيست فارس، طرح هاي گردشگري در طبيعت، شكارپرندگان و پستانداران، شكار گراز وحشي، صيد ماهي با قلاب و شكار هوبره رااز طرح هاي قابل اجراي  اكوتوريسم در استان فارس مي دانند.  به گفته اين كارشناسان، اين طرح ها در بيشتر مناطق  ييلاقي و قشلاقي فارس قابل اجراست و علاوه بر جذب گردشگر داخلي و خارجي، درآمد قابل توجهي هم فراهم خواهد كرد.  استاندار فارس مي گويد: توسعه طرح هاي گردشگري در طبيعت  با توجه به توانمندي هاي ويژه فارس در اين بخش و همچنين  با توجه به بازگشت سريع سودسرمايه گذاري در امور گردشگري  در اين استان، قابل اجرا است.  غلامرضا صحراييان اظهار داشت: نزديكي فارس به كشورهاي  عربي حاشيه خليج فارس و زيست انواع گونه هاي پرندگان خشك  زي در استان، امكان جذب گردشگران خارجي براي شكار را فراهم كرده است.  وي گفت: تعيين ميزان سرمايه گذاري ارزي و ريالي وبرآورد اشتغال و درآمد زايي اجراي طرح هاي اكوتوريسم، نيازمند تحقيق كارشناسانه وبررسي دقيق است. مديركل حفاظت محيط زيست استان فارس گفت: مناطق زيست محيطي چاه محكي، صوقيا،  چشمه سلماني، درياچه پريشان، دشت ارژن، ميانكتل، هفت برم،  درياچه مهارلو، آبشار مارگون، درياچه بختگان و تنگ  بستانك در فارس توانمندي لازم براي توسعه طرح گردشگري در طبيعت را دارند.  محمد حسن پيراسته اظهار داشت: مطالعه طرح هاي گردشگري  در طبيعت در مناطق زيست محيطي درياچه مهارلو، آبشار مارگون، تنگ بستانك و درياچه هاي ارژن و پريشان در حال  انجام است.  به گفته وي، ايجاد طرح هاي گردشگري در طبيعت در بيشتر اين مناطق زيست محيطي كه تركيبي از جنگل، كوهستان و درياچه است، سالانه حدود دو هزار شغل ايجاد مي كند.  شكار پرندگان و پستانداران نيز درصورت ساماندهي در قالب طرح هاي گردشگري با انگيزه اقتصادي موجب افزايش اشتغال و رونق اقتصاد منطقه اي فارس خواهدشد.  كارشناسان اداره كل حفاظت محيط زيست فارس پيش بيني  مي كنند: بااجراي اين طرح، دهها نفر بيولوژيست جانورشناس،  پرنده شناس، راهنماي شكار و فروشنده لوازم شكار بكار گرفته شوند.  اين كارشناسان مناطق پارك ملي بمو، درياچه بختگان،  منطقه زيست محيطي بهرام گور، منطقه حفاظت شده هرمود لارستان، تالاب توت سياه و منطقه چاه نفت را براي اجراي  طرح شكار پرندگان، مستعد مي دانند.  فراواني گراز وحشي درمناطق زيست محيطي فارس و ويرانگربودن اين جانوروحشي براي كشتزارها و مناطق زيست  محيطي، امكان صدور پروانه شكار گراز رادر فارس به وجود آورده است.  يك كارشناس اداره كل حفاظت محيط زيست فارس، ساماندهي  شكار گراز وحشي درقالب يك طرح اقتصادي را موجب افزايش  درآمد و اشتغال و تقويت ضريب حفاظت زيست محيطي در فارس  دانست.  علمدار علمداري گفت: گراز وحشي در هفده منطقه زيست  محيطي فارس شناسايي شده و بسياري از اقليت هاي مذهبي  داخلي و خارجي مايل به شكار اين حيوان هستند.  وي اظهار داشت: شهرستان هاي شيراز، مرودشت و كازرون  بيشترين تعداد گرازوحشي را دارند و مي توانند در اولويت  اجراي اين طرح قرار گيرند.  گرازها هم اكنون به وسيله محيطبانان اداره كل حفاظت  محيط زيست ياكشاورزان محلي معدوم مي شود.  كارشناسان، اجراي طرح هاي ماهيگيري و شكار هوبره را نيزدر فارس موقعيتي براي رونق بخشيدن به اقتصاد منطقه اي  و توسعه گردشگري با انگيزه اقتصادي مي دانند.  به گفته اين كارشناسان درياچه هاي هفت برم، ارژن،  پريشان، درودزن وكافتر براي صيد ماهي و مناطق زيست محيطي  لارستان، داراب و ني ريز براي شكار هوبره مساعد است.  اين كارشناسان معتقدند بسياري از اعراب ساكن كشورهاي  جنوبي حاشيه خليج فارس مايلند با سفر به استان فارس به  شكار هوبره بپردازند.  مديركل حفاظت محيط زيست فارس يادآور شد: هوبره پرنده اي  مهاجر است كه از حاشيه قاره آفريقا تا امتداد شرقي شبه  جزيره هند هر سال مهاجرت مي كند.  وي اظهار داشت: توقف طولاني اين پرنده دراستان فارس  امكان ساماندهي طرح شكار هوبره با نظارت كارشناسان محيط زيست را فراهم كرده است.  وي افزود: ساماندهي طرح شكار هوبره نه تنها لطمه اي به  حيات عمومي اين پرنده نمي زند، بلكه موجب افزايش درآمد و ارزآوري نيز خواهد شد.  در هر حال اجراي طرح هاي گردشگري باانگيزه اقتصادي و تقويت اكوتوريسم در استان فارس نه تنها موجب افزايش  اشتغال و درآمد منطقه اي مي گردد بلكه بهره وري بهينه از توانمندي هاي موجود و قانونمند شدن برخي فعاليت هاي  زيست محيطي رابه دنبال خواهدداشت. 
