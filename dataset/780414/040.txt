 افزايش دماي هوا در مسكو آتش سوزي هايي را در جنگل هاي  اطراف باعث شده است.  طي چند روز اخير حدود 150 هكتار از جنگل هاي اطراف مسكو دراثر اين آتش سوزي ها نابود شده است.  به گزارش رسانه هاي گروهي، اين آتش سوزي ها در بخش جنوب شرقي مسكوبه محدوده شهري نزديك و حدود 10 هكتار را فراگرفته است.  نيروهاي آتش نشاني اعلام كردند: كانون هاي آتش سوزي مهار مي شوند، ولي بعد از مدتي كانون هاي ديگري در اثر گرماي  زياد بارديگرشعله ور مي شوند.  منابع خبري درگزارش هاي خود از 126 كانون آتش سوزي  دراطراف مسكوياد كرده اند.  تاكنون گرماي زياد، علت اصلي اين آتش سوزي ها عنوان شده  است.  " الكساندر فرولف "رئيس سازمان هواشناسي روسيه گرماي يك  هفته اخيردراين كشور را به لحاظ طول مدت، در 150 سال  اخير بي سابقه ذكر كرد.  درهمين حال گزارش هاي رسيده از ديگر مناطق روسيه نيز حاكي از آتش سوزي ناشي از افزايش دما درجنگل ها مي باشد.  گسترده ترين آتش سوزي هاي جنگل از استان ماگادان درشرق و جمهوري بوياتيا در خاور دور روسيه گزارش شده است.  براساس گزارش هاي رسيده در جمهوري هاي كارليا وكومي نيز بخش هايي از مناطق جنگلي در آتش مي سوزد. 
