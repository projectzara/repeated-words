 اداره غذايي سازمان ملل موسوم به برنامه تغذيه جهاني،  روز پنجشنبه اعلام كرد در تهيه آذوقه لازم براي تغذيه  بيش از يك ميليون پناهنده در منطقه مركزي آفريقا در " درياچه بزرگ "با مشكل مواجه است. "محمد لجاري "مسئول ميز آفريقاي برنامه تغذيه جهاني ضمن درخواست كمك اضطراري از كشورهاي مختلف جهان گفت: مسئولين تغذيه آوارگان آذوقه  پناهندگان را 30 درصد كاهش داده اند تا بتوانند از ذخيره  موجود دست كم تا ماه سپتامبر كه محموله بعدي دريافت  مي شود آوارگان ياد شده را تغذيه كنند.  " آيرين ليسي "نماينده اداره غذايي سازمان ملل در تانزانيا گزارش داده است كه پناهندگان تانزانيايي از آسيبپذيري بيشتري برخوردار مي باشند زيرا تعداد زيادي  از آنان به بيماري مالاريا مبتلا هستند.  لجاري تصريح كرد: برنامه تغذيه جهاني براي ايفاي مسئوليت  خود در فاصله زماني بين ماه ژوئن تا سپتامبر دستكم به 13 ميليون دلار كمك نياز دارد.  برنامه تغذيه جهاني، تغذيه در حدود 900 هزار نفر از آوارگان جنگزده رواندا، بروندي و اوگاندا و 360 هزار پناهنده در تانزانيا را به عهده دارد. 
