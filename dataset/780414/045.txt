   گروه شهري: معاون امور بين الملل سازمان ايرانگردي و جهانگردي گفت 20 هزار جهانگرد كسوف بيستم مرداد ماه را در ايران خواهند ديد.  " سيد محسن امامي "افزود: با اينكه حدود 35 روز تا اين  واقعه شگرف باقي است سفر جهانگردان به ايران، از چند هفته پيش آغاز شده است.  عضو هيات مديره سازمان ايرانگردي و جهانگردي، ديروز گفت:  جهانگردان از كشورهاي آسيايي، آمريكايي و اروپايي هستند.  وي درآمد ناشي از سفر اين جهانگردان را 20 ميليون دلار ذكر كرد و افزود: تهيه بروشور، فيلم، پوستر، عينكهاي ويژه  براي ديدن كسوف وبرگزاري همايشهاي علمي در زمينه علت  خورشيد گرفتگي از جمله برنامه هاي اين سازمان است.  به گفته وي استانهاي كردستان، كرمانشاه، همدان، لرستان،  مركزي، اصفهان، يزد، كرمان، سيستان و بلوچستان و چهارمحال  و بختياري، از محل هاي روءيت اين واقعه شگرف خواهند بود.  وي افزود: عينك هاي مخصوصي كه جهت ديدن خورشيد در زمان  كسوف تهيه شده جهت جلوگيري از آسيبهاي ناشي از اشعه و تشعشعات خورشيد دراختيار علاقه مندان قرار مي گيرد.  مشاور امور بين الملل سازمان ايرانگردي و جهانگردي نيز به خبرنگار ماگفت: در بيستم مرداد ماه، آخرين خورشيد گرفتگي قرن بيستم در جهان رخ مي دهد.  دكتر" وحيد سينايي "اهميت اين خورشيد گرفتگي را مدت  نسبتا" طولاني آن ذكركرد كه دو دقيقه و 30 ثانيه خواهد بود.  وي يادآور شد: آخرين خورشيد گرفتگي كشور ما، در سال  1374 و در منطقه بيرجند روءيت شد كه زمان آن 30 ثانيه بود.  وي گفت: خورشيد گرفتگي بيستم مرداد ماه از اقيانوس اطلس  آغاز و پس از دربر گرفتن كشورهاي اروپايي، از غرب وارد ايران شده و پس از طي مسافت هزاركيلومتر از شرق كشور خارج و نهايتا" در خليج بنگال به پايان مي رسد.  سينايي، علت سفر جهانگردان اروپايي به ايران با وجود قابل روءيت بودن اين پديده در آن كشورها را وسعت اين  واقعه در كشور ما، امن بودن ايران، وجود هواي صاف و آفتابي و همچنين وجود جاذبه هاي سياحتي و طبيعي ذكر كرد.  وي مدت زمان اين كسوف را در چند استان كشور متفاوت ذكر كرد و افزود: درغرب ايران و در شهرهايي مانند مريوان مدت  زمان وقوع اين پديده بيشترخواهد بود.  وي با اشاره به نقش تبليغات براي جذب جهانگردان گفت:  خورشيد گرفتگي مانندبسياري از پديده هاي طبيعي از موضوعاتي است كه مي تواند به توسعه جهانگردي و افزايش  سفر جهانگردان به ايران كمك كند.  مشاور امور بين الملل سازمان ايرانگردي و جهانگردي  افزود: به همين منظوراين سازمان از 10 ماه پيش تاكنون  فعاليت هايي را در اين زمينه آغاز كرده است تا از اين  جاذبه طبيعي جهت سفر گردشگران به ايران استفاده كند.  وي گفت: در همين راستا و از طريق فعاليت هاي تبليغاتي و اطلاع رساني، اين امر به اطلاع دفاتر خدمات مسافرتي  استانها رسيده و با وجود آنكه بيش از يك ماه به وقوع اين  حادثه باقيست، استقبال بسيار خوبي از سوي جهانگردان بعمل  آمده، به طوري كه هم اكنون ظرفيت محل هاي اقامتي برخي از شهرهاي كشور به طور كامل پر شده است.  به گفته وي: كليه مراكز دولتي و خصوصي كشور بسيج  شده اند و دستوالعمل هايي نيز تهيه و به استانها ابلاغ  شده تا با بهره برداري مناسب از اين واقعه، نسبت به  معرفي جاذبه هاي سياحتي، طبيعي و مردم شناسي خود از طريق برگزاري نمايشگاه، همايش، تهيه بروشور و فيلم اقدام  كنند. 
