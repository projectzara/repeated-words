 درجلسه ديروز شوراي شهر تهران روءساي كميسيون ها اولويتهاي برنامه اي و اجرايي خود را براي اعضاء توضيح  دادند شوراي اسلامي شهر تهران، ديروز در نوزدهمين جلسه علني  خود آئين نامه انضباطي و نمودار تشكيلاتي شوراي اسلامي  شهر تهران را تصويب كرد.  در اين نشست كه در محل تالار شورا به رياست حجت الاسلام  والمسلمين عبدالله نوري برگزار شد، پس از قرائت آياتي  چند از كلام الله مجيد توسط آقاي عباس دوزدوزاني،  آئين نامه انضباطي، مورد بررسي قرار گرفت و با اصلاحاتي  در 18 ماده و 4 تبصره به تصويب رسيد.  همچنين آقايان لطفي و حكيمي پور مخبرين كميسيون هاي  توسعه و عمران شهري و فرهنگي و اجتماعي گزارش فعاليت هاي  كميسيون هاي مزبور را ارائه كردند.  لطفي مخبر كميسيون توسعه و عمران شهري ضمن برشمردن  فعاليت هاي اين كميسيون به بازديد اعضاي كميسيون از طرحهاي جمع آوري آبهاي سطحي و مترو تهران اشاره كرد و اجراي اين طرحها را براي تهران بزرگ ضروري و حياتي خواند.  همچنين احمد حكيمي پور مخبر كميسيون فرهنگي اجتماعي  فعاليتهاي اين كميسيون را در پنج حوزه اجتماعي، فرهنگي  هنري، رفاه و تامين اجتماعي، آموزشي و پژوهشي،  برنامه ريزي و ارتباطات تشريح نمود و افزود: رشد و غني  سازي فرهنگي، اطلاع رساني عمومي، آموزش، اشتغال و امنيت  شغلي و توسعه جهانگردي در اولويت بررسي هاي اين كميسيون  قرار دارد. در ادامه جلسه نمودار سازماني شورا كه در كميسيون هاي سه گانه مورد بررسي و تصويب قرار گرفته بود،  مطرح و با اكثريت آراء به تصويب رسيد.  جلسه آينده شورا در روز سه شنبه 15/4/78 ساعت 9 صبح در محل تالار شوراي شهر تهران برگزار مي گردد.  تلفن به همشهري  بي حرمتي به ليسانسيه هاي كشاورزي  تعدادي از كارشناسان وظيفه كه در سازمان كشاورزي  كرمانشاه مشغول گذراندن خدمت مقدس سربازي هستند با توجه  به اين كه اكثر آنان در مراكز خدمات روستايي با تقبل  زحمات و مشكلات معيشتي فراون در حال خدمت به قشر محروم و كشاورزان جامعه مي باشند، از سوي اين سازمان علاوه بر اينكه هيچگونه امكانات رفاهي در اختيار آنان قرار نگرفته  بلكه نسبت به پرداخت حقوق قانوني و ماهيانه آنها نيز تعلل و كوتاهي صورت مي گيرد و وقتي به اين مسئله اعتراض  مي شود، وجود ليسانسيه هاي كشاورزي فراوان و بيكار در جامعه را به رخ آنها مي كشند. آيا انصاف است با جواناني  كه عمر و زندگي خود را در راه تحصيل علم و خدمت به جامعه  به كار مي برند چنين برخورد شود.  نام محفوظ جدولبندي 30 متري بهرود ساكن شهرك بهرود در محدوده منطقه 2 شهرداري تهران هستم.  خيابان اصلي اين شهرك به نام خيابان 30 متري بهرود خاكي  است و متاسفانه محل تخليه نخاله هاي ساختماني شده است.  حداقل اگر اين خيابان راآسفالت نمي كنيد يك جدول بكشيد تا ساكنان دو طرف خيابان بتوانند بخش پياده رو را با هزينه خود آسفالت كنند.  طيبي- از طرف اهالي محل  عرضه لواشك غيربهداشتي  از جمله تنقلات دانش آموزان دبستاني و راهنمايي كه بسيار هم مورد توجه است مي توان به لواشك آلو و تمرآلوچه اشاره  كرد كه در بازار هم بسيار يافت مي شود. متاسفانه اين  محصولات بطور غيربهداشتي تهيه و در دسترس بچه ها قرار مي گيرد كه در خانواده من دو سه مورد بيماري ناشي از مصرف همين لواشك ها ديده شده است. اداره كل نظارت بر مواد خوراكي، آشاميدني و آرايشي و بهداشتي بايد در اين  مورد هرچه زودتر اقدام كند.  محمد اسماعيل فخريان  افزايش حقوق بازنشستگان ايلام  سال گذشته براي كمك به بازنشستگان مصوبه اي براي افزايش  ده درصد حقوق مبنا صادر شد كه متاسفانه اين مصوبه در استان ايلام اجرا نشده است اكنون نيز براي كاركنان شاغل  تحويل مقداري كالا بصورت رايگان در نظر گرفته شده كه  بازنشستگان آموزش و پرورش از اين كمك محروم مانده اند.  هر چند اين پيام جز يادآوري و اطلاع مسئولان نتيجه ديگري  ندارد اما بيان آن را ضروري مي دانم.  بازنشسته آموزش و پرورش ايلام  تامين اجتماعي و مشكل بيمه شده ها در آبادان  شهر كارگري آبادان كه قريب دو سوم جمعيت آن تحت پوشش  بيمه تامين اجتماعي است، متاسفانه سازمان تامين اجتماعي  شعبه آبادان از عقد قرارداد با تنها مركز فيزيوتراپي  آبادان كه مورد مراجعه بيمه شده است استنكاف كرده است و اين امر باعث بروز مشكلاتي براي بيماران و خانواده  كارگران شده. از مسئولان سازمان تامين اجتماعي تقاضا دارم به اين معضل رسيدگي و علت عدم قرارداد با مركز فيزيوتراپي را لااقل براي اطلاع نيازمندان بيمه شده  اعلام كنند.  بيمه شده تامين اجتماعي  هفت اقليم  تلاش چين براي بهبود محيط زيست     گروهي ازدانشمندان ژاپني اعلام كردند 24سياه چاله را درمركزكهكشان راه شيري كشف كرده اند.  به گزارش خبرگزاري فرانسه ازتوكيو، دانشمندان دانشگاه  توهوكودرشمال ژاپن مي گويند برخلاف نظريه پذيرفته شده اي  كه حاكي ازوجود تنهايك سياه چاله دركهكشان راه شيري است  آنهاباتجزيه وتحليل امواج راديويي منتشره ازفضاي خارج  جوزمين پي برده اند كه درمركز كهكشان راه شيري 24سياه  چاله وجوددارد.  به گفته اين دانشمندان سياه چاله ها به صورت خوشه اي  دركهكشان راه شيري قرارگرفته اند ودوسياه چاله بزرگ  درمركز اين كهكشان باسرعت بسيار بالا درحال چرخش به دور يك مدارهستند.  اين دانشمندان پس از 15 سال پژوهش به اين كشف دست  يافته اند. 
