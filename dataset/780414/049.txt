 گرو شهرستانها: در چند ماه اخير صنايع ماشين سازي ايران  در چند مناقصه بين المللي در كشورهاي سوريه، ليبي و بنگلادش برنده و موفق به انعقاد قراردادهايي به ارزش 700 ميليون دلار شده است.  به گزارش خبرنگار ما از تبريز غلامرضا شافعي وزير صنايع  كه براي افتتاح چند واحد توليدي به آذربايجان سفر كرده  بود با اعلام اين خبر افزود: راه نجات كشور از درآمدهاي  نفتي توجه به بخش صنعت و سازندگي است و ما بايد ضمن  كاستن از وابستگي درآمدهاي نفتي به صادرات توجه بيشتري  داشته باشيم.  وي در بخش ديگري از اظهاراتش به موانع تاريخي ناكامي  كشور در بخش صنعت و فرآوري اشاره كرد و گفت: ما از منابع  در اختيار استفاده مطلوبي بعمل نياورده ايم و درآمد حاصل  از فروش نفت صرف واردات گندم، ذرت، پنير، لباس هاي خارجي  و خودرو شده است وي در ادامه ضمن مقايسه ايران و بنگلادش افزود: ما شايد حساب كنيم خيلي از آنها جلوتريم  اما بنگلادش امروز يكي از خوش قول ترين كشورهاست و نسبت  به ايران نرخ بهره كمتري از آنها مطالبه مي شود. شافعي  گفت: در طول دوره سازندگي 1/7 ميليارد دلار در بخش صنعت  سرمايه گذاري شد كه البته همه آن گشايش نيافت و جمع  سرمايه گذاري صنعتي شامل فولاد، پتروشيمي و صنايع تبديلي  6/14 ميليارد دلار بوده است در حالي كه چين تنها در يك  سال 30 ميليارد دلار سرمايه گذاري خارجي جذب كرد. 
