   عكس از: پيمان جوادي - شيراز در دل بافت تاريخي شهر شيراز و در محله اسحاق بيگ، بناي  ارزشمند" مدرسه خان "چون نگيني مي درخشد. اين مدرسه را " الله وردي خان افشار" بنا نهاد و پسرش "امامقلي خان "آن  را در سال 1024 ه-. ق به اتمام رسانيد. تعدد حجره ها،  تنوع كاشيكاري، فرم و شيوه معماري، بناي اين مدرسه را در رديف منحصر بفردترين مدارس موجود در ايران قرار داده است.  نقوش اسليمي، همراه با طرح گل و بته و كتيبه هاي زير بنايي بخط ثلث عالي بر زيبايي بنا افزوده است. تزئينات  كاشيكاري متعلق به دوره ناصرالدين شاه قاجار است.  گلدسته هاي جبهه غربي با طرح خاص معماري يعني داشتن دو راه پله در هر گلدسته، از كم نظيرترين طرح هاي معماري  ايران بشمار مي رود. هشتي ورودي با ازاره هاي سنگي، كاشي  معرق و سقف نقاشي، به زيبايي بنا افزوده است و در بالاي  سنگ ازاره، آياتي از قرآن مجيد بر روي كاشي نقش بسته است.  تاريخ اين كتيبه متعلق به 1024 ه-. ق است. در طبقه  فوقاني هشتي، تالار وسيعي است كه "صدرالمتالهين " (ملاصدرا)در آن تدريس مي كرده است. سردر ورودي با كاشي  هفت رنگ و طرح مقرنس به شيوه اي چشمگير تزئين يافته و تاريخ كاشيكاري 1294 ه-. ق ذكر شده است. قسمت هايي از مدرسه خان بر اثر زلزله چند بار تخريب و مجددا" بازسازي  و احياء شده است. كار مرمت و بازپيرايي اين بناي ارزشمند تاريخي ادامه دارد. 
