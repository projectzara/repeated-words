 گروه شهرستانها: اولين كلينيك ويژه راه رفتن مددجويان قطع  نخاع كشور در اصفهان راه اندازي شد.  به گزارش خبرنگار همشهري مدير كلينيك ارتوپدي فني شهيد خرازي اصفهان، گفت: فعاليت آزمايشي در اين زمينه با مراجعه مددجويان قطع نخاعي از استانهاي تهران - سمنان،  فارس و خوزستان به اين مركز با موفقيت به انجام رسيد و مراجعه كنندگان توانستند به كمك دستگاه پيش برنده بريس و عصاي مچي راه بروند.  اين دستگاه علاوه بر دادن توانايي راه رفتن، داراي خواص  فيزيولوژيك همچون جلوگيري از پوكي استخوان، تشكيل سنگ  كليه و مثانه همچنين تقويت روحيه مددجويان قطع نخاعي است.  حميدرضا معيني افزود: قبل از ارائه اين فن در كشورمان،  تنها كشورهاي اروپائي با هزينه اي معادل 30 ميليون ريال  اين خدمت را به مددجويان ارائه مي دادند در حالي كه اين  خدمت در حال حاضر با حدود 5 درصدد هزينه مذكور در كشورمان ارائه مي شود. 
