   گروه سياسي: آقاي سيدمحمدخاتمي رئيس جمهوري درديدار ديروز مسئولان ستاد رسيدگي به امور آزادگان وچند تن از آزادگان باوي، گفت: اگر مردم را باور نكنيم و آنها را رشيد و آگاه ندانيم به سرچشمه اصلي قدرت اين نظام يعني  مردم لطمه خواهد خورد.  به گزارش ايرنا به نقل از اداره كل اطلاعات و اخبار رياست جمهوري، آقاي خاتمي افزود: بايد سرچشمه اصلي قدرت  راحفظ كنيم و هر چه زمينه حضور، مشاركت، احترام و اعتماد مردم ازسوي حكومت بيشتر حفظ و ابراز شود دراين صورت  آينده مملكت ونظام ما بيشتر تضمين مي شود. وي باتاكيد بر نقش ممتاز امام خميني(ره)درپيروزي انقلاب گفت:  انقلابي كه ريشه در اعتقادات داشت و سرمايه هاي اصلي آن  مردم بودند توانست رژيم گذشته را كه از قدرت نظامي و پشتيباني قدرت هاي ديگر برخوردار بود از پاي درآورد.  آقاي خاتمي بااشاره به سختي ها و گرفتاري هاي تاريخ جنگ  تحميلي وموج خشونت وترور درسال هاي اول پيروزي انقلاب اسلامي، اهميت مقاومت و پايداري مردم در عرصه هاي مختلف  و حضور مداوم آنها در جبران اين خسارات را يادآورشد.  رئيس جمهوري دراين ديدار همچنين، خدمتگزاري به آزادگان  را از افتخارات نظام دانست و افزود: شما نماينده انقلابي  ملت بزرگوار و نيروهاي جوان وپرنشاط اين كشور هستيد كه  براي حفظ انقلاب وتداوم آن مهمترين ايام عمرخودرا صرف  مقاومت وايستادگي كرده ايد.  رئيس جمهوري با اشاره به مشكلات اقتصادي و معضل خشكسالي  سال جاري دركشور و با تاكيد برحفظ روحيه مقاومت  وايستادگي در برابر مشكلات تاكيد كرد: براي مقاومت در برابر مشكلات اين روحيه بايد همچنان حفظ و منتقل شود.  آقاي خاتمي افزود: آنچه مهم است تداوم اين روحيه در سازندگي و رفع مشكلات اقتصادي كشور است.  وي همچنين لزوم بكارگيري زبان هنروادبيات رابراي ترويج  روحيه پايداري، مقاومت وايستادگي آزادگان خاطر نشان ساخت.  دراين ديداركه حجت الاسلام والمسلمين ابوترابي نماينده  ولي فقيه در امورآزادگان ومسوولان ستاد امور آزادگان و چند تن از نمايندگان آزاده مجلس شوراي اسلامي حضورداشتند از سوي "وكيلي "رئيس ستاد رسيدگي به امور آزادگان توضيحاتي درخصوص طرح صدور كارت شناسايي آزادگان  ارائه گرديد و سپس ازسوي رئيس جمهور به چند تن از آزادگان كارت هاي شناسايي اهداء شد. 
