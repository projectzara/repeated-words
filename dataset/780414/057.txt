 در جلسه ديروز شوراي نگهبان لايحه واگذاري تعيين ظرفيت  پذيرش دانشجويان گروه پزشكي به وزارت بهداشت، درمان و آموزش پزشكي مورد بحث و بررسي قرارگرفت  گروه سياسي: شوراي نگهبان در جلسه روز يكشنبه خود، با پيشنهاد وزارت كشور براي برگزاري انتخابات ششمين دوره  مجلس شوراي اسلامي در روز جمعه 29 بهمن سال جاري موافقت  كرد. در اين جلسه، همچنين طرح برگزاري انتخابات شوراهاي  اسلامي در تيره ها وطوايف و ايلات و عشاير كوچ رو مطرح  شد و شورا نظر داد كه اصل ماده واحده كه شورايي را علاوه  بر آنچه در اصل يكصدم قانون اساسي آمده است،  تصويبمي كند، خلاف اصل مذكور شناخته مي شود و بنابراين  محلي براي طرح تبصره هاباقي نمي ماند. رئيس اداره روابط عمومي و دبيرخانه شوراي نگهبان، همچنين اعلام كرد: علاوه  براين، در جلسه ديروز شوراي نگهبان لايحه واگذاري تعيين  ظرفيت پذيرش دانشجويان گروه پزشكي به وزارت بهداشت،  درمان و آموزش پزشكي مورد بحث و بررسي قرارگرفت كه بر اساس نظر شورا اصل ماده واحده و تبصره 2 از اين نظر كه  آموزش پزشكي در بخشهاي غيردولتي را محدود مي سازد، خلاف  ذيل بند سوم اصل سوم قانون اساسي است. 
