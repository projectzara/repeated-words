 گروه سياسي: رئيس مجلس ملي ويتنام ديروز با رئيس مجمع  تشخيص مصلحت نظام ديدار كرد.  نانگ داك مان در ديدار با آيت الله هاشمي رفسنجاني، گفت:  ايران به پيشرفت هاي چشمگيري در زمينه هاي اقتصادي و بازسازي دست يافته است.  رئيس مجلس ملي ويتنام گفت: ايران در چهار راه روابط اقتصادي كشورهاي مختلف بويژه كشورهاي آسيايي و خاور ميانه قرار گرفته و براي دولت و ملت ويتنام، توسعه روابط با جمهوري اسلامي ايران از اهميت ويژه اي برخوردار است.  نانگ داك مان موقعيت استراتژيكي ايران را منحصر بفرد خواند و بااشاره به زمينه هاي توسعه همكاريهاي دوجانبه،  خواهان گسترش روابط دوكشور شد.  در اين ديدار، آقاي هاشمي رفسنجاني نيز به مشتركات دو كشور در راه مبارزه با آمريكا و صدمات وارده از اين  ناحيه اشاره كرد و گفت: عواطف وديدگاههاي تهران - هانوي  در خصوص مقاومت در مقابل افزون طلبي هاي استكباربسيار به  هم نزديك مي باشد و داراي نقاط اشتراك فراواني است.  رئيس مجمع تشخيص مصلحت نظام همچنين آمادگي ايران را در زمينه توسعه همكاريهاي دوجانبه بويژه در زمينه هاي  كشاورزي، ايجاد كارخانه سيمان، انتقال تجارب ايران در بازسازي اقتصادي اعلام كرد و نقش گروههاي دوستي پارلماني  بين مجالس دو كشور را در تحكيم مناسبات مورد تاكيد قرار داد.  وي ابراز اميدواري كرد كه در جريان سفر رئيس مجلس ملي  ويتنام به ايران گامهاي موءثر و عملي در جهت تحقق توافقات  انجام گرفته در سفرهاي مقامات دو كشور برداشته شود. 
