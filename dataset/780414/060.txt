 گروه سياسي: "سعد مجبر" معاون وزارت امور خارجه و فرستاده ويژه معمر قذافي رهبر جمهوري عربي ليبي با آقاي  سيد محمد خاتمي رئيس جمهوري اسلامي ايران ديدار و پيام  كتبي رهبر ليبي را تقديم وي كرد.  رئيس جمهوري در اين ديدار كه ديروز در تهران انجام شد،  با تقديراز مقاومت ملت و دولت ليبي در سالهاي گذشته در مقابل فشارها و تهديدهاي بيگانگان گفت: ما رنج هاي ملت  ليبي را رنج هاي خودمان و موفقيت هايشان را موفقيت هاي  خودمان مي دانيم.  آقاي خاتمي اظهار اميدواري كرد كه امت اسلامي در كنار يكديگر بتوانندبسوي پيشرفت حركت كرده و با تفاهم و همكاري مشكلات دنياي اسلام را در گوشه و كنار جهان حل  كنند.  در اين ديدار" سعد مجبر" فرستاده ويژه رهبر ليبي با اشاره به اهميت روابط صميمانه دو كشور ايران و ليبي،  گسترش روابط در همه زمينه ها راخواستار شد.  وي كه حامل پيامي از سوي رهبر ليبي براي رئيس جمهوري  اسلامي ايران بودضمن ارائه گزارشي از اوضاع شمال آفريقا علاقه مندي كشورش را براي توسعه روابط با تهران مورد تاكيد قرار داد. 
