 گروه سياسي: علي زادسر نماينده جيرفت ديروز در سخنراني  پيش از دستور خود در جلسه علني مجلس گفت: وقوع انقلاب شكوهمند اسلامي جرياني الهي است كه همانند سيل خروشان به  پيش مي تازد و آن گونه كه طي بيست سال گذشته خس و خاشاكهاي سر راهش را از قبيل ضد انقلاب، ساواكيان،  منافقان، توده ايها، نهضت آزادي ها، ليبرالها، جبهه  ملي ها و در يك كلمه آمريكايي مسلكان ايراني نما، را از ميان برداشته است مطمئنا" جريان نفاق اين روزگار را كه  به مراتب از تمامي جريانات گذشته خطرناك تر و مرموزانه تر است و متاسفانه بعضي از پست هاي كليدي نظام  را هم غاصبانه تصاحب كرده و مشغول سوءاستفاده از آراي  بيست ميليوني مردم عزيز و رشيد ايران است رسوا خواهد كرد و آنان را به سرنوشت بني صدر و رفقايش گرفتار مي كند.  زادسر در بخش ديگري از سخنان خود خطاب به آقاي ناطق نوري  گفت: بنده مدعي ام كه مظلوم روزگار ما شده اي آن گونه كه  آيت الله بهشتي مظلوم بود و مورد هجوم نااهلان و دشمنان  و آمريكائيان قرار داشت.  آقاي رئيس ! در روزگاري كه بعضي از قلم بدستان خائن و مطبوعه هاي آنچناني كه قصد كودتاي مطبوعاتي داشته و دارند و الحمدلله ناكام مانده و آرزويش را به گور ببرند و استبداد مكتوب و ديكتاتوري روزنامه اي را بر كشور حاكم  كرده اند و بدترين ناسزاها و هتك حرمتها را در حق مجلس و منتخبين ملت روا داشته اند و جفا كرده اند چرا رياست  محترم مجلس از حقوق ما دفاع نمي كند؟! 
