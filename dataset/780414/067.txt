 سخنگوي وزارت امورخارجه جمهوري اسلامي ايران ديروز اظهارات بي پايه و اساس اخير" جيمز فولي "سخنگوي وزارت  امورخارجه آمريكا در خصوص دستگيري 13 يهودي متهم به  جاسوسي درايران را كاملا" مردود دانست.  به گزارش اداره كل اطلاعات و مطبوعات وزارت امورخارجه،  حميدرضا آصفي، اين اظهارات واهي را مداخله آشكار در امور داخلي ايران خواند و آن رامحكوم كرد.  وي با تاكيد براينكه هيچ كشوري حق مداخله درامورداخلي  ايران راندارد، اظهار داشت: طرح اين گونه اظهارات  غيرمسئولانه و سئوال برانگيز باهدف بهره برداري براي  اغراض سياسي خاص صورت مي گيرد. سخنگوي وزارت  امورخارجه افزود: درحالي كه هنوز دادگاه متهمان تشكيل  نشده، پيشگويي درمورد نوع مجازات متهمان به  منظورفشارسياسي و بهره برداري صورت مي گيرد. حميد رضا آصفي اضافه كرد: اظهارات سخنگوي وزارت امور خارجه آمريكا به نحوي كه گويي از محتويات پرونده متهمان آگاهي دارد،  بسيار سئوال برانگيز ومايه تعجب است.  در راهروهاي مجلس  * عصر ديروز آخرين اخبار سياسي امنيتي توسط مسئولان وزارت  اطلاعات به اعضاي كميسيون شوراها و امور داخلي مجلس  ارائه شد. قرار بود در اين جلسه اعضاي هيات تحقيق و تفحص  در مورد قتل هاي زنجيره اي نيز مشخص شوند.  * بررسي طرح اصلاح قانون مطبوعات به دليل حجيم بودن طرح  اصلاح آئين نامه داخلي مجلس و بررسي لايحه دوفوريتي دولت  براي حل مسئله خشكسالي به تعويق افتاد. در صورتي كه فردا در جريان بررسي كليات و جزئيات لايحه دوفوريتي بحث هاي  زيادي مطرح نشود و پرسش نمايندگان از وزيران نيز در دستور كار نباشد، طرح اصلاح قانون مطبوعات مورد بررسي  قرار خواهد گرفت. در غير اينصورت قطعا روز چهارشنبه اين  طرح مطرح مي شود.  قاسم رمضانپور نرگسي نماينده صومعه سرا با اشاره به  اينكه احتمال تصويب كليات طرح تغيير قانون مطبوعات ضعيف  است گفت: عده اي در پي رايزني هايي هستند كه نسبت به  تصويب كليات طرح مطمئن شوند.  رمضانپور گفت: يكي از فضاسازي ها در اين زمينه انتشار نظرات برخي از علما به دليل برخي مطالب نشريات است تا به  وسيله آن همه مطبوعات با يك چوب رانده شوند. 
