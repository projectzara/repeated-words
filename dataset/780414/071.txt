 گروه ورزشي: ساعت ديدار آخر تيم واليبال نفت مسكو در تهران كه امروز با تيم ملي واليبال بزرگسالان ايران  برگزار مي شود تغيير يافت. اين بازي براساس برنامه قبلي  قرار بود ساعت 18 برگزار شود كه به ساعت 16 تغيير پيدا كرد.  محل اين ديدار سالن واليبال مجموعه ورزشي آزادي اعلام  شده است.  تيم واليبال نفت مسكو در سه بازي گذشته خود تنها يكبار مقابل تيم جوانان ايران به پيروزي رسيد و طي دو بازي  ديگر خود به ترتيب مغلوب تيم بزرگسالان و جوانان شد. تيم  جوانان روسيه و يك تيم ازلتوني نيز در آينده نزديك براي  انجام چند بازي تداركاتي به ايران سفر خواهند كرد.  ابومسلم خراسان جانشين آبگينه شد فدراسيون واليبال اعلام كرد: با توجه به اينكه تيم  واليبال آبگينه قزوين در خصوص آمادگي خود جهت شركت در مسابقات جام برتر باشگاههاي ايران در مهلت مقرر اقدامي  به عمل نياورده است، براساس آئين نامه مسابقات و تصويب هيات رئيسه از بازيها كنار گذارده شد و تيم ابومسلم مشهد به جاي اين تيم در جام برتر شركت خواهد كرد.  ابومسلم مشهد در فصل جاري با جذب بازيكنان مهاجر خود كه  در ديگر باشگاههاي كشور مشغول بازي بودند و به خدمت  گرفتن چند بازيكن مطرح تلاش در احياي مجدد واليبال  خراسان دارد. 
