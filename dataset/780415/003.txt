   زاهدان- خبرنگار همشهري: شيرمحمد اسپندار تنها دونلي نواز كشور در منطقه بلوچستان با بيان اين مطلب كه  هنرش فراگيري ندارد، افزود: نگران آينده اين موسيقي اصيل  سنتي در بلوچستان هستم. دونلي ساز و موسيقي سنتي اي است  كه با دو عدد ني با نواهاي مختلف عرفاني، عاشقانه و حماسي نواخته مي شود. اسپندار بيش از 60 سال سن دارد و در شهر بمپور ايرانشهر بلوچستان به كشاورزي مشغول است و با اداره كل فرهنگ و ارشاد اسلامي استان هم همكاري  تنگاتنگي دارد. وي مي گويد: در سفري كه در دوران جواني  به پاكستان داشته است، هنر دونلي را از يك هنرمند كهنسال  پاكستاني به نام "جمل شاه "پس از 15 سال آموزش فراگرفته  است. اسپندار با عنوان اينكه يادگيري دونلي كار بسيار دشوار ولي پرشور و طرفدار است افزود: تاكنون در آموختن  اين هنر به شاگردان و فرزندانش موفق نبوده است. وي نگران  اين است كه با مرگش نام دونلي در ايران به فراموشي سپرده  شود. در همين خصوص مسئول انجمن موسيقي اداره كل فرهنگ و ارشاد اسلامي سيستان و بلوچستان مي گويد: شيرمحمد اسپندار تاكنون در چندين جشنواره منطقه اي، ملي و بين المللي شركت و به اجراي برنامه پرداخته و لوح تقدير كسب كرده است. شركت و اجراي برنامه در مناطق مختلف جهان  نظير فستيوالهاي موسيقي در چين، كلمبيا، ژاپن، اكوادر،  پاناما و ايتاليا از جمله موفقيتهاي دونلي نواز مشهور و بي رقيب كشور ماست در حال حاضر نزديك به 40 گروه و انجمن موسيقي در سيستان و بلوچستان با دو شاخه كلاسيك و سنتي زير نظر اداره فرهنگ و ارشاد اسلامي استان فعال است  و دونلي يكي از تك موسيقي هاي اين منطقه محسوب مي شود.  نگارخانه فرشته:  نمايشگاه نقاشي فريدون اميدي از سوم تا 15 تير. از ساعت  17 تا 20. نشاني: ميدان محسني، ميرداماد، رازان شمالي،  كوچه ششم، شماره 9.  نگارخانه سرو:  نمايشگاه گل چيني سيمين طالبي از نهم تير. از ساعت 9 تا 20. نشاني: خيابان ولي عصر، پارك ساعي كوي ساعي، تلفن:  8799998.  نگارخانه حبيبي:  نمايشگاه نقاشي احمد حبيبي از 15 تا 31 تير. نشاني:  ميدان فردوسي، ضلع شمال شرقي، ساختمان شماره 10، طبقه  دوم. تلفن 8837906.  گالري ونك:  نمايشگاه آثار عكس مهروا آروين. تا 16 تير. از ساعت 18 تا 20. نشاني: خيابان ونك، كوچه سيزدهم، گالري 2.  گالري سيحون:  نمايشگاه عكس نگاره هاي سيدمجتبي رئيسيان از 13 تا 17 تير، از ساعت 10 تا 18. نشاني: خيابان خالد اسلامبولي،  كوچه چهارم، شماره 30. تلفن 8711305.  گالري هفت ثمر:  نمايشگاه نقاشي گروهي از 11 تا 16 تير. از ساعت 16 تا 20.  نشاني: خيابان مطهري، كوه نور، كوي پنجم، شماره 25. تلفن:  8731403.  گالري افرند:  نمايشگاه نقاشي - طراحي لقمان سعيديان از 12 تا 20 تير.  از ساعت 16 تا 20. نشاني: خيابان مطهري، اورامان، شماره  10، ساختمان 404. تلفن 834944. 
