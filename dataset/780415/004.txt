 گروه اجتماعي: در جلسه ديروز هيات نظارت بر مطبوعات با انتشار 4 هفته نامه موافقت شد.  مهرنوش جعفري مديركل مطبوعات داخلي ضمن اعلام اين خبر افزود علاوه بر صدور مجوز 4 نشريه با تغيير وضعيت 11 نشريه نيز موافقت شد.  وي گفت: با درخواست نشريات بانگ سراب به صاحب امتيازي  " مجيد نصيرپور سردهايي "و مدير مسئولي "محمدرضا جوادي  يگانه"، اتحاد جنوب به صاحب امتيازي و مدير مسئولي "اكبر صابري"، گلشن مهر به صاحب امتيازي و مدير مسئولي "احسان  مكتبي" و تمدن اسلامي به صاحب امتيازي و مدير مسئولي  " مرتضي محمودي "موافقت شد.  وي همچنين افزود با درخواست تغيير ترتيب انتشار نشريه  " شما" از هفته نامه به روزانه موافقت شد.  جعفري گفت: در اين جلسه با درخواست نشريات "جويبار" مبني  بر افزايش استانهاي گيلان و گلستان به گستره توزيع نشريه،  " استاندارد و كالاهاي ايران "مبني بر تغييرنام به  " استاندارد"،" بچه هاي ساحل "مبني بر تغييرنام به "اميد ساحل"،" ارزشها" مبني بر تغيير ترتيب انتشار از روزانه  به هفته نامه، "نيم نگاه "مبني بر تغيير گستره توزيع از استانهاي جنوب كشور به سراسر كشور، "آفتاب امروز" مبني  بر تمديد مهلت انتشار، رهنمون حقوق مبني بر تغييرنام به  " پژوهشهاي حقوقي "،" بيستون "مبني بر افزايش زمينه سياسي  به نشريه، بهارستان مبني بر افزايش گستره توزيع از استاني به سراسري و" تجارت ايران "مبني بر تغيير صاحب امتيازي از فرامرز عليزاده مقدم به "شركت فار" به تصويب هيات نظارت بر مطبوعات رسيد. 
