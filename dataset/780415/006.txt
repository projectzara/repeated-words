 گروه اجتماعي: در صورت تجديدنظر در قانون مطبوعات  اصلاحات بجاي تحديد مطبوعات بايد به نفع آزادي مطبوعات  باشد و بايستي متناسب با آزاديهاي مشروع مطبوعات ديده  شود.  به گزارش خبرنگار ما در بوشهر، استاندار بوشهر درخصوص  اصلاح قانون مطبوعات اظهار داشت: قانون مطبوعات فعلي در سال 64 در كوران جنگ و شرايط سالهاي دفاع مقدس به تصويب رسيد و لذا ابهاماتي دارد و در اين راستا مشكلاتي را براي مطبوعات و دولت ايجاد كرده است وي ضمن اشاره به  قانون مطبوعات در دنيا افزود: در خيلي از كشورهاي دنيا انتشار مطبوعات نياز به مجوز ندارد و براي نشر يك جريده  تسليم اظهارنامه و مشخصات نشريه كافي است ولي در كشور ما نياز به مجوز قبلي است. دكتر انصاري لاري يادآور شد:  دولت بايد موانع اجراي بيان و نشر و افكار و تحقق حقوق  مطبوعات را فراهم كند و در اين راستا ابهامات قانون فعلي  مطبوعات بايستي به نفع آزادي مطبوعات برطرف شود. 
