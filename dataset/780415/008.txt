 در دو ماهه فروردين و ارديبهشت امسال بيش از يكصد هزار و سيصد و شش ازدواج در دفاتر ازدواج سراسر كشور به ثبت  رسيده كه نسبت به مدت مشابه سال قبل سه درصد افزايش نشان  مي دهد.  به گزارش اداره كل روابط عمومي و امور بين الملل سازمان  ثبت اسناد و املاك كشور در ماههاي فروردين و ارديبهشت  سالجاري بيش از يكصد هزاروسيصدوشش ازدواج در دفاتر ازدواج سراسر كشور به ثبت رسيده است مقايسه ازدواج به  ثبت رسيده طي دو ماهه امسال با مدت مشابه سال قبل ميزان  3 درصد افزايش نشان مي دهد. همچنين طي اين مدت تعداد (ششهزار و دويست و هفتادونه)طلاق اعم از خلعي، رجعي،  بائن و بذل مدت در دفاتر طلاق به ثبت رسيده است، ميزان  طلاق به ثبت رسيده در مدت مشابه سال قبل 6279 مورد بوده  و ميزان طلاق خلعي و بائن به ثبت رسيده سال 77 در مقايسه  با سالجاري مجموعا" 17 درصد افزايش و طلاق رجعي و بذل  مدت به ترتيب 29 و 36 درصد كاهش را نشان مي دهد. 
