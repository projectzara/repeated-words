 سيد عطاءالله مهاجراني وزير فرهنگ و ارشاد اسلامي عصر ديروز از حوزه هنري بازديد كرد و با مسئولان حوزه هنري و هنرمندان ديدار و گفت وگو كرد.  مهاجراني در اين بازديد از بخشهاي مختلف هنري، سينمايي و فرهنگي حوزه هنري شامل كارگاههاي هنرهاي تجسمي كتابخانه،  استوديو ضبط موسيقي و صداگذاري فيلم، تاسيسات فني بخش  سينمايي و سالن در دست ساخت نمايش ديدن كرد در اين  بازديد مسئولان هر بخش و هنرمندان به تشريح فعاليتهاي  خويش پرداختند. وزير فرهنگ و ارشاد اسلامي پس از بازديد،  با مسئولين حوزه هنري به گفت وگو نشست در اين ديدار حجت الاسلام والمسلمين زم رئيس حوزه هنري با تشريح  عملكرد حوزه در سالهاي پس از پيروزي انقلاب اسلامي  گوشه هايي از تاثير و نقش فعاليتهاي سازنده حوزه هنري را در حفظ و ترويج هنر ديني برشمرد و با توجه به مشكلات و كمبودهاي اين مركز مشاركت و همكاري بيشتر وزارت فرهنگ و ارشاد اسلامي را در تداوم فعاليتهاي حوزه هنري خواستار شد.  دكتر مهاجراني نيز در اين ديدار از فعاليتها و نقش  ارزنده حوزه هنري در گسترش هنر متعهد تقدير كرد و با ارج نهادن به تلاش موفقيت آميز هنرمندان حوزه، آمادگي  معاونتهاي مختلف وزارت ارشاد را به منظور مشاركت بيشتر در پيشبرد برنامه هاي آتي حوزه هنري در بخشهاي گوناگون  اعلام نمود. وي همچنين اظهار اميدواري كرد با تشكيل  جلسات كارشناسي بين مسئولان وزارت فرهنگ و ارشاد اسلامي  و حوزه هنري ابعاد و زمينه هاي عملي همكاري بين اين دو دستگاه فراهم شود، مهاجراني بر حمايت وزارت فرهنگ و ارشاد اسلامي در تامين تسهيلات اعتباري براي احداث  مجموعه بزرگ سينماي آزادي و كمك مالي در تجهيز سالن  نمايش(در دست ساخت)حوزه هنري تاكيد ورزيد.  در بازديدديروز مهاجراني از حوزه هنري، مهندس مرتضي  كاظمي معاون هنري وزارت فرهنگ و ارشاد اسلامي نيز حضور داشت. 
