   گروه علمي فرهنگي: اثر تاريخي مجموعه آق اولر(خانه هاي  سفيد)مربوط به دوره قاجار واقع در روستاي مريان شهرستان  هشت پر توالش از(استان گيلان)در فهرست آثار ملي ايران  قرار گرفت. بر اساس آثار مكتوب و اظهارات اهالي منطقه  بناهاي آق اولر بناهايي ييلاقي و محل استراحت و اسكان  خان هاي منطقه اي بوده است.  بناهاي آق اولر به صورت يك مجموعه شامل دو ساختمان اصلي  و يك اصطبل ويك حمام مخروبه است كه يكي از اين ساختمانها در ضلع شرقي مجموعه قرارگرفته و به صورت دو طبقه مي باشد.  عناصر تشكيل دهنده اين بنا، سنگ قلوه و آجر است كه با ملات ساروج چيده و اندود شده است، اين بنا سقف ندارد و اثري از بقاياي سقف در بنا ومحيط اطراف آن ديده نمي شود.  به گزارش روابط عمومي سازمان ميراث فرهنگي، پنجره هاي  اين بنا درنماهاي اطراف با تاقهاي نيم دايره و تاق نماهايي كه قسمت فوقاني آن دندان موشي است، مزين شده  است. 
