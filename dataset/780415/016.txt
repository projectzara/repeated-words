 گروه علمي فرهنگي: چهارمين همايش كشوري تشكيلات  دانش آموزي فرزانگان جوان يادواره امام خميني(ره)با شركت 1500 نفر از دانش آموزان دختر دوره متوسطه، از نوزدهم تيرماه به مدت پنج روز در اردوگاه شهيد بهشتي  اصفهان برگزار مي شود.  اين همايش، با هدف فراهم كردن زمينه و بستر مناسب براي  رشد و شكوفايي استعدادهاي دانش آموزان، تقويت روحيه  مسئوليت پذير ي و ايجاد همدلي و تقويت مشاركت اجتماعي،  فراهم كردن محيط مناسب براي رقابت سالم وتبادل تجربيات  موفق استان ها در خصوص فعاليتهاي دانش آموزي و غني سازي اوقات فراغت آنان برگزار مي گردد.  در اين همايش پنج روزه، شركت كنندگان با تشكيل مجامع  هم انديشي به بحث وتبادل نظر در خصوص اهم مسايل سياسي،  اجتماعي و فرهنگي كشور خواهند پرداخت و راهكارهاي لازم  را به مسئولان ذيربط پيشنهاد خواهند كرد.  تشكيل ميزگردهاي پرسش و پاسخ با حضور مسئولان آموزش و پرورش و برپايي دوره آموزش خبرنگاري و بازديد از مراكز سياحتي اصفهان از ديگر برنامه هاي اين همايش است.  به گزارش روابط عمومي معاونت پرورشي وزارت آموزش و پرورش،  تشكيلات دانش آموزي فرزانگان در سال 1374 با هدف جلب مشاركت فعال دانش آموزان دختر در امور آموزشي، پرورشي و اجتماعي، ارتقاي سطح دانش سياسي واجتماعي، تقويت روحيه  تعاون و كمك به همنوعان و ايجاد بستر مناسب براي رشد استعداد و فعاليتهاي آنان تاسيس شد.  تشكيلات دانش آموزي فرزانگان در حال حاضر بيش از 250 هزار نفر عضو داردكه شامل دانش آموزان دختر دوره هاي  ابتدايي، راهنمايي تحصيلي و متوسطه است.  اين همايش توسط اداره كل فعاليتهاي دانش آموزي معاونت  پرورشي وزارت آموزش و پرورش از 19 تا 23 تيرماه سال جاري  در اردوگاه شهيد بهشتي اصفهان برگزار مي شود. 
