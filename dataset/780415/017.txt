 گروه علمي فرهنگي: در پي چاپ خبر مربوط به تازه ترين  اقدامات حمايتي وزارت فرهنگ و ارشاد اسلامي از صنعت نشر كه در همشهري ديروز از قول احمد مسجدجامعي چاپ شد و در آن به خداحافظي وي از ناشران اشاره شده بود، يكي از مسئولان ستاد برگزاري دوازدهمين نمايشگاه بين المللي  كتاب تهران در گفت وگوي كوتاه به خبرنگار همشهري گفت:  جلسه يادشده در واقع جلسه پايان كار شوراي نمايندگان  ناشران كشور در ستاد برگزاري نمايشگاه كتاب بود و خداحافظي آقاي مسجدجامعي ناظر بر پايان كار اين شورا بوده و اين امر به معناي خداحافظي به عنوان قائم مقام  وزارت فرهنگ و ارشاد اسلامي نبوده است.  لازم به ذكر است در خبر ديروز خداحافظي احمد مسجدجامعي  براساس استنباط تني چند از حضار جلسه مذكور مطرح شده است. 
