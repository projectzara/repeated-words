 گروه علمي فرهنگي: همايش تخصصي مبلغان اعزامي به خارج از كشور، امروز با هدف بررسي موانع و مشكلات تبليغات ديني و بهينه سازي روشهاي تبليغ ديني و همچنين تدوين راهبردها و خط مشي تبليغات در خارج از كشور در سازمان فرهنگ و ارتباطات اسلامي برگزار مي شود.  آيت الله محمد علي تسخيري رئيس سازمان فرهنگ و ارتباطات  اسلامي ديروز با اعلام اين مطلب در جمع خبرنگاران گفت:  در اين همايش علاوه بر مبلغان اعزامي، كارشناسان مسايل  فرهنگي و مسئولان برخي نهادهاي فرهنگي كشور نيز حضور خواهند داشت. اين همايش فردا به كار خود پايان مي دهد.  رئيس سازمان فرهنگ و ارتباطات اسلامي در خصوص اجلاس  قاهره گفت: دريازدهمين اجلاس مجلس اعلاي مصر كه در قاهره  برگزار شد، طرح تمدني قرن آينده و موضع مسلمانان در اين  خصوص بررسي شد.  وي افزود: جمهوري اسلامي ايران در اين اجلاس يك طرح و هشت پيشنهاد ارائه كرد كه مورد توجه شركت كنندگان واقع  شد، بطوري كه اين پيشنهادها در بيانيه پاياني اجلاس لحاظ شد.  وي در خصوص روابط ايران و مصر گفت: روابط فرهنگي ايران  و مصر در سطحي خوب و مستحكم است، اما روابط سياسي دو كشور تابع شرايط سياسي و تصميم گيريهاي مسئولان دو كشور است.  آيت الله تسخيري خاطرنشان كرد: با تقويت روابط فرهنگي  ايران و مصربستر مناسبي براي ايجاد روابط سياسي به وجود مي آيد. 
