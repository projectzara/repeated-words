 مدير كل دفتر خدمات اشتغال زنان وزارت كار و امور اجتماعي مي گويد: بر اساس آمار، جمعيت افراد 15 ساله و بالاتر از آن در كشور طي سال 1375، معادل 6/36 ميليون نفر بوده كه در سال 1385 بالغ بر 6/50 ميليون نفرخواهد شد.  " زهره بيگم اجاغي "روز يكشنبه در گفت وگويي با خبرگزاري  جمهوري اسلامي افزوده است با توجه به ورود خيل جمعيت  جوان در 10 سال آينده به بازار كار، براي كنترل نرخ  بيكاري و جلوگيري از افزايش آن بايد طي 10سال آينده، سه  برابر متوسط رقم اشتغال در دوره 751370 در كشور ايجاداشتغال شود.  رقم اشتغال در بهترين مقاطع رشد مناسب اقتصادي كشور بين  300 تا 350 هزار فرصت شغلي بوده است. مدير كل دفتر خدمات  اشتغال زنان وزارت كار و امور اجتماعي مي افزايد: از سوي  ديگر سرمايه گذاري صنعتي از مشخصه ها و پيچيدگي هاي خاصي  برخورداراست كه مهمترين آنها طولاني بودن زمان بازدهي  سود و سرمايه است. اين كارشناس مي گويد: بنابراين لزوم  اتخاذ راهكارهاي عاجلانه تر كه هم فرآيند تجهيز منابع  انساني را به علم، فن، مهارت و تخصص مورد توجه قراردهد و هم زمينه كاهش نرخ بيكاري را فراهم كند، امري ضروري و اجتنابناپذيراست. اجاغي تاكيد دارد: با اتخاذ تدابير لازم و ايجاد فرصت هاي شغلي بايدبه نياز طبيعي و خواست  قانوني جوانان كشور پاسخ داد و سلامت اجتماعي آنان را حفظ كرد.  وي اضافه مي كند: به همين منظور اين دفتر در سال گذشته  طرحي را تحت عنوان "ايجاد اشتغال، كاهش نرخ بيكاري و تجهيز منابع انساني بدون سرمايه گذاري داخلي "تهيه و تدوين كرده كه در اين طرح راهكارهايي براي ايجاد فرصت هاي شغلي ارائه شده است.  اجاغي مي گويد: در شرايط كنوني و با توجه به مشكلات  موجود كه دولت خواهان اقتصادي سالم، كم تنش و بدون اتكا به منابع نفتي است بايد مانندساير كشورها، راههاي مختلفي  را براي كاهش بيكاري تجربه كرد.  اجاغي توضيح مي دهد: امروزه نقل و انتقالات نيروي كار و كسب درآمدهاي خارجي در جهان امري متداول است كه سوابق آن  به نيم قرن پيش باز مي گردد. وي مي افزايد: در حال حاضر تعداد كثيري از نيروهاي انساني كشورهايي چون بنگلادش،  تركيه، فيليپين، هندوستان، چين، يونان، مصر، اردن، سوريه،  پاكستان و.. در خارج از مرزهاي كشورشان مشغول به كارند.  مدير كل دفتر خدمات اشتغال زنان وزارت كار و امور اجتماعي يادآورمي شود: اردن و مصر به ترتيب 14 و 6/10 درصد از توليد ناخالص داخلي خودرا از طريق اشتغال نيروي  كار در خارج از كشور تامين مي كنند. به گفته اين كارشناس،  دولت پاكستان نيز براي اشتغال اتباع كشور خودشرايط،  امكانات و تسهيلات لازم را فراهم كرده كه بر اساس آمار منتشره طي سال 1996 بيش از دو ميليارد دلار ارز از اين  طريق وارد پاكستان شده است.  اجاغي مي گويد: با توجه به اينكه بر اساس آمار عمده ترين  شركاي تجاري ايران در زمينه واردات طي سالهاي 761374 كشورهاي آلمان، بلژيك، ژاپن، سوئيس، آرژانتين،  ايتاليا و... بوده اند، مي توان طرف هاي صادركننده كالا به ايران را موظف كرد به ازاي 100 هزار دلار از حجم  واردات كالا، اشتغال يك نفر را به صورت اعزام نيروي كار در بخش مربوط فراهم كنند.  وي معتقد است: اين راهكار، موجب ايجاد تنوع در درآمدهاي  ارزي، ايجاداشتغال براي نيروي كار ايراني در كشورهاي  توسعه يافته، كاهش نرخ بيكاري، ارتقاي سطح كارآيي نيروي  انساني فعال كشور و ارايه راهكار براي اشتغال زايي و مبارزه با ركود اقتصادي خواهد شد. 
