 گروه اقتصادي: جايزه ملي سازمان بهره وري آسيايي(APO) در سال 2000 به مجري طرح بهره وري وزارت صنايع تعلق گرفت.  به گزارش روابط عمومي وزارت صنايع از سوي سازمان  بهره وري آسيايي(APO)مهندس عباس حاج فتحعلي ها مجري  طرح بهره وري وزارت صنايع بعنوان برنده جايزه ملي  بهره وري در سال 2000 شناخته شد بنابراين گزارش، جايزه  ملي بهره وري و جايزه منطقه اي بهره وري هر پنج سال  يكبار به افرادي كه نقش موءثري در كمك به ارتقاي بهره وري  دارند اهدا مي شود همچنين براي انتخاب برندگان اين جايزه  كميته اي در سازمان بهره وري آسيايي تشكيل مي شود كه اين  كميته افرادي را انتخاب و براي انتخاب نهايي به شوراي  نمايندگان دولت كشورهاي عضو پيشنهاد مي كند در اين رابطه  10 نفر از كشورهاي مختلف براي دريافت جايزه ملي بهره وري  آسيايي انتخاب شده اند و مهندس حاج فتحعلي ها مجري طرح  بهره وري وزارت صنايع به علت خدمات خود در ايجاد سازمان  بهره وري و كمك موءثر به ايجاد فرهنگ بهره وري در كشور برنده اين جايزه شناخته شد. اين جايزه شامل يك مدال طلا و لوح تقدير از سوي سازمان بهره وري آسيايي(APO)است.  لازم به ذكر است كه حاج فتحعلي ها 5 سال در سمت مديرعامل  سازمان بهره وري ملي ايران بوده و در حال حاضر مجري طرح  عمراني مطالعاتي بهره وري در وزارت صنايع است. 
