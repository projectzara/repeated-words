 نبود امنيت سرمايه گذاري حتي با حضور بانكهاي خارجي نيز مي تواند ثمره تلاشها را از بين ببرد مدير عامل سازمان منطقه آزاد كيش گفت: اصلاح قانون  اداره مناطق آزاد از سوي مجمع تشخيص مصلحت نظام مي تواند اميدواري هاي ما رابراي ايجاد شرايط بهتر سرمايه گذاري  بيشتر كند.  محمد رضا يزدان پناه ديروز تاكيد كرد: نبودن امنيت  سرمايه گذاري حتي با حضور بانك هاي خارجي نيز مي تواند ثمره تمام اين تلاشها را از بين ببرد كه با اجراي دقيق  قوانين بايد نسبت به تامين آن اقدام كرد.  وي افزود: اصلاح اين قانون بهتر از مسكوت ماندن اين  لايحه است هر چنداصلاح قانون مناطق آزاد نظر فعالان  اقتصادي خارجي را براي حضور جهت سرمايه گذاري در اين  زمينه تامين نمي كند.  يزدان پناه گفت: زماني كه از بانك خارجي صحبت مي شود منظور شعب بانك مادر است كه در كشور خارجي مي باشد وعملكرد آنها با الگوها وسيستم مالي خودشان تطبيق مي شود،  بنابراين هدف سرمايه گذاران خارجي در اين زمينه تامين  نشده وحتي مناطق آزاد هم به اهداف خود كه حضور بانك  خارجي در منطقه است نخواهند رسيد. مدير عامل سازمان منطقه  آزاد كيش با اشاره به امكان جذب سرمايه گذاران خارجي  وحركات اقتصادي آنان در صورت حضور بانك خارجي در مناطق  آزاد افزود: سرمايه گذار خارجي بايد با اطمينان از امنيت  سرمايه گذاري بتواند ارزخود را به بانك كشور خود بسپارد واز شعبه همان بانك در منطقه آزاد معادل ريالي براي  سرمايه گذاري دريافت كند وهر موقع اين سيستم روان شد به  راحتي سرمايه گذاري خارجي صورت خواهد گرفت. 
