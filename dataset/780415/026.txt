 گروه اقتصادي: نمايندگان عضو كميسيون بازرگاني مجلس  شوراي اسلامي پس از ديدار از منطقه آزاد چابهار فعاليت هاي زيربنايي عمراني و اقتصادي در اين منطقه را مثبت ارزيابي كردند و خواستار شدند مسئولان محلي، نهادها و سازمان ها با مديريت اين منطقه هماهنگ شوند تا طرح هاي  آتي با موفقيت به نتيجه برسد.  نمايندگان در اين سفر از مراكز صنعتي در دست ساخت،  كارگاه ها، مجتمع هاي تجاري و هتل بزرگ در دست ساخت در منطقه آزاد چابهار ديدن كردند و در مراسم بهره برداري از شهرك مسكوني كاركنان اين منطقه و مراسم كلنگ زني طرح  جديد مسكوني كه ساخت 700 واحد را در دستور كار دارد،  شركت كردند. 
