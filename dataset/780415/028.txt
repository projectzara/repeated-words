 گروه اقتصادي: آزمون سراسري متقاضيان تاسيس آموزشگاههاي  فني و حرفه اي آزاد و كارت مربيگري از سوي سازمان آموزش  فني و حرفه اي طي دو مرحله در مهرماه و بهمن ماه برگزار مي شود.  به گزارش روابط عمومي وزارت كار و امور اجتماعي  پذيرفته شدگان در اين آزمون براي فعاليت هاي آموزشي در قالب آموزشگاههاي فني و حرفه اي آزاد مجوز تاسيس  آموزشگاه و يا كارت مربيگري در آموزشگاه دريافت مي كنند.  براساس اين گزارش فعاليت آموزشگاههاي آزاد طبق برنامه  آموزشي مصوب زير نظارت و كنترل سازمان آموزش فني  وحرفه اي كشور صورت مي گيرد و پس از پايان دوره آموزش،  به كارآموزان، گواهينامه رسمي مهارت اعطا مي شود.  گواهينامه هاي مهارت اعطايي به آموزش ديدگان، براي  اشتغال يا دريافت پروانه كسب و فعاليت هاي صنفي در داخل  كشور و خارج از كشور به علت داشتن كد بين المللي و تطبيق  محتواي آموزش با استانداردهاي جهاني معتبر است.  نخستين آزمون سراسري متقاضيان تاسيس آموزشگاههاي فني و حرفه اي آزاد و كارت مربيگري 28 خرداد ماه سال جاري  برگزار شد. 
