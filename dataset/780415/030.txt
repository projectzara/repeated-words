 گروه اقتصادي: تي. سومبا رئيس كل بانك مركزي زيمبابوه كه در راس  هياتي دركشورمان به سر مي برد براي بسط و توسعه همكاري هاي دو كشور و پيگيري موضوعات مورد تفاهم در زمينه تامين مالي  طرحهاي سدسازي و احداث كارخانه سيمان در زيمبابوه توسط شركتهاي ايراني با دكتر نمازي وزير امور اقتصادي و دارائي ملاقات كرد.  دكتر نمازي، در اين ديدار ضرورت نهائي كردن تفاهم دو كشور در مورد اعطاي اعتبار براي اجراي طرحها توسط شركتهاي ايراني در زيمبابوه را خاطرنشان كرد و اظهار اميدواري كرد كه مذاكرات نمايندگان بانكهاي مركزي دو كشور در اين زمينه هر چه زودتر به نتيجه نهائي برسد. 
