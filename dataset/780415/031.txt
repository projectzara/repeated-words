 نمايشگاه تخصصي صنايع مخابراتي ديروز همزمان با نمايشگاه  تجهيزات گرمايشي و سرمايشي گشايش يافت  گروه اقتصادي: تا پايان امسال نرخ مكالمات تلفني در هيچ  زمينه اي در سيستم هاي مخابراتي افزايش پيدا نمي كند.  دكتر عارف وزير پست و تلگراف و تلفن در مراسم گشايش  دومين نمايشگاه صنايع مخابراتي و تجهيزات گرمايشي و سرمايشي- كه همزمان با هم برپا شده است - در گفتگويي با خبرنگار ما افزايش هر نوع مكالمات تلفني را تا پايان  امسال رد كرد و گفت: طي برنامه دوم توسعه هر سال شوراي  اقتصاد بايد در نرخ هاي مكالمات تلفني بازنگري كند كه در اين باره نيز بازنگري و اصلاح در اول سال 78 انجام گرفته  است و به همين علت هيچ گونه افزايشي در نرخ مكالمات  تلفني تا پايان امسال صورت نمي گيرد.  وي گفت: قيمت مكالمه تلفني در ايران در مقايسه با كشورهاي ديگر خيلي پايين است كه در اين زمينه همواره سعي  خواهيم كرد كه هم شرايط كشور و هم توان مشتري را در نظر بگيريم تا خدمات ما در حدي باشد كه مشتري هاي ما بتوانند به خوبي از آن استفاده كنند.  وي در پاسخ به سئوال ديگر خبرنگار ما درباره تغيير نرخ  مكالمه تلفن همراه در برخي از فصول سال - كه در يكي از روزنامه هاي عصر به نقل از وزير پست و تلگراف و تلفن درج  شده بود- گفت: اين خبر صحيح منتقل نشده بود زيرا من در گفتگويي بحث ترافيك بالاي شبكه را مطرح كردم.  وي افزود: هم اكنون در بعضي از كشورهاي جهان براي فصول  يا مناسبتهاي خاص تعرفه ها را بالا مي برند كه من فكر مي كنم ما هم ناچاريم در آينده براي اينكه به طور طبيعي  ترافيك را كمتر و در مصرف اثر مثبت بگذاريم اين كار را انجام دهيم.  وي در ادامه گفت: در مكان هاي توريستي و زيارتي و جاهايي  كه مردم در بخش هاي خاصي از سال به دلايل مختلف از آنجا استفاده بيشتري مي كنند در صدد هستيم تعرفه ها را اصلاح  كنيم تا بتوانيم خدمات بهتري ارائه دهيم.  دكتر عارف افزود: بيشتر افرادي كه به اين مكانها همانند شمال، مناطق ييلاقي و اماكن مذهبي سفر مي كنند داراي  تلفن سيار هستند و برنامه ما براي اين كه بتوانيم سرويس  خوبي به اين افراد بدهيم بالابردن ظرفيت است تا در طول  سال در اين زمينه مشكل زيادي نداشته باشيم به همين علت  در نظر داريم در اين نقاط شبكه را به طور طبيعي گسترش  دهيم و همچنين در ساير نقاط نيز با مكانيزم هايي كه در آينده اعلام خواهد شد خدمات مناسب را به مردم بدهيم كه  يكي از راههاي اجراي اين طرح اصلاح تعرفه ها است.  براساس گزارش خبرنگار ما در آيين گشايش نمايشگاه تجهيزات  گرمايشي، سرمايشي و صنايع مخابراتي حسين اسفهبدي معاون  نمايشگاهي مركز توسعه صادرات گفت: در دسترس نبودن شبكه  مخابراتي كارآمد و منطبق با نيازهاي زمان موجب مي شود تا كشورها نتوانند توسعه اقتصادي خود را به شيوه مطلوب ارائه دهند.  وي افزود: در نخستين و دومين برنامه توسعه اقتصادي كشور،  صنايع مخابراتي ايران دستخوش تحول عظيمي شد و شبكه  مخابراتي به دورافتاده ترين روستاهاي كشور راه يافت.  وي تاكيد كرد: تجهيز سريع شبكه مخابراتي به سيستم  ديجيتال، فيبر نوري و برخورداري دهها هزار هموطن از تلفن  همراه نشان دهنده پيشرفت سال هاي اخير در اين بخش است.  وي درباره توسعه صنايع مخابراتي خاطرنشان كرد: اكنون  دانش مخابرات در جهان مبادله مي شود و اتحاديه جهاني  مخابرات" تجارت الكترونيك "را به عنوان شعار روز جهاني  مخابرات در سال جاري ميلادي برگزيد و معرفي كرد.  دومين نمايشگاه تخصصي صادراتي صنايع مخابراتي در 1063 متر مربع فضاي نمايشگاهي تشكيل شده و 50 شركت فعال در بخش صنايع مخابرات و خدمات محصولات خود را عرضه كرده اند.  همچنين دومين نمايشگاه تخصصي صادراتي گرمايشي و سرمايشي  با حضور 68 شركت و موءسسه داخلي در 3400 مترمربع انواع  سيستمهاي برودتي، سردخانه، بانك يخ، انواع سلول هاي  حرارتي، رادياتورها، هواكش خانگي و صنعتي و صدها قلم  كالاي ديگر به نمايش درآمده است.  اين نمايشگاه ها از 14 تا 18 تيرماه سال جاري داير مي باشد. 
