 فرمانده منطقه مقاومت بسيج سپاه زنجان اعلام كرد: يك  باند بزرگ سارقان مسلح در زنجان شناسايي و كليه اعضاي آن  دستگير شدند.  ابراهيم جباري روز يكشنبه به خبرنگاران گفت: پس از چهار ماه تلاش شبانه روزي پرسنل معاونت اطلاعات سپاه منطقه  زنجان، 17 عضو اين باند كه تخلفات گسترده اي داشتند بازداشت و باتشكيل پرونده به دادگاه انقلاب اسلامي تحويل  داده شدند.  وي افزود: طبق بررسي ها چند تن از اعضاي اين باند، از سال 74 فعاليت خود راشروع كرده و مدتي بود كه با عضوگيري  جديد و تهيه سلاح از طريق مرز و امكانات درصدد گسترش  فعاليت هاي خود بودند.  فرمانده منطقه مقاومت بسيج سپاه زنجان اظهار داشت: اين  افراد با يورش مسلحانه به منازل مردم اموال آنان را به  سرقت مي بردند و با شناسايي افراد خلافكار به عنوان  مامور وارد خانه هاي آنان مي شدند و اقدام  به اخاذي مي كردند.  وي گفت: تهيه، توزيع و مصرف مواد مخدر و مشروبات الكلي،  جعل اسناددولتي، كشيدن چك هاي بي محل از طريق افتتاح  حسابهاي بانكي توسط افراد بانفوذ، از ديگر تخلفات اين  باند مي باشد.  افراد باند، تصميم داشتند براي تهيه اسلحه به بعضي از مراكز داراي سلاح در استان وارد شوند. همچنين تعدادي از بانك هاي شهر زنجان و غذاخوري هاي بين راهي را شناسائي  كرده و در صدد سرقت از اين اماكن بودند.  فرمانده منطقه مقاومت سپاه زنجان گفت: در عمليات انهدام  باند، چندقبضه سلاح، مقداري مهمات، بي سيم، مايع  بيهوش كننده، مهر و حروف براي جعل اسناد، نوارهاي كاست  مبتذل و تعدادي اسناد جعلي كشف شد.  ابراهيم جباري از تلاش پرسنل زحمتكش معاونت اطلاعات سپاه  زنجان د رشناسايي و دستگيري به موقع  اعضاي اين باندها قبل از ارتكاب جرايم گسترده تر،  قدرداني كرد. 
