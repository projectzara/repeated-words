 سالاس محروم شد گروه ورزشي: مارسلو سالاس مهاجم تيم ملي فوتبال شيلي  از شركت در دو ديدار تيم ملي كشورش در چارچوب رقابتهاي  جام ملتهاي آمريكا محروم شد.  سالاس به دليل فريب داور در بازي با ونزوئلا با كارت  قرمز داور مواجه گرديد.  همچنين ريوالدو كه در بازي با مكزيك از زمين اخراج شده  بود از شركت در بازي بعدي تيمش محروم است.  انتقاد كوربيس از بلان  رولاند كوربيس مربي تيم مارسي از لورن بلان، بازيكن  سابق خود به انتقاد پرداخت.  بلان چندي پيش از مارسي جدا شده به اينترميلان پيوست و به انتقاد از كوربيس پرداخت.  وي گفت: مارسي فصل آينده در رقابتهاي جام قهرماني  باشگاههاي اروپا حضور خواهد داشت اما اينترميلان تنها در رقابتهاي داخلي شركت مي كند. من زماني كه بلان در بارسلونا اسير شده بود، وي را نجات دادم اما او قدرشناس  نبود.  لوكزامبورگو از رونالدو دفاع كرد واندري لوكزامبورگو مربي تيم ملي فوتبال برزيل از رونالدو مهاجم تيمش به دفاع پرداخت.  رونالدو در بازي با ونزوئلا 2 گل به ثمر رساند و در بازي با مكزيك، سازنده يكي از گلهاي تيمش بود اما باز هم مطبوعات به انتقاد از وي پرداختند.  لوكزامبورگو در اين رابطه گفت: در برابر مكزيك، رونالدو يكي از بهترين بازيهاي خود را پس از جام جهاني انجام  داد و نبايد از وي به انتقاد پرداخت.  آستون ويلا، جونينهو را نمي خواهد مسئولان باشگاه آستون ويلا انگليس قصد به خدمت گرفتن  جونينهو بازيكن برزيلي تيم آتلتيكومادريد اسپانيا را ندارند.  فصل گذشته جان گريگوري مربي آستون ويلا پيشنهاد خوبي به  جونينهو ارائه داد اما مسئولان آتلتيكو مادريد، پيشنهاد وي را نپذيرفتند.  مادريدي ها براي فروش جونينهو خواهان 17 ميليون دلار شده اند.  5 پنالتي و دو اخراجي در بازي آرژانتين با كلمبيا    " مارتين پالرمو" عليرغم اين كه در بازي قبلي آرژانتين  دو گل زد، اما در ديدار با كلمبيا در يك اتفاق نادر سه  پنالتي را به هدر داد تا آرژانتين ناباورانه مقابل اين  تيم سه برصفر شكست بخورد.  در ادامه رقابتهاي فوتبال جام ملتهاي آمريكا، تيم  آرژانتين با سه گل مغلوب كلمبيا شد. در اين ديدار جنجالي، داور بازي، مربي و يكي از بازيكنان آرژانتين را از زمين اخراج كرد و 5 ضربه پنالتي اعلام نمود كه  مارتين پالرمو مهاجم آرژانتيني هر سه ضربه پنالتي تيمش  را از دست داد.  در ديگر بازي انجام شده، اروگوئه دو بر يك از سد اكوادور گذشت. با توجه به نتايج به دست آمده، كلمبيا با 6 امتياز به مرحله يك چهارم نهايي صعود كرد. 
