   يك ديپلمات برجسته روسي همزمان با ورود" حافظ اسد"  رئيس جمهور سوريه به مسكو، گفت روسيه اعتراضات امريكا راناديده خواهد گرفت وبه مذكرات خود درمورد فروش سلاح به  سوريه ادامه خواهد داد.  به گزارش خبرگزاري رويتر از دمشق، "ميخائيل لبديف "مرد شماره دو سفارت روسيه در دمشق گفت: مذاكرات اسد درروسيه  حول محور همكاريهاي دوجانبه متمركز خواهد بود و نيازهاي  دفاعي سوريه در دستور كار قرار دارد.  سفرحافظ اسد به روسيه كه ديروز انجام گرفت، نخستين سفر وي به مسكو پس از فروپاشي اتحاد جماهير شوروي در اوايل  دهه 1990 است.  روابط دوكشور پس از آنكه دمشق بدهي 12 ميليارد دلاري  خودرا نپرداخت تيره شد. اين رقم بهاي سلاحهايي است كه  سوريه 20 سال پيش از شوروي خريده است.  لبديف افزود: روسيه مسئله بدهي ها را با اسد مطرح نخواهد كرد اين ديپلمات روسي از ذكر سلاحهايي كه سوريه خواهان  آن است خودداري كرد، ولي گفت: ارزش آن بسياركمتر از دو ميليارد دلاراست.  مذاكرات اخير سوريه وروسيه درمورد سلاحهاي ضد تانك  اعتراض آمريكا رابه دنبال داشت.  آمريكا حامي اصلي اسرائيل تهديد كرده است چنانچه  روسيه درمورد سلاحهاي ضد تانك باسوريه به توافق برسد،  كمك هاي خود به مسكوراقطع خواهد كرد.  گفته مي شود سوريه براي دريافت تانك تي - 80 ومدل پيشرفته  هواپيماهاي ميگ- 29 كه هم اكنون "ميگ - 29. اس. ام. تي " خوانده مي شود، تلاش مي كند.  اين نوع هواپيما، زرادخانه نظامي سوريه وموضع اين كشور رادرمذاكرات آتي بااسرائيل تقويت خواهد كرد.  در همين حال "طارق عزيز" معاون نخست وزير عراق ديروز براي گفتگو درباره راههاي لغو مجازات هاي سازمان ملل  عليه عراق، امان را به مقصد مسكو ترك كرد.  به گزارش خبرگزاري رويتر از بغداد، خبرگزاري رسمي عراق  طي خبري فوري از امان پايتخت اردن اعلام كرد: طارق عزيز براي ديداري كه چند روز طول خواهد كشيد، راهي مسكو شده  است.  به نظر مي رسد طارق عزيز از طريق زميني به امان و از آنجا با هواپيما به مسكو عزيمت كرده است.  روسيه، فرانسه و چين به وضوح خواستار آن شده اند كه  شوراي امنيت سازمان ملل تحريمهاي سازمان ملل عليه عراق  را لغو كند.  سفر همزمان رئيس جمهوري سوريه و معاون نخست وزير عراق به  مسكو اين گمان را در ميان محافل سياسي تقويت كرده است كه  سوريه و عراق مي كوشند مسائل خود را با ميانجيگري روسيه  حل و فصل كنند و ممكن است حضور همزمان اسد و عزيز در مسكو مقدمه اين كوشش باشد. 
