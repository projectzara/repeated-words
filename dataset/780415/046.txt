 مقام هاي الجزاير ديروز اقدام به آزادسازي اسلامگرايان  از زندانهاي اين كشور كردند.  به گزارش خبرگزاري رويتر از الجزيره، اين اقدام يك روز پس از آنكه "عبدالعزيز بوتفليقه "رييس جمهوري الجزاير هزاران زنداني را مورد عفو قرار داد، صورت گرفت.  بوتفليقه به منظور پايان بخشيدن به خشونت هاي هفت ساله  الجزاير اين زندانيان را عفو كرده است.  خبرنگار تلويزيون رويتر از خارج از زندان سركاجي واقع در مركز الجزيره گفت: اولين گروه از زندانيان از زندان  سركاجي خارج شدند.  اين در حالي است كه "اسماعيل حمداني "نخست وزير الجزاير نيز پيشنهاد قانون عفوآن دسته از گروههاي اسلامي مخالف  كه سلاح هايشان را زمين بگذارند، به مجلس اين كشور ارايه  كرد.  به گزارش خبرگزاري فرانسه از الجزيره، متن پيشنهادي اين  لايحه بايدپس از تصويب در دو مجلس الجزاير به منظور بررسي نهايي براي تعيين شرايط بخشودگي به همه پرسي  گذاشته شود.  اين گزارش حاكيست: اين لايحه درست چند ساعت پس از اينكه  " بوتفليقه "رييس جمهوري الجزاير چند هزار نفر از مبارزين  اسلامگراي زنداني را عفوكرد، تسليم مجلس سفلي شد.  بنابراين گزارش، در اين لايحه كه قرار است جايگزين  قانون بخشودگي سال 1995 شود، تصريح شده است كساني كه مايل  به استفاده از اين قانون هستندبايد ظرف شش ماه پس از اجراي آن، به وفاداري خود نسبت به دولت سوگند يادكنند. 
