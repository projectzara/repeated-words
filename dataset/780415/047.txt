   ساعتي بعد از ديدار و گفتگوي نوازشريف نخست وزير پاكستان  و بيل كلينتون در واشنگتن، مقامات آمريكايي گفتند،  اسلام آباد با عقبنشيني از كشمير تحت كنترل هند موافقت  كرده است.  به گزارش خبرگزاري فرانسه، در بيانيه مشتركي كه بعد از گفتگوي سه ساعته سران دو كشور بر سر مناقشه كشمير منتشر شد آمده است، دو طرف اتفاق نظر دارند كه بايد گامهاي  عملي براي احياي خط كنترل كشمير براساس توافقنامه سيملا برداشته شود.  قرارداد سيملا كه در سال 1972 بين هند و پاكستان منعقد شده علاوه بر تاكيد بر حل مسائل في مابين به صورت  دوجانبه طرفين را موظف به رعايت خط كنترل كشمير مي كند.  يك مقام عاليرتبه آمريكايي كه خواست نامش فاش نشود، گفت:  واشنگتن پاكستان را مسئول غيرمستقيم بروز مناقشه اخير مي داند.  در بيانيه مشترك كلينتون و نوازشريف همچنين بر ادامه  تلاشهاي ديپلماتيك براي پايان دادن به مناقشه كشمير تاكيد شده است.  سخنگوي وزارت خارجه هند ديروز گفت، واجپايي دعوت كلينتون  براي سفر به آمريكا را كه همزمان با دعوت از نوازشريف  صورت گرفته بود رد كرده است.  وي دليل رد دعوت كلينتون را مناسبنبودن زمان آن خواند.  واكنش هاي اوليه نسبت به توافق كلينتون و نوازشريف براي  عقبنشيني نظاميان مسلمان از كشمير هند نشان مي دهد كه  وي شرايط دشواري را پيش رو خواهد داشت. گزارشهاي فشرده در مورد ا ين توافق، خشم گروههاي مخالف و شبه نظاميان را برانگيخته است. حزب مردم مهمترين حزب مخالف دولت پاكستان  به رهبري بي نظير بوتو ديروز از پارلمان اين كشور خواست  راي اعتماد خود را از دولت پس بگيرد. اين حزب، نوازشريف  را به معامله سري بر سر بحران كشمير متهم كرد. گروههاي  مختلف شبه نظاميان در كشمير موسوم به مجاهدين نيز هر گونه توافق در مورد كشمير را رد كردند.  جماعت اسلامي پاكستان كه بزرگترين حزب اسلامي اين كشور است نيز اعلام كرده است در واكنش به اين توافق يك  تظاهرات سراسري به راه خواهد انداخت. 
