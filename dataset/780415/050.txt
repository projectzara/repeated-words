 علي عبدالله صالح رئيس جمهوري يمن گفت اگر حزب وي فرد مناسبتري براي رهبري كشور پيدا كند، وي آماده چشم پوشي  از نامزدي براي دور آينده رياست جمهوري است.  به گزارش خبرگزاري فرانسه از صنعا، صالح به هنگام افتتاح  كنگره عمومي حزب خود(كنگره عمومي خلق)كه نامزد خود را بايد براي انتخابات رياست جمهوري در اوايل اكتبر تعيين  كند، گفت: من آماده اطاعت از كسي هستم كه توانايي حل  مشكلات جامعه را داشته باشد.  به گفته ديپلمات ها، صالح تلويحا" مي خواهد بگويد كه كس  ديگري جز وي قادر به برعهده گرفتن قدرت در يمن نيست. 
