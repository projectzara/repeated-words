 (بخش پاياني) اما امواج انقلاب ديگر غيرقابل كنترل شده بود و مسير خود را با حمايت قاطبه مردم تا پيروزي به سرعت طي كرد.  ايالات متحده كه با واقعيت تازه اي روبه رو شد به  شناسايي جمهوري اسلامي ايران تن داد. اما يك بار ديگر حق  حاكميت ملي ايران را ناديده گرفت. برخي از موارد بسيار آن به شرح زير است: تهاجم نظامي طبس، چراغ سبزنشان دادن  به پرزيدنت صدام حسين براي تجاوز به ايران و حمايت مالي  و نظامي از آن كشور در طول جنگ علي رغم اعلام بي طرفي،  ايجاد موانع در گسترش روابط دوستانه و همكاري هاي فني و اقتصادي با كشورها و اعمال فشارهاي اقتصادي و در نتيجه  تاثيرگذاري در تصميم گيري ها در حوزه اقتصاد ملي.  پرزيدنت بيل كلينتون سياست رونالد ريگان و جرج بوش را در تضعيف توان ملي ايران و عراق تحت عنوان مهار دوجانبه  ادامه داد، به ژاپن و كشورهاي اروپايي براي انزواي سياسي -  اقتصادي ايران فشار آورد. با تمام توان خود در راه  تجارت و صادرات نفت و گاز كشورهاي آسياي مركزي و قفقاز از ايران كه طبيعي ترين و به لحاظ اقتصادي عملي ترين  مسير خروجي تجارت همسايگان ايران به جهان خارج است مانع  ايجاد كرد. دولت ايالات متحده قانون مجازات شركت هاي  خارجي را كه بيش از 40 ميليون دلار در سال در بخش نفت  وگاز ايران سرمايه گذاري كنند را به تصويب رساند و با نقض آشكار حق حاكميت ملي ايران، سالي 20 ميليون دلار براي سرنگوني جمهوري اسلامي اختصاص داد و با اعضاي يك  گروه براندازدولت ايران مذاكره و با آنها سرميز شام نشست.  اسناد به دست آمده از سفارت ايالات متحده امريكا در تهران نشان مي دهد كه دولت هاي ايالات متحده پس ازكودتاي  28 مرداد 1332، خط مشي مديريت سياسي، اقتصادي، نظامي و فرهنگي كشور را تعيين و توسط شاه به كمك حضور يكي از مخوف ترين سازمان هاي امنيتي جهان - ساواك - به اجرا مي گذاشتند.(16)شاه هر گونه مخالفتي را در برابر حاكميت  خود سركوب مي كرد. ساواك هيچ گونه مخالفتي را تحمل  نمي كرد. مخالفين، شكنجه، سركوب، اعدام و يا منزوي  مي شدند.  از سال 1973 با استفاده از درآمد نفت با سرازير شدن  سلاح هاي پيچيده امريكا كه تحت كنترل نظاميان امريكا در ايران بود، منطقه تحت كنترل سياسي - نظامي درآمد.  تجربه انقلاب نه تنها هيچ تغيير اصولي در سياست هاي  ايالات متحده در ايران به وجود نياورد، بلكه با ترغيب عراق به تجاوز به ايران، ايالات متحده ستون فقرات اقتصاد ايران را درهم شكست. تخريب منابع ايران به مراتب بيش از كل درآمد نفت ايران در طي سال هاي طولاني صدور آن تا سال  1368 يعني سال پايان جنگ ايران و عراق بود.(17) اعمال اين سياست ها موجب ايجاد ديوار بلند بي اعتمادي  بين ملت ايران و ايالات متحده امريكا شده است، تاكنون  علي رغم بعضي از اظهارات اخير حاكي از حسن نيت، قوي ترين  احساس اين است كه ايالات متحده هنوز به اعمال فشار خود به مردم ايران ادامه مي دهد تا آنها را به پذيرش  خواست هاي خود وادارد.  ارزيابي من اين است كه حتي اگر سياستمداران ايران تحت  فشار سياسي - اقتصادي و نظامي مجبور به پذيرش برخي شرايط بشوند، مردم ايران را نمي توان وادار به پذيرش آنها كرد،  من فكر مي كنم بدون توجه به پيدا كردن راه حلي براي  التيام زخم هاي عميقي كه ايران بر پيكره خود دارد بتوان  به عادي كردن روابط پرداخت. من معتقدم بسيار بعيد است  بتوان گفت وگوي با نتيجه اي را در مورد روابط ايران و امريكا برقرار كرد بدون اين كه بعضي از حداقل هاي اساسي  روابط بين المللي مدنظر قرار گيرد. از جمله:  الف- احترام متقابل به اصل برابري حاكميت ملي و پذيرش آن  در عمل  ب- پذيرش صريح اشتباهات گذشته  پ- تلاش عملي براي جبران برخي از خسارت ها د- نشان دادن حسن نيت از طريق فراهم كردن مقدمات برپايي  گفت وگوهايي در شرايط برابر ه- فراهم كردن زمينه هاي عملي پرهيز از ايجاد فشار در جهت گرفتن امتيازات غيرمنطقي در مذاكرات.  * پانوشت هاي مقاله در روزنامه همشهري موجود است 
