 گروه معارف: عاليجناب جاثليق گاره گين اول، پيشواي  مذهبي ارامنه جهان - حوزه عاليه اجميادزين ارمنستان پس  از يك دوره طولاني بيماري سرطان، عصر روز سه شنبه 29 ژوئن(برابر با 8 تير)در مقر جاثليقي خود در حوزه علوم  ديني مسيحيان ارمني، واقع در جمهوري ارمنستان درگذشت.  عاليجناب گاره گين در دهه 1350 هجري شمسي از سوي حوزه  مركزي ديني Antilias انتيلياس لبنان به تحصيل الهيات  پرداخت و سپس وارد دانشگاههاي معتبر جهان شد و مطالعات  خود را ادامه داد. وي مدتي رهبر ديني جامعه ارامنه  اصفهان بود و در ديگر نقاط مختلف جهان نيز رهبري ارامنه  را برعهده گرفته بود. عاليجناب گاره گين، يكصد و سي و يكمين پيشواي ديني ارامنه جهان در حوزه عاليه اجميادزين  بود كه از چهارم آوريل 1995 به اين سمت برگزيده شده بود.  به مناسبت درگذشت اين روحاني برجسته ارمني، كليه  كليساهاي ارامنه در ايران و جهان به مدت چهل روز اعلام  سوگواري كرده اند. مراسم ويژه درگذشت رهبر ارامنه جهان  در روز 13 تير ماه جاري از سوي كليساهاي ايران برگزار شد و 17 تيرماه(پنج شنبه آينده)نيز مراسم تشييع و تدفين  ايشان در اجميادزين ارمنستان برگزار مي شود.  جاثليق گاره گين اول، پيشواي ارامنه جهان به هنگام  درگذشت 67 سال سن داشت. 
