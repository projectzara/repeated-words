 اعتبار علم حديث و ارزش الحيات(بخش دوم)    اورمزد و اهريمن  ژ. دوشن /گيمن ترجمه دكتر عباس /باقري نشر و پژوهش  /فرزان روز چاپ /اول 1378 قطع رقعي /182 صفحه /750 تومان  بحث و بررسي درباره دينهاي كهن همواره از جذابيت و اعتبار خاصي برخوردار بوده است زيرا معاصران همواره در پي يافتن ريشه هاي كهن معنويت و فرهنگ اند. براي مثال  بسياري از ظرائف معنوي و حتي واژگاني قرآن كريم و دين  مبين اسلام ازطريق ريشه شناسي وبازگشت به سرچشمه هاي  سامي و غيرسامي در ادبيات و متون ديني كهن، ازجمله  ادبيات عبري، نسطوري و عربي كهن قابل فهم و دريافت دقيق  بود. اين موضوع، حتي با ارجاعات دانشوران بزرگ اسلام به  شعر و فرهنگ عهد جاهليت، در جهت رفع ابهامات از مفاهيم و موضوعات و تعبيرات و لغات اسلامي، كاملا" قابل رديابي و فهم مي باشد. اين مسئله در مورد فرهنگ ايراني نيز صادق  است. به ويژه آنكه برخي نحله هاي حكمت و عرفان، ازجمله  حكمت اشراق، با بهره گيري وسيع از مفاهيم و دقايق فرهنگ  باستاني ايران بهره گرفته و شكل نهايي خود را تحت عنوان  حكمت ايرانشهري بازيافته است.  " اورمزد" و" اهريمن "دو مفهوم بنيادي در آيين هاي كهن  ايران بوده و برمبناي تحليل اين دو مفهوم، دوشن گيمن سعي  كرده تا به ايضاح باورهاي باستاني ايرانيان بپردازد. اين  بحث، باتوجه به اينكه گروهي از پژوهندگان حتي در اصالت  واقعي برخي انديشه هاي زرتشت ترديد كرده اند، با دقت  نظرهاي ويژه اي همراه است كه مي تواند براي خوانندگان  آموزنده و واجد نكته هاي تازه اي باشد.  برآمدن و فرمانروايي تيمور تاريخ ايران و آسياي مركزي در سده هاي هشتم و نهم هجري  بئاتريس /فوريزمنز ترجمه /منصورصفت گل موءسسه خدمات  /فرهنگي رسا چاپ /اول 1377 قطع /وزيري 340 /صفحه  تيمور، آخرين صحراگردي بود كه يكجانشينان و صحراگردان  اوراسيارا متحد كرد و عصر او روزگار گذار از دوران  كشورگشايي صحراگردان و برتري يافتن يكجانشينان بود.  نويسنده در پژوهش خويش تيمور را از دو ديدگاه مورد پژوهش  قرار داده است. نخست برتريها و شايستگيهاي فردي او را كه  سبب دگرگونيهاي جهان روزگار او شد و سپس وي را به عنوان  بنيانگذار سلسله صحراگردان مورد بررسي قرار داده است.  منز، در اين اثر، در پي كشف مسائلي تاريخنگرانه و انسان شناسانه، مانند: شكل بندي دولت، رويه هاي قبايلي،  روشهاي تيمور براي چيرگي بر صحراگردان و يكجانشينان و پيوند ميان اين دو گروه است و سپس در دو پيوست كتاب،  قبيله هاي عصر تيمور و مناصب ديوانسالاري تيموريان را بررسي مي كند. اين اثر، آگاهي ما را درباره رويه هاي  قبايلي به گونه اي درخور دقيق مي سازد و راه به  انگيزه هاي پنهان فتوحات تيمور مي برد. اهميت اين پژوهش  در زمينه تاريخ ايران از آن جهت نيز هست كه ورود و استقرار تيمور و اعقاب وي به ايران، موجبات تحولات عظيم  فرهنگي و دگرگونيهاي معنوي شد. تغييرات مذهبي و عرفاني  در تمام سطوح، به ويژه آماده سازي زمينه ها از سوي  دانشوران ايراني براي متحول ساختن انديشه و اعتقادات  اسلامي به شيعي را مي توان در همين دوران دنبال كرد. 
