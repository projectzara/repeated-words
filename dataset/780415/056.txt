 گروه شهري: مدير عامل سازمان انتقال خون كشور گفت:  تجهيزات پايه اي و آزمايشگاهي پايگاه هاي انتقال خون  نيازمند بهبود و بهينه سازي است.  دكتر محمد آقاتقي خاني روز يكشنبه در جمع كاركنان  پايگاه انتقال خون ايلام افزود: با توجه به كاركرد برخي  وسايل آزمايشگاهي طي دهه گذشته، براي افزايش بازدهي و سرعت در ارايه خدمات بايد تجهيزات نوين ديگري جايگزين  آنها شود.  وي گفت: بهسازي و افزايش كيفي و كمي اين تجهيزات در قالب برنامه سوم توسعه در گرو تامين 25 ميليون  دلاراعتبار ارزي است.  وي افزود: طي يك سال اخير حدود يك ميليون و 250 هزار واحد خوني ازاهداءكنندگان اخذ شد كه مطابق  بااستانداردهاي علمي وجهاني مورد آزمايش قرارگرفته و بعد از تضمين سلامت به مراكز درماني ارسال شده است.  به گفته وي، 15 درصد اين فرآورده هاي خوني اهدايي به  عنوان خون كامل و بقيه به صورت فرآورده هاي خوني و پلاسمايي مورد استفاده قرار گرفته است.  وي با اشاره به روش "استفاده از حلال شوينده ها" براي  ويروس زدايي فاكتورهاي انعقاد خون به عنوان يكي از مدرنترين روش ها گفت: شركت پالايش و پژوهش خون اين  سازمان طي دوسال گذشته توافق هايي براي جذب تجهيزات  ودانش فني اين روش انجام داده است.  آقاتقي خاني گفت: با توجه به توقف توليد شركت پالايش و پژوهش خون، درحال حاضر سالانه 25 ميليون دلار براي وارد كردن برخي فاكتورهاي انعقاد خون مانند فاكتور هفت، هشت و 9 مورد نياز بيماران(هموفيلي)هزينه مي شود.  رييس سازمان انتقال خون كشور گفت: براي خريد و نصب تجهيزات موردنيازبهسازي پالايشگاه توليد فاكتورهاي  انعقاد خون، حدود 15 ميليون دلار هزينه شده است.  وي ابراز اميدواري كرد: طي برنامه سوم توسعه براي ايجاد صادرات فرآورده هاي خوني يك پالايشگاه فاكتورهاي انعقاد خون ديگر در كشوراحداث شود. 
