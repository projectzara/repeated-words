 گروه شهري: دستگاه پيشرفته ايستگاه ثابت تلفن سيار موسوم به "بي. تي. اس "كه براي نخستين بار در ايران طراحي  و ساخته شده است روز يكشنبه به بهره برداري رسيد.  بنابه اظهار مسئولان صنايع ارتباطي پايا، طراح و سازنده  اين دستگاه، در طراحي و ساخت اين طرح از آخرين  فن آوري هاي پيشرفته ارتباطي استفاده شده است.  وزير پست و تلگراف و تلفن در اين مراسم كه وزير فرهنگ و آموزش عالي نيز حضور داشت، بر عزم اين وزارتخانه براي  نيل به خودكفايي و كمك به صدور اين محصولات به بازارهاي  جهاني تاكيد كرد.  محمد رضا عارف گفت: هرچند كشور از نظر اقتصادي و ارزي  مشكلاتي دارد اما وجود استعدادهاي درخشان علمي و صنعتي،  عزم مراكز صنعتي براي ساخت تجهيزات مخابراتي و حمايت هاي  وزارت پست و تلگراف وتلفن از آنان، مي تواند زمينه هايي  رابراي رفع نيازهاي كشور دراين بخش فراهم كند. 
