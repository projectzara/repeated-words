 با وجود پيشرفت و دست آوردهاي گوناگون بشر هنوز يك  ميليارد و دويست ميليون نفر ازمردم جهان درحال حاضر به  آب آشاميدني سالم دسترسي ندارند.  به گزارش واحد مركزي خبر به نقل از راديو بين المللي  كانادا، همچنين هم اكنون دو ميليارد و نهصد هزار نفر از مردم دنيا ازخدمات بهداشتي ودرماني مناسب محروم هستند.  نتيجه اين واقعيت هاي جهان كنوني آن است كه حدود پنج  ميليون نفر كه اغلب آنها را كودكان تشكيل مي دهند هرسال براثر بيماريهاي ناشي از آلودگي آب جان خود را از دست مي دهند.  آلودگي آب يكي از بدترين جنبه هاي مشكلي گسترده بنام  مديريت آب است كه يكي از بزرگترين مشكلات بشريت درقرن  آينده خواهدبود. معاون شوراي جهاني آب و مشاور عالي  موسسه توسعه بين المللي كانادا در گفت وگويي دراين باره  گفت ما هم اكنون در بحبوحه بحراني قرارداريم كه وسعتي  جهاني يافته است. وي ادامه داد اين مشكل در واقع ازحدود بيست وپنج تاپنجاه سال پيش آغاز شده است و در دهه هاي  اخير بعلت پيشرفت بشريت دربرخي زمينه ها و همچنين گسترش  شهرنشيني وافزايش جمعيت جهان ومشكلات كمبود تامين  هزينه هاي دولتي دربخش آب اين مشكل ابعاد وسيع تري  يافته است. اين كارشناس كانادايي افزود درحال حاضر بيست  وشش كشورجهان حتي براي مردم خود كه جمعيت آنها به حدود سيصد و پنجاه ميليون نفر مي رسدآب كافي ندارند.  ازسوي ديگر به نظر مي رسد اگر روند رشد جمعيت  درپنجاه سال آينده ادامه يابدتقريبا دو سوم مردم جهان  بامشكلات تامين آب روبه رو خواهند بود و بدين ترتيب مي توان گفت اين مساله نه تنها يك بحران بلكه يك فاجعه  است كه ازمدتي پيش آغاز شده است. 
