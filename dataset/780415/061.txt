 گروه شهري: اولين همايش سراسري بيماريهاي استخواني  مفصلي ديروز به همت معاونت بهداشتي وزارت بهداشت در بيمارستان حضرت رسول اكرم(ص)تهران گشايش يافت.  دكتر رضا لباف قاسمي مديركل پيشگيري و مبارزه با بيماريهاي وزارت بهداشت درمراسم افتتاحيه با تشريح شدت  ابتلاي بيماريهاي استخواني مفصلي، مدت بستري، ميزان  خسارتهاي اقتصادي وارده دراثر آن و تاثيرات آنهابر كيفيت  زندگي افراد جامعه، به اهميت برنامه ريزي بر روي اين  بيماريهاتاكيد كرد.  وي به افزايش شاخص مرگ ومير كودكان زيرپنج سال طي  سالهاي اخيراشاره كرد و گفت: كودكاني كه با برنامه هاي  كشوري و جهاني از مرگ ومير نجات يافته اند، به مرور به  سن بزرگسالي مي رسند و با بيماريهاي ديگري كه زندگي آنان  را تحت تاثير قرار مي دهد، روبرو مي شوند.  دكتر قاسمي افزود65 تا 80 درصد علل مراجعات افراد مسن  به مراكزدرماني ناشي از مشكلات مربوط به بيماريهاي  استخواني مفصلي بوده و 50 درصدبيماريهاي مزمن در سنين  بالاي 65 سال را اين نوع بيماريها تشكيل مي دهند.  وي از تمامي اساتيد و متخصصان شركت كننده در اين همايش  خواست تا باتبادل نظر و كسب آخرين اطلاعات مربوط به  امكانات اجرايي و برنامه ريزي دركشور، در جهت تدوين  برنامه اي جهت پيشگيري، تشخيص بموقع و درمان  مناسببيماري هاي استخواني مفصلي تلاش كنند.  دكتر پرويز وزيريان معاون اداره كل پيشگيري و مبارزه با بيماريهادر وزارت بهداشت نيز در اين مراسم گفت: دهه سال  2000 تا 2010 ازسوي سازمان بهداشت جهاني، دهه بيماريهاي  استخواني مفصلي ودهه پيشگيري و مبارزه با بيماريهاي  اسكلتي عضلاني، نامگذاري شده است.  وي افزود: فعاليت هاي موجود كشور در قالب راديولوژي،  فقط وقوع اين بيماريها را نشان مي دهد درصورتي كه كشور بايد با سرمايه گذاري مناسببتواند منابع خوبي را در جهت  پيشگيري، تشخيص بموقع و درمان مناسب جذبكند.  درهمايش چهارروزه بيماريهاي استخواني مفصلي براي اساتيد،  متخصصان ومعاونان بهداشتي دانشگاههاي سراسر كشور كه در اين همايش شركت كرده اند، 28 مقاله علمي و سه ميزگرد علمي  پيرامون مسايلي درخصوص انواع آرتروزها، كمردردها، نقش  ورزش و تغذيه در پيشگيري از اين بيماريها و درمان  آنهاارائه مي شود. 
