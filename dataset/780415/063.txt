 گروه شهري: وزارت بهداشت ودرمان و آموزش پزشكي شرايط وضوابط تاسيس مراكز خدمات آمبولانس خصوصي را اعلام كرد.  به گزارش واحدمركزي خبر تاسيس اين گونه مراكز پس ازاخذ مجوزهاي قانوني شامل موافقت اصولي، پروانه تاسيس و مسئول  فني امكان پذير خواهد بود.  متقاضيان تاسيس اين مراكزبايد ازحداقل مدرك تحصيلي  كارشناسي درگروه پزشكي و پيراپزشكي با تاييد كميسيون  قانوني تشخيص درامور پزشكي برخوردارباشند. مدارك  متقاضيان واجد شرايط پس ازبررسي كارشناسي  دانشگاه هاودانشكده هاي علوم پزشكي براي طرح موضوع  موافقت اصولي به كميسيون تشخيص امورپزشكي وزارت بهداشت و درمان وآموزش پزشكي ارسال مي شود. براين اساس متقاضي پس  از صدورموافقت اصولي و تنظيم قرارداد تاسيس موظف است ظرف  مدت يكسال پس ازكسب مجوز درباره تهيه محل مناسب، تجهيزات،  خريد ومعرفي آمبولانس ومعرفي مسئول فني و ديگر كاركنان  فني واداري اقدام ومراتب رابه دانشگاه ها و دانشكده هاي  علوم پزشكي و خدمات پزشكي درماني اعلام كند ودر غير اين  صورت موافقت اصولي از درجه اعتبار ساقط خواهد شد.  بر اساس اين مقررات نهادها و موءسسات دولتي  وبيمارستان هاي خصوصي و درمانگاه هاي شبانه روزي به  عنوان شخصيت حقوقي مي توانند اجازه تاسيس مراكزخدمات  آمبولانس را درخواست كنند. پروانه مسئول فني اين گونه  مراكز به نام پزشك عمومي يا متخصص با رعايت ضوابط ومقررات صادر مي شود وحضور مسئول فني در نوبت كاري مقرر الزامي است. براساس مقررات وزارت بهداشت و درمان وآموزش  پزشكي اين مراكز به هيچ عنوان حق تهيه دارو وتجهيزات و معرفي پرستار وحمل جسد را ندارند وخروج آمبولانس ازمراكز خدمات آمبولانس خصوصي و رفت وآمد در شهرتنهابابرگ  ماموريت حمل بيمار باقيد زماني مشخص امكانپذير است.  برپايه اين گزارش نظارت بر عملكرد مراكزخدمات آمبولانس  خصوصي به عهده دانشگاه ها يا دانشكده هاي علوم پزشكي است  و موءسسه بايد حداقل به دو دستگاه آمبولانس كه تاريخ ساخت  آنها بيش از پنج سال نباشد، تجهيز شده باشد. خريد آمبولانس جديد به هرشكل و عنوان به عهده اين گونه مراكز است و وزارت بهداشت ودرمان وآموزش پزشكي در اين زمينه  هيچ گونه تعهد مالي نخواهد داشت.  هفت اقليم  درياچه سد حنا چشم اندازي ناشناخته     مديركل حفاظت محيط زيست استان مركزي گفت: خشكسالي و كم  شدن آب چشمه هادر سال جاري، گونه هاي مختلف جانوران وحشي  منطقه حفاظت شده هفتاد قله اراك را در معرض تلف شدن  قرارداده است.  محمد باقر صدوق در گفت وگو با خبرگزاري جمهوري اسلامي  افزود: كمبود آب در اين منطقه ادامه حيات را براي يكهزار راس قوچ، كل، بز، 120 گونه پرنده و ديگرحيوانات وحشي  بامشكل جدي روبرو كرده و احتمال مهاجرت اين حيوانات وحشي  به مناطق همجوار وجود دارد. وي گفت: مهاجرت وحوش تشنه  هفتاد قله اراك به مناطق همجوار، خطرشكار شدن اين  حيوانات توسط شكارچيان غيرمجاز را در پي دارد. صدوق  افزود: بر اساس بند الف مصوبه 147 شوراي عالي حفاظت محيط زيست ارزش هرراس قوچ و ميش يك ميليون و 600 هزار ريال  وارزش هرقطعه از پرندگان وحشي نظير بالابان، بحري، شاهين  و طرلان دو ميليون ويكصد هزار ريال تعيين شده است كه  براي جلوگيري از بروز خسارات سنگين، برنامه ريزي براي  ترميم آبشخور وحوش منطقه ضروري است.  زيستگاه هفتاد قله با 81 هزار و 125 هكتار مساحت در حد فاصل سه شهراراك، محلات و خمين واقع شده است. اين  زيستگاه، از سال 1353 به عنوان منطقه حفاظت شده اعلام شده  است.  حمله ملخ ها به مزارع كشاورزي در سيبري  روسيه علاوه بر مشكلات اقتصادي زيادي كه با آنها روبه روست، در سيبري با مشكل ديگري حمله ملخ ها به  مزارع كشاورزي - نيز مواجه شده است.  به گزارش واحد مركزي خبر به نقل از شبكه تلويزيوني بي  بي سي، حمله ملخ ها به مزارع كشاورزي در سيبري بسياري از محصولات را از بين برده وخسارات سنگيني را برجاي گذاشته  است. مقامات محلي مي گويند: شمار ملخ ها به قدري است كه  از بين بردن آنهابه يك كار دشوار تبديل شده است و كشاورزان مجبورند براي مقابله باملخ ها كه سيب زميني و ديگر محصولات آنها را از بين برده اند، بخشي ازمزارع خود را به آتش بكشند.  پاسخ مسئولان  محصولات سپهر الكتريك استاندارد است  احتراما" عطف به مطالب مندرج از جانب شخصي بنام كهنداني  در ستون تلفن به همشهري در صفحه هفتم شماره 1863 مورخ  7/4/78 آن روزنامه، تحت عنوان(اين هم از كولر سپهر الكتريك)، خواهشمند است با توجه به كذب بودن موضوع عنوان  شده جوابيه ذيل را درج فرمايند.  طبق بررسيهاي كارشناسان اين شركت آقاي كهنداني بعد از خريد كولر بجاي اينكه جهت نصب آن به قسمت سرويس شركت  مراجعه نمايد كولر خريداري شده را توسط سرويس كاران  متفرقه نصب نموده است كه در اثر ندانم كاري سرويس كار مذكور سيمهاي اتصالات كليد كولر بصورت اشتباهي وصل  مي شود و به همين علت الكتروموتور كولر كه ساخت شركت  موتوژن تبريز است مي سوزد علت اينكه بعد از سه روز كار كرد اين امر واقع مي شود اين بوده كه در اين مدت فقط از يك دور الكتروموتور كولر استفاده مي شده و نحوه اتصالات  اشتباهي انجام شده برروي كليد به گونه اي بوده است كه در صورت استفاده كردن دورديگر، الكتروموتور دو فاز كرده و هر دو سيم پيچ الكتروموتور در مدار قرار گرفته و نهايتا"  سبب سوختن الكتروموتور گرديده است كه با اين تفاصيل هيچ  تقصيري متوجه شركت سپهر الكتريك نيست براي اطلاع  يادآوري مي شود محصولات سپهر الكتريك از استاندارد9002 ISO برخوردار مي باشد.  شركت توليد لوازم خانگي سپهرالكتريك  ميزان شهريه دانشگاه آزاد اسلامي  عطف به مطالب عنوان شده دانشجوي رشته مهندسي شيمي واحد علوم و تحقيقات تحت عنوان(مشكل دانشجويان پاره وقت در دانشگاه آزاد اسلامي)مندرج در صفحه 7 شماره 1831 آن  جريده محترم به اطلاع مي رساند: ميزان شهريه ثابت و متغير دانشجويان پاره وقت اين دانشگاه برابر با شهريه  دانشجويان تمام وقت مي باشد و ميزان آن با توجه به  هزينه هاي متعلقه با تائيد هيات امناي محترم اين دانشگاه  صورت گرفته است.  مدير كل بازرسي و رسيدگي به شكايات  حافظان محيط زيست تلاش صميمانه دارند در پاسخ به مطلب مندرج در روزنامه همشهري(چهارشنبه 19 خرداد 78)كه به گونه اي انتقاد به عملكرد محيط زيست  گرديده است مطالب ذيل جهت استحضار علاقه مندان به اين  مقوله و تلاش صميمانه حافظان و زحمتكشان محيط زيست كه از نزديك دست بر آتش دارند و با مشكلات عديده اي دست به  گريبانند ارسال و متمني است نسبت به درج مطلب در آن  جريده محترم اقدام فرمايند.  پارك ملي به وسعت حدود 48000 هكتار در فاصله اي از شهر شيراز قرار دارد كه عوارض طبيعي و ضوابط پاركداري مانع  از توسعه شهر شيراز به داخل محدوده آن گرديده و گرنه  تاكنون تمامي عرصه پارك دستخوش توسعه شهري و صنعتي و كشاورزي مي گرديد.  مرز اين پارك را جاده هاي ارتباط بين شهري و روستايي  تشكيل مي دهد پارك ملي بمورا بايد به منزله جزيره اي در درياي متلاطم توسعه غيراصولي تلقي نمود، متاسفانه  مسئوليت پذيري افراد جامعه ما هنوز به سطحي ارتقاء نيافته كه پاركهاي ملي را به عنوان سرمايه هاي ملي تلقي  نمايند و اهميت ذخائر ژنتيك گياهي و جانوري موجودرا جدا"  احساس نمايند، اغلب نمي دانند كه پاركهاي ملي پشتوانه  توسعه اصولي در بخش هاي ديگر توسعه است و آگاهي عمومي در سطحي نيست كه پاركهاي ملي را به عنوان پتانسيلهاي  گردشگري و منابع جذب اكوتوريسم مورد ارزيابي قرار دهند.  بي احتياطي يك كوهنورد يا بي مبالاتي يك رهگذر و يا تفرجگران بسياري در حاشيه ممكن است سبب آتش سوزي پارك  ملي كه يكي از سرمايه هاي ملي و با ارزش كشور مي باشد گردد و لذا اداره كل محيط زيست فارس با احساس مسئوليت  جدي و مراقبت شبانه روزي توسط پاسداران حفظ محيط زيست  استان به نيكي از حيات جانوري و گياهي منطقه حراست  مي نمايد ولي كنترل دقيق حاشيه وسيع و خيل عظيم به  اصطلاح تفرجگران بي توجه ونيز عناد و كج انديشي بعضي  متخلفين را در چنين ناحيه اي به هيچ وجه نمي توان آن  چنان كه در مطلب مندرج در همشهري آمده است بعهده عدم  توجه يا تساهل ماموران واگذار نمود.  مدير كل حفاظت محيط زيست فارس 
