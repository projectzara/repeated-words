 گروه شهرستانها: مديركل منابع طبيعي استان سمنان گفت:  مسائل زيست محيطي يكي از دغدغه هاي اصلي دولت به شمار مي رود و جلوگيري از تخريب محيط زيست و برنامه ريزي براي  حفظ آن، يكي از اصول برنامه سوم توسعه است.  به گزارش خبرنگار همشهري از سمنان محمدزاده عمده ترين  آلودگي هاي استان سمنان را ناشي از آلودگي هاي صنعتي و معدني دانست و گفت: منابع آلوده كننده كارخانه ها و فعاليت معادن موجب بوجود آمدن آلودگي هاي خاصي در استان  شده است. 
