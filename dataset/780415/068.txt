 تسوج- خبرنگار همشهري: به گفته فرماندار شبستر در جلسه  شوراي كشاورزي اين شهرستان، كاهش بارندگي موجب صدمه به  70 درصد كشتزارهاي ديم و 10 درصد كشتزارهاي آبي اين  شهرستان شده و بيش از 10 ميليارد ريال به كشاورزان منطقه  خسارت وارد كرده است. وي با تاكيد بر ضرورت ارائه  الگوهاي كشت، استفاده از آبياري قطره اي و يافتن  راه حلهايي جهت كاهش خسارات ناشي از خشكسالي، خواستار توجه به آموزش كشاورزان در كلاسهاي ترويج براي استفاده  از روشهاي نوين در كشاورزي شد. 
