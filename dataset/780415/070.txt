 گروه سياسي: دولت جمهوري اسلامي و مردم قهرمان ايران  همچنان با حساسيت مسئله ربوده شدن چهار تن از اتباع  ايراني در لبنان را پيگيري مي كنند.  آيت الله هاشمي رفسنجاني رئيس مجمع تشخيص مصلحت نظام كه  در جمع خانواده ديپلماتها و خبرنگار اسير ايراني در لبنان سخن مي گفت با بيان اين مطلب، افزود: در شرايطي  كه سازمان ملل و غربي هابراي دستگيري چند يهودي متهم به  جاسوسي، هياهو و جنجال به راه انداخته اندسكوت و بي توجهي در قبال هفده سال اسارت مظلومانه اتباع ايراني  با ادعاهاي آنان در تناقض آشكار است.  وي تاكيد كرد: "سكوت و بي توجهي مجامع بين المللي و سازمانهاي به اصطلاح مدافع حقوق بشر دراين زمينه قابل  توجبه نيست. " رئيس مجمع تشخيص مصلحت نظام تاكيد كرد: چهارايراني كه  در لبنان ربوده شده اند از شخصيتهاي سياسي و داراي  جايگاه مردمي و ملي بودند و سرنوشت مبهم آنان براي دولت  و ملت جمهوري اسلامي ايران بسيار تلخ و دردناك است.  رئيس مجمع تشخيص مصلحت نظام از صبرو متانت خانواده اين  اسيران قدرداني كرد و اظهار داشت: "ياد اين عزيزان  سرفراز همچنان براي جامعه اسلامي ماسازنده و الهام بخش  است و همه ما موظفيم براي روشن شدن موضوع و آزادي  اين عزيزان در بند بكوشيم. " به گزارش روابط عمومي مجمع تشخيص مصلحت نظام، آيت الله  هاشمي رفسنجاني به مناسبت هفدهمين سالگرد ربوده شدن و اسارت" سيدمحسن موسوي "،" احمدمتوسليان "،" تقي  رستگارمقدم" و" كاظم اخوان "ديپلماتها و خبرنگار خبرگزاري جمهوري اسلامي، امروز با خانواده هاي آنان  ديدار كرد. 
