   دومين پيروزي ملي پوشان واليبال ايران برابر روسيه  ايران 3- نفت روسيه 2 گيم ها(2325، 2522، 2527، 2521، 1015) داور اول: محمود علي نژاد داور دوم: حسين پوركاشيان  گروه ورزشي: تيم ملي واليبال بزرگسالان ايران در دومين  رويارويي خود مقابل نفت مسكو همانند بازي اول به برتري  رسيد با اين تفاوت كه اين بار به تكرار نتيجه قبلي نايل  نيامد و پيروزي با زحمت بيشتري حاصل شد.  نفت مسكو با خوگرفتن بيشتر بازيكنانش با شرايط آب و هوايي تهران در بازي چهارمش، متفاوت با بازيهاي قبلي  ظاهر شد و بازيكنان روسي با دريافت هاي بهتر از نقطه  نظر حمله و دفاع نيز موفق تر از گذشته عمل كردند.  اما نكته اي كه باعث ناكامي تيم نفت در بازي پاياپاي  ديروز شد، اشتياق كمتر حمله وران اين تيم در زدن  اسپك هاي پشت خط بود و ناديده گرفتن اين تاكتيك كارساز موجب شد تا تيم ايران در دفاع روي تور با دفاع تاخيري  امتيازات زيادي بگيرد و در مجموع بتواند از سد اين حريف  بلندقامت عبور كند.  تيم ايران در بازي دوم تداركاتي مقابل نفت دو تغيير نسبت به بازي قبلي داشت و حسين معدني و محمد تركاشوند به ترتيب جانشين نقدي و قاسميان شده بودند.  در ادامه بازي نيز با ورود مساجدي، قاسميان و نجاتي  تركيب تيم ايران بارها دستخوش تغيير شد و تازه واردين  نيز راضي كننده نشان دادند.  تيم ايران در بازي دوم خود مقابل نفت هر موقع كه تاخير راكارآنديد با روي آوردن به كارهاي سرعتي مانع از پيشروي حريف شد و در شرايط برتري نيز بيشتر چشم به  كارهاي قدرتي دوخت. اسپك هاي پشت خط بهنام محمودي از جمله حربه كارساز تيم ايران در لحظات بحراني بود كه  بارها موجب شكاف در دژ مستحكم دفاعي حريف شد.  بازيكنان نفت اين بار بر خلاف بازي قبلي خود مقابل  بزرگسالان بسيار قدرتمند و دور از انتظار ظاهر شده و نشان دادند كه در صورت داشتن آمادگي مطلوب مي توانستند نتايج بهتري نيز بگيرند.  بازيكنان روسي ديروز براي شكست نخوردن مقاومتي  تحسين برانگيز داشته و همانند يك بازي رسمي  پرتلاش ظاهر شده بودند. "شلب نيكف "مربي نفت در بازي  چهارم خود تركيب جديدي را به ميدان فرستاد كه به لحاظ گروهي و هماهنگي خوب عمل مي كردند.  در ميان بازيكنان نفت "ويتالي يوروف "و" رومان كوزلف " ديروز پرثمرتر از بقيه بودند و در تيم ايران نيز بهنام  محمودي پرامتيازترين بازيكن بود كه در كنار وي بايد از حسين معدني هم به نيكي ياد كرد.  اسامي تيم ايران: بهنام محمودي، حسين معدني، پيمان  اكبري، مومني مقدم(عباس قاسميان)، محمد تركاشوند،  (محمد حسين نجاتي)، امير حسين منظمي(مساجدي).  ليبرو: رضا بنيادي  مربيان: مصطفي كارخانه و عزيز پرتوي 
