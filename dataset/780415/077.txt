   دكتر" بهرام قديمي "مديركل تربيت بدني دانشگاه آزاد اسلامي در مراسم جشن ورزشكاران به عنوان "مدير نمونه  ورزش دانشگاهها در سال 77" از آقاي خاتمي رئيس جمهوري  لوح تقدير دريافت كرد.  گروه ورزشي - با روند رو به رشد رقابتهاي قهرماني و با گسترش شركت تمامي طبقات اجتماعي در ورزش و تعدد مشاغل  ورزشي، نياز به مديران مجرب، با فرهنگ و كارآزموده  داريم. تمايل مديران ورزشي به حضور فعال در اين پديده  اجتماعي فرصت مناسبي است تا ورزش بتواند خود را در كانالهاي علمي و اصولي قرار دهد. آموزش دوره هاي اصول  مديريت ورزشي، سياست ورزشي، پيشبرد ورزش و تندرستي و ديگر بخشهاي نوين در ورزش نيازمند مديراني است كه به  اين مقوله عشق بورزند و به عنوان يك درس و علوم ضروري  آن را پذيرفته باشند.  مديران امروزي ورزش ما براي انتقال مسائل فرهنگي و علمي  به ورزش از دانشگاهها شروع كرده اند، پس از سالها ركود،  دانشگاههاي ما صاحب موقعيتي در ورزش شده اند، حركت هاي  مثبتي آغاز شده كه در صورت استمرار بخشيدن به آن  مي توان به آينده ورزش در دانشگاهها اميدوار شد.  طي چند سال اخير شاهد تحولاتي در رشته هاي مختلف ورزشي  دانشگاهها بوديم. آموزش عالي و دانشگاه آزاد اسلامي  مانند دو قطب مشترك در ورزش به تكاپو پرداختند، تا سكون  چندين ساله را از بين ببرند و چنين نيز شد. حالا با توافق و وحدت اين دو ارگان ورزشي در سطح آموزش عالي و ايجاد يك دبيرخانه مشترك مي توان به آينده آن دل بست.  مديران لايق ما در ورزش دانشگاهها در روزي كه قهرمانان  و مديران ورزشي به ديدار رئيس جمهور رفته بودند درجه  لياقت دريافت كردند و مورد تقدير قرار گرفتند. در اين  ميان مسئولين تربيت بدني دانشگاه آزاد اسلامي نيز از رئيس جمهور محبوب خود نشان لياقت دريافت كردند تا با دلگرمي بيشتر اين وظيفه مهم را به سرانجام برسانند. 
