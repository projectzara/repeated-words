 گروه ورزشي: دومين دوره پيكارهاي كشتي فرنگي قهرماني  جوانان زير 20 سال آسيا از صبح امروز در سالن شهداي  هفتم تير تهران آغاز مي شود. فرنگي كاران جوان كشورهاي  ژاپن، هندوستان، قزاقستان، قرقيزستان و اردن به  همراه ملي پوشان كشورمان در اين دوره از رقابت ها حضور دارند. سال گذشته كه اولين دوره اين مسابقه ها در شهر آلماتي قزاقستان برگزار شد، تيم كشتي جوانان كشورمان با كسب 8 مدال طلا و 2 برنز قهرمان مطلق مسابقه ها شد و حميدرضا نصيري، مهدي رحيمي و حسن رنگرز 3 كشتي گيري  هستند كه از تيم سال گذشته امسال نيز در تيم جوانان  ايران باقي مانده اند. عدم حضور كشتي گيران جوان  كشورهاي چين و كره جنوبي كه در حال حاضر از جمله  بهترين هاي اين رشته در آسيا هستند، بدون تاثير بر سطح  كيفي اين رويداد آسيايي نيست. قهرمانان برتر اين  مسابقه ها فردا شب شناخته مي شوند. 
