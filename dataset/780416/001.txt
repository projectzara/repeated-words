   معجزه هاي هنري "مونه "در" گيورني "به وقوع پيوسته است  كلودمونه نيلوفرهاي آبي را نقاشي كرد. او همچنين لندن،  ونيز و چشم اندازهاي زيباي فرانسه رانيز نقاشي كرد. اما مجموعه نقاشي هاي باغ ها و گل هاي آبي او هستند كه  توانسته اند ميليونها بيننده را جذب و شيفته خود كنند.  مونه- كه از او به عنوان پدر سبك نقاشي امپرسيونيستي اسم  مي برند- سي سال از عمر هنري خود را وقف نقاشي گل ها و باغ هاي شناور به روي آب كرد اوميل و عطش منحصربه فردي  براي اين كار داشت و همين ميل بود كه تحسين بين المللي  را براي او به ارمغان آورد.  موزه" اورنجر" پاريس ماه مه نمايشگاهي از شصت تابلوي  نيلوفرهاي آبي مونه را برگزار كرد. اين نمايشگاه هنوز هم  ادامه دارد و توانسته روزانه شمار انبوهي از علاقه مندان  را جذب خود كند. اين گروه عظيم تماشاگران كساني هستند كه  مايلند تابلوهاي نقاشي اصيل واريژينال نقاش را از نزديك  مشاهده كنند. آنها اين تابلوها را قبلا" به روي  كارت پستال ها و يا در روزنامه ها و نشريات ديده اند.  نمايشگاه ديگري از آثار مونه ماه آوريل در انگلستان  به كار خود پايان داد. حدود 840 هزار نفر از اين  نمايشگاه ديدن كردند. اين رقم تماشاچي براي يك نمايشگاه  آثار هنري در انگلستان يك ركورد است.  خانه مونه و باغ هاي آبي شهر گيورني(در شمال شرقي  پاريس)جايي كه نقاش در فاصله سالهاي 1895 تا 1926 آثار خود را در آنجا خلق كرد، به صورت محل بازديد دائمي  دوستداران آثار هنري درآمده است اين محل به عنوان يك  مركز توريستي توانسته شمار زيادي از جهانگردان را به سوي  خود بكشاند. آنها بلافاصله پس از رسيدن به پاريس، در صف  خريد بليط گيورني قرار مي گيرند. اين صف هميشه شلوغ و پر است.  استقبال بي نظير از نمايشگاه پاريس مونه و اشتياق سفر به گيورني بر اين نكته دلالت مي كند كه شيفتگي براي  تماشاي نيلوفرهاي آبي مونه بي حدوحصر است. مونه حدود 300 تابلو خلق كرد كه مضمون اصلي آنها باغ هاي آبي پوشيده از نيلوفرهاي گيورني بودند.  نمايشگاه موزه پاريس "چرخ نيلوفرها" نام دارد و برروي  موضوع نيلوفرهاي آبي در آثار مونه فوكوس كرده است. اين  نمايشگاه تلاش دارد تا زيبايي باغ هاي آبي را با تنوع و تغيير آسمان، رنگ ها، سايه ها و روشنايي آن از ديد مونه  به نمايش بگذارد.  مونه سال 1916 در يكي از نامه هاي خود نوشت: "از آنچه  كه پيش رويم است و دارم مي بينم وحشت زده و شگفت زده  شده ام. "اين هنرمند بزرگ زيبايي باغ هاي آبي را به زبان  نقاشي تعريف كرد و آثار او هداياي گران قيمتي به نوع بشر است. پي ير گورگول مدير موزه اورنجر مي گويد: "انقلاب مونه دقيقا" به تمام آن اهدافي دست پيدا كرد كه مدنظر او بود. او توانست به ماوراء آنچه كه يك منظره عمومي است،  دست پيدا كند. او آن چيزهايي را ديد كه براي ديدن آنها نياز به يك چشم مسلح است. " مونه سال 1915 تصميم گرفت كار برروي اين پروژه  منحصربه فرد را شروع كند. در سالهاي پاياني عمر اين  مسئله ذهن او را كاملا" به خود مشغول كرده بود او در يكي از يادداشت هاي خود چنين مي نويسد: "اين موضوعي است  كه مدتهاست تمام افكار مرا به سوي خود كشيده است. بارها و بارها درباره آن فكر كرده ام: آب، نيلوفرها، گياهان.  اما مي خواهم آنها را در چنان فضاي بزرگي ترسيم كنم كه  نتواند مرا در خود محدود يا غرق كند. " نمايشگاه پاريس هشتادمين سال خلق پروژه بزرگ مونه را گرامي مي دارد. ميراث گرانقدر هنري مونه مدتها موضوع  مورد بحث دولت مركزي بوده است. اين آثار تنها پس از مرگ  هنرمند در سال 1927 به نمايش عمومي درآمدند. مونه در آن  سالها با دولت بر سر ميزان اندازه و اتاق هاي نمايشگاه  (كه تابلوها بايد در آن محل ها آويزان مي شدند)بحث و مناظره داشت.  نمايشگاه پاريس همچنين نمايش دهنده روحيه كاري هنرمند از روشني به تاريكي نيز هست. دور اول خلق تابلوها از سال  1897 شروع شد. در اين تابلوها از رنگ هاي روشن استفاده  شده است. سايه هاي داخلي نقاشي ها آبي، سبز و صورتي  هستند. با كمك اين رنگ ها مونه شكوفه ها و آب را توضيح  مي دهد.  اما از سال 1914 صحنه هاي مربوط به مرداب تاريك و تيره  هستند. سايه هاي عميق و تند اين نقاشي ها خشن، آبي تيره  و سبز پررنگ هستند اين صحنه ها شب را به نمايش  مي گذارند و سايه روشن مهتاب را نشان مي دهند. يك پل  ژاپني كه در كارهاي اوليه مونه سرزنده و شاداب به تصوير كشيده بود در كارهاي آخري نقاش تبديل به اثري پرسايه و محزون شده كه از رنگ هاي قوي و جامد بهره گرفته و نوعي  افسردگي، اضطراب و دل تنگي را نشان مي دهد. اين آثار نقاشي تحول و دگرگوني كار يك هنرمند را از سبك  امپرسيونيستي دهه نوزدهمي به هنر و امپرسيونيست آبستره  قرن بيستم به نمايش مي گذارد.  كارهاي تاريك و افسرده حال نقاش بعداز مرگ همسر وي در سال 1911 خلق مي شود. بعداز جنگ جهاني اول او در گيورني  سالهاي تنهايي را تجربه مي كند. مونه همراه با مرگ همسر واقعيت دردناك ديگري را نيز تجربه مي كند. شمال فرانسه  به سوي صنعتي شدن بيشتر پيش مي رود و طبيعت زيباي  موردنظر او محدودتر مي شود. حالا چشم انداز روبه روي او دلنواز نيست.  در اين سالهاست كه او در يادداشت هاي خود اشاره مي كند نقاشي براي او حكم نوعي "شكنجه "را پيدا كرده و او ديگر نمي تواند با ميل و رضا پروژه بزرگ خود را به پايان  برساند و دست به قلم ببرد نمايشگاه پاريس با آخرين  اظهارات مونه به پايان كارخود مي رسد و چشم انداز خوب و وسيعي از سالهاي فعاليت وي به بيننده خود مي دهد.  براي دوستداران مونه گيورني يك محل مقدس و قابل احترام  است معجزه هاي هنري مونه در اين محل به وقوع پيوسته است.  ديويد هاكسلي اهل انگلستان يكي از دوستداران مونه كه پس  از بازديد از نمايشگاه به گيورني سفر كرده، مي گويد:  " فوق العاده است، حقيقتا" زيباست. تماشاي اين محل نفس  آدم را بند مي آورد و اين همان چيزي است كه شما از روز آغازين سفر انتظار آنرا داشتيد. اما تابلوهاي مونه  فوق العاده تر و زيباتر هستند. آنها از محدوده محل فراتر مي روند و شما را با خود به فضاهاي بالاتري مي برند. " " جولين ايگر" دانشجوي رشته هنر از امريكا(كه نمايشگاه و گيورني را ديده است)مي گويد: "تماشاي باغ هاي آبي  گيورني باعث شده تا وي تابلوهاي مونه را به چشم ديگري  نگاه كند و تلاش كند آنها را از زاويه تازه اي كشف كند.  براي او اين تابلوها از آثاري زيبا و ساده به چيزهايي  عميق تر و تفكربرانگيزتر تغيير شكل داده اند. "وي  مي گويد: "شگفت انگيز است او با چشمي به طبيعت و محيط پيرامون خود نگاه مي كرد كه من آن چشم را ندارم من از پل ژاپني به مرداب نيلوفرهاي آبي نگاه كردم و تلاش كردم  نقاشي هاي او را در ذهنم مجسم و خلق كنم، اما نتوانستم.  من نمي توانم چيزي را ببينم كه او ديد. " منبع: خبرگزاريها 
