   گروه علمي فرهنگي: نخستين اطلس پوشاك ايران كه به منظور بررسي و معرفي پوشاك سنتي مناطق مختلف ايران در دست تهيه  است، دومين مرحله كار خود را پشت سر مي گذارد.  اين اطلس كه با مطالعه در 564 شهر و روستا در 27 استان  كشور تهيه مي شود قصد دارد در سه بخش سرپوش، تن پوش و پاي پوش به بررسي پوشاك سنتي ايران در 50 سال اخير بپردازد.  به گزارش روابط عمومي سازمان ميراث فرهنگي كشور، با اتمام دومين بخش اين اطلس، اطلاعات تازه اي از انواع  تن پوش هاي زنان و مردان به دست مي آيد.  بر اين اساس انواع تن پوش هاي زنان و مردان از قبيل:  انواع پيراهن، شلوار، روپوش، زيرپوش، پيراهن رو، شال كمر و... شناسايي شده است.  همچنين پيراهن و دامن براساس قد، شلوار براساس مدل و انواع روپوش از نظر جنس به اجزاي ديگري تقسيم شده اند.  گفتني است شناسايي انواع پوشاك زنان و مردان براساس پنج  شاخص عمده همچون شرايط اقليمي، منطقه شهري و روستايي،  نحوه معيشت، اقوام و مذهب صورت گرفته است.  كار تحقيقي اطلس پوشاك ايران كه از سال 1374 در پژوهشكده  مردم شناسي سازمان ميراث فرهنگي كشور آغاز شده است  به زودي وارد آخرين مرحله خود يعني "پاي پوش "مي شود. 
