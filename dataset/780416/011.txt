   درجلسه علني ديروز مجلس شوراي اسلامي كه به رياست  ناطق نوري تشكيل شد، لايحه جبران و پيشگيري عوارض ناشي  از خشكسالي در حضوراعضاي شوراي نگهبان مطرح و از تصويب گذشت.  دولت اين لايحه را با توجه به كاهش نزولات جوي در سال  زراعي جاري و به منظور مقابله با مشكلات اقتصادي و اجتماعي ناشي از بحران خشكسالي و سايرپيامدهاي آن و همچنين در جهت حمايت از كشاورزان خسارت ديده، روز يكشنبه هفته جاري با قيد دوفوريت تقديم مجلس كرد كه دو فوريت آن به تصويب رسيد.  در ابتداي بررسي لايحه مذكور، محمدعلي نجفي معاون رئيس  جمهوري و رئيس سازمان برنامه و بودجه به سير بررسي هاي  انجام شده در خصوص تقديم اين لايحه به مجلس در يك ماه  اخير اشاره كرد و به ارائه توضيحاتي درباره ماده واحده و تبصره هاي آن پرداخت.  به موجب ماده واحده اين لايحه، مبلغ يكهزار و دويست  ميليارد ريال به سقف مانده تسهيلات تكليفي موضوع بند(ج) تبصره(3)قانون بودجه سال 1378كل كشور اضافه مي شود.  در بند(ج)تبصره(3)قانون بودجه آمده است: افزايش سقف  مانده تسهيلات تكليفي بانك ها درسال جاري، با رعايت ساير تكاليف مطرح دربرنامه هاي توسعه اقتصادي، اجتماعي و فرهنگي جمهوري اسلامي ايران تا سقف شش هزار ميلياردريال  مجاز است.  نمايندگان مجلس دراين جلسه تصويب كردند كه مبلغ يك  هزارميليارد ريال از اعتبار فوق براي اعطاي تسهيلات جديد به كشاورزان، دامداران و عشاير مشمول اين قانون در اختيار بانك كشاورزي قرار گيرد و مبلغ دويست ميليارد ريال آن  نيز براي پيشگيري ازخسارات ناشي از خشكسالي اختصاص يابد.  پس از سخنان علي معلمي و علي اصغريوسف نژاد نمايندگان  قائم شهر وساري درمخالفت و موافقت با لايحه يادشده از سوي محمدرضاباهنر نماينده مردم تهران پيشنهاد كفايت  مذاكرات دركليات اين لايحه داده شد كه سيد رضا اكرمي ديگر نماينده تهران با اين تقاضا مخالفت كرد.  آنگاه راي گيري درخصوص پيشنهاد كفايت مذاكرات به عمل  آمد و تصويب شدسپس درمورد كليات لايحه جبران و پيشگيري  عوارض ناشي از خشكسالي راي گيري به صورت قيام و قعود انجام شد و از تصويب نمايندگان گذشت.  درادامه پيشنهادهاي محمد باقرنوبخت، سيدحسين شريفي، حسن  سبحاني ومحمد مهدي رهبري املشي نمايندگان حوزه هاي  انتخابيه رشت، اراك، دامغان و رودسر براي جايگزيني ماده  واحده لايحه مذكور، مورد بحث وبررسي قرار گرفت و درنهايت  پيشنهاد رهبري املشي رئيس كميسيون برنامه وبودجه مجلس به  تصويبرسيد.  همچنين طبق مصوبه ديگري، مهلت بازپرداخت اقساط تسهيلات  اعطايي ازسوي بانك كشاورزي وساير بانك ها به كشاورزان،  دامداران و عشايري كه درسال جاري بواسطه خشكسالي و ساير بلاياي طبيعي از قبيل سرمازدگي، سيل، تگرگ، زلزله و...  خسارت ديده و امكان بازپرداخت مذكور را در سال 78 ندارند،  به مدت يك سال تمديد شد.  براساس يكي ديگر از تبصره هاي تصويبي، به دولت اجازه  داده شد حداكثرسه درصد از اعتبارات عمراني قانون بودجه  سال 1378 كل كشور را به منظورانجام فعاليت هاي مربوط به  پيشگيري و جبران خسارت هاي ناشي از مشكلات خشكسالي و ساير حوادث غيرمترقبه(از قبيل آبرساني به شهرها و روستاها، پرداخت خسارت به كشاورزان و دامداران و...)كسر و در رديف مشخص شده تحت عنوان پيشگيري و جبران خسارت هاي  ناشي از خشكسالي و ساير حوادث غيرمترقبه منظور و هزينه  كند.  اعتبار فوق از شمول قانون محاسبات عمومي كشور و ساير قوانين و مقررات عمومي دولت مستثني است و آئين نامه  اجرايي اين قانون حداكثر ظرف يك ماه به تصويب هيات  وزيران خواهد رسيد.  به استناد تبصره 5 همين لايحه، حداقل 90 درصد تسهيلات و 90 درصداعتبار موضوع اين قانون به منظور جبران خسارت و اجراي طرحهاي مربوط به خشكسالي منظور مي شود.  در ششمين و آخرين تبصره لايحه جبران و پيشگيري عوارض  ناشي از خشكسالي قيد شده است: اعتبار و تسهيلات موضوع  اين قانون حتي الامكان به نسبت خسارت وارده بين استانهاي  مختلف توزيع خواهد شد. 
