 با كمي تلاش مي توانيم به خودكفايي برسيم و وابستگي ها را رها كنيم  تهران- خبرگزاري جمهوري اسلامي: آيت الله هاشمي رفسنجاني  رئيس مجمع تشخيص مصلحت نظام، ديروز از شركت "توسعه صنايع  نيروگاهي ايران "ديدن كرد.  وي در جريان اين بازديد كه حدود 3 ساعت به طول انجاميد در جريان فعاليت هاي اين شركت در زمينه هاي تعميرات  اساسي تجهيزات عمده نيروگاههاشامل توربين هاي بخاري،  ترانسفورماتورهاي قدرت، ژنراتورها و الكتروموتورها،  بازسازي قطعات و ساخت تجهيزات نيروگاهي، قرار گرفت.  رئيس مجمع تشخيص مصلحت نظام پس از بازديد از بخشهاي  مختلف شركت توسعه صنايع نيروگاهي ايران، در نشستي با مسئولان و كاركنان اين شركت، ازتلاشهاي متخصصان و مهندسان وزارت نيرو براي ايجاد تحول در صنعت برق  كشورقدرداني كرد. وي به اقدامات انجام شده در زمينه صنعت  برق در كشور طي سالهاي گذشته اشاره كرد و گفت: سرمايه  گذاريهاي انجام شده، زمينه تامين نيازهاي امروز كشور را فراهم ساخته است.  آيت الله هاشمي رفسنجاني در ادامه سخنانش خبر از موفقيت هاي نظام درعرصه هاي مختلف بويژه در صنعت برق داد و گفت: صرفه جويي ارزي و قطع وابستگي ايران به خارج، از پيامدهاي مهم سرمايه گذاريهاي انجام شده دربخشهاي مختلف  كشور است. وي با تاكيد بر اين نكته كه قدرت علمي و فني  ايران، اميدواركننده است، بر لزوم تلاش براي رسيدن به  استقلال، خودكفايي و قطع وابستگي به خارج در زمينه هاي  مختلف تاكيد كرد.  پيش از سخنان رئيس مجمع تشخيص مصلحت نظام، مهندس  " حبيبالله بي طرف "وزير نيرو گزارشي از فعاليت هاي  وزارت نيرو در زمينه ساخت پست هاي فشارقوي در كشور بيان  كرد.  رئيس مجمع تشخيص مصلحت نظام، صبح ديروز همچنين از " اولين مزرعه پرورش شترمرغ در ايران "نيز ديدن كرد. وي  در اين بازديد، از قسمت هاي "نگهداري تخم شتر مرغ "، درياچه ماهي و" دستگاه جوجه كشي شتر مرغ "ديدن كرد. اين  واحد، همچنين علاوه بر پرورش شتر مرغ در زمينه پرورش گاو شيري، پرورش مرغ تخم گذار، پرورش مرغ گوشتي و پرورش ماهي  نيز فعاليت دارد.  آيت الله رفسنجاني در نشستي با مسئولان اين مزرعه، در جريان مسائل ومشكلات آنان قرار گرفت و بر لزوم تداوم و توسعه فعاليت در جهت پرورش شترمرغ در ايران تاكيد كرد.  شركت" توسعه صنايع نيروگاهي ايران "و" مزرعه پرورش  شترمرغ" در حوالي شهرستان كرج در استان تهران واقع است. 
