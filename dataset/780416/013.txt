 آتن- خبرگزاري جمهوري اسلامي: غلامرضا شافعي وزير صنايع  جمهوري اسلامي ايران روز سه شنبه در ديدار بايونيس  پاپانتونيو وزير اقتصاد يونان در آتن، راههاي توسعه و ارتقاي روابط اقتصادي و بازرگاني دو جانبه را مورد بحث و بررسي قرار داد.  مقامات ايران و يونان توسعه فضاي همكاري در بخشهاي  صنايع، جهانگردي وكشاورزي را مورد تاكيد قرار دادند.  شافعي با مهم خواندن روابط مطلوب ميان آتن و تهران، گفت:  تبادل ديدارميان مقامات دو كشور به رشد بيشتر همكاري  اقتصادي و بازرگاني منجر خواهدشد.  وزير صنايع ايران دوشنبه بعدازظهر در راس يك هيات 14 نفره وارد آتن شد.  شافعي قرار است با" ايوانجلوس ونيزلوس "وزير توسعه و " واسو پاپاندرئو" وزير كشور و امور همگاني و ديگر مقامات  اين كشور ملاقات و گفتگو كند. 
