 ملك فهد پادشاه عربستان سعودي بزرگترين صادركننده نفت  جهان گفت: عربستان براي تثبيت بازار نفت به همكاري با ساير كشورها ادامه مي دهد.  به گزارش خبرگزاري رويتر از رياض، ملك فهد افزود ما همواره تمايل و اشتياق خود را براي همكاري با ساير كشورها اعلام كرده ايم تا تعادل به بازار نفت بازگردد.  وي تاكيد كرد كه اين اقدام تامين منافع توليدكنندگان و مصرف كنندگان را در پي دارد. خبرگزاري رسمي عربستان  سعودي اعلام كرد ملك فهد اين سخنان را در شوراي مشورتي  اين كشور ايراد كرده است.  ملك فهد افزود تلاش عربستان سعودي براي بهبود وضعيت در چند ماه گذشته موفقيت آميز بوده است و رياض سياست هاي  خود را در همكاري با كشورهاي توليدكننده و صادركننده  ادامه مي دهد تا بدون از دست دادن سهميه توليد عادلانه  كشورها ثبات بازار و قيمت را حفظ كند. 
