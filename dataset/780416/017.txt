 تهران- خبرگزاري جمهوري اسلامي: مديركل امور فرهنگي وزارت  كار و امور اجتماعي اعلام كرد: با تصويبآئين نامه  اجرايي انجمن هاي اسلامي توسط هيات وزيران، انجمن هاي  اسلامي بيش از1500 واحد كارگري در سراسر كشور قانونمند شدند.  عبدالرحيم شهسواري روز سه شنبه در جمع خبرنگاران گفت:  انجمن هاي اسلامي واحدهاي كارگري از زمان تصويب(13 تير ماه جاري)تا شش ماه فرصت دارندوضعيت خود را با آئين  نامه قانوني تطبيق دهند.  وي افزود: مسئوليت انجمن هاي اسلامي نيز به هياتي مركب از نمايندگان وزارت كاروامور اجتماعي، وزارت كشور، وزارت  صنايع، سازمان تبليغات اسلامي و كانون عالي انجمن هاي  اسلامي سپرده شده است. تاسيس، هدايت، نظارت، رسيدگي به  مشكلات و تخلفات احتمالي انجمن هاي اسلامي به عهده اين  هيات نظارت است.  شهسواري در خصوص تاسيس انجمن هاي اسلامي در واحدهاي  كارگري اظهار داشت: تاسيس انجمن اسلامي در واحدهاي  كارگري بالاي 50 نفر طبق آئين نامه اجرايي موضوع ماده  130 قانون كار مجاز است، اما در واحدهاي كمتر از اين  تعداد، بايد طبق نظر هيات مركزي نظارت صورت بگيرد.  وي گفت: داشتن التزام عملي به اسلام، اصل ولايت فقيه و قانون اساسي، سابقه حضور در صحنه هاي مختلف انقلاب اسلامي،  داشتن حسن شهرت و تدبير لازم درپيشبرد امور انجمن، داشتن  حداقل يك سال سابقه كار در واحد ذيربط و نداشتن سابقه  محكوميت سياسي - اجتماعي از شرايط عضويت در انجمن است.  وي افزود: با تصويب آئين نامه اجرايي انجمن هاي اسلامي،  عوامل فرهنگي محيطهاي كارگري به صورت سازمان يافته و هماهنگ فعاليت خواهند كرد. بافعاليت قانوني انجمن هاي  اسلامي زمينه وحدت و انسجام بيشتر در واحدهاي كارگري  فراهم مي شود و افزايش بهره وري را بدنبال خواهد داشت. 
