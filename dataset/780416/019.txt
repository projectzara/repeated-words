 تهران- خبرگزاري جمهوري اسلامي: مجموع مشتركان شركت برق  منطقه اي تهران 5/3 ميليون نفر است كه در حال حاضراز مشتركان خود در سطح تهران بزرگ حدود500 ميليارد ريال  طلبكار است. مديرعامل شركت برق منطقه اي تهران افزود:  بدهي نيروهاي مسلح و نهادهاي دولتي به اين شركت در حال  حاضر150 ميليارد ريال است.  وي گفت: برخي از مشتركان از جمله نهادها، تاسيسات  اقتصادي- تجاري و مراكز خدمات درماني از پرداخت به موقع  هزينه برق مصرفي خود به اين شركت خودداري مي كنند. در حالي كه شركت برق منطقه اي تهران موظف است بعد از هشدار و اخطارهاي كتبي، برق اين گونه مشتركان راقطع كند.  وي افزود: اين شركت بايد هزينه هاي خود را از طريق فروش  برق توليدي به مشتركان تامين كند. در منطقه مركزي تهران  بالغ بر 60 بيمارستان و مركزخدمات درماني واقع است كه  حدود 10 بيمارستان و مركز درماني تا كنون ازپرداخت به  موقع هزينه برق مصرفي خود به اين شركت، خودداري كرده اند.  مهندس جنتيان گفت: بيمارستانهاي اميراعلم، بهرامي و سينا نيز از جمله مراكزي هستند كه در پرداخت هزينه برق مصرفي  خود به اين شركت تاخير دارند وبارها براي مسئولان اين  بيمارستانها، اخطارهاي كتبي ارسال شد. در نتيجه اين شركت  اخيرا ناگزير شد برق آنها را قطع كند.  وي گفت: بعد از گفت وگوهاي مكرر، مسئولان بيمارستان هاي  بهرامي و سيناتعهد كردند كه بدهي خود را به اين شركت  بپردازند و بعد از اين توافق برق اين دو بيمارستان  بلافاصله وصل شد. اما مسئولان بيمارستان اميراعلم  اعلام كردند كه پرداخت ديون خود را به شركت برق منطقه اي  تهران تعهد نمي كنند. ازاين رو با هماهنگي قبلي با مسئولان اين بيمارستان و با آگاهي كامل ازآمادگي  ژنراتورهاي اضطراري، برق بيمارستان اميراعلم براي مدت 2 ساعت قطع شد.  * اظهارات مسئولان بيمارستان  روءساي سه بيمارستان تهران اميراعلم، سينا و بهرامي نيز ديروز اعلام كردند: پرداخت بدهي اين بيمارستانها به شركت  برق منوط به دريافت طلبشان از موسسات بيمه گر است.  برق اين سه بيمارستان روز 12 تيرماه به دليل تاخير در پرداخت هزينه برق به مدت چند ساعت قطع شد.  دكتر جلال رضايي رييس بيمارستان امير اعلم بااشاره به  اينكه شركت برق پس از وصل مجدد برق تنها 10 روز براي  پرداخت بدهي مهلت تعيين كرده افزود: اگر حتي امروز موسسات  بيمه گر اقدام به پرداخت بدهي خود به بيمارستانهاكنند،  به دليل گردش كار مالي، اين پرداخت 20 روز به طول  مي انجامد. وي افزود: تا مشكل تسويه حساب بيمارستانها با موسسات بيمه گر حل نشودو سازمان برنامه و بودجه هزينه  سرانه يك بيمار را بطور واقعي محاسبه و به بيمه پرداخت  نكند، باتوجه به هزينه هاي سنگين درماني،  بيمارستانهاهمچنان با اين مشكلات روبرو خواهند بود.  يكي ديگراز دست اندركاران بيمارستان امير اعلم نيز گفت:  مسئوليت هرگونه اتفاقي در صورت قطع برق به عهده شركت برق  است. شركت برق، بدهي بيمارستانهاي اميراعلم و سينا را به  ترتيب، 38 ميليون و 390 هزار ريال و 150 ميليون ريال  اعلام كرده است. 
