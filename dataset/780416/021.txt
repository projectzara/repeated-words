 تهران- خبرگزاري جمهوري اسلامي: براي حمايت از سياست هاي  دولت و رونق بخشيدن به ساخت و ساز، كاهش زمان توليد ساختمان، موءسسه اعتباري توسعه صنعت ساختمان  به سازندگان واحدهاي مسكوني نيمه تمام تا سقف 70 ميليون  ريال به ازاي هر واحد تسهيلات پرداخت مي كند.  جبار صابرخياباني مديرعامل اين موءسسه ديروز درگفت وگو با خبرنگاران با اعلام اين مطلب گفت: پرداخت تسهيلات به  سازندگان نيازي به سپرده گذاري ندارد.  وي افزود: سازندگان پروژه هاي نيمه تمام ارزان قيمت و ساير سازندگان درسراسر كشور مي توانند با توجه به رعايت  الگوي مصرف مسكن، كيفيت عمليات ساختماني و رعايت اصول  فني و مهندسي از اين تسهيلات استفاده كنند.  به گفته وي سود تسهيلات پرداختي 2 درصد بيش از نظام  بانكي كشور است وبازپرداخت آن پس از فروش مسكن مي باشد ضمن آنكه خود موءسسه اعتباري توسعه صنعت ساختمان در ساخت  پروژه هاي ساختماني مشاركت خواهد كرد.  صابر خياباني تاكيد كرد: براي توسعه شبكه اعتباري و اجراي طرح هاي ساختماني، موءسسه توسعه اعتباري صنعت  ساختمان در نظر دارد سرمايه موءسسه رااز 10 ميليارد ريال  به 20 ميليارد ريال و تعداد شعب آن را از پنج شعبه به 50 شعبه تا پايان سال آينده افزايش دهد. 
