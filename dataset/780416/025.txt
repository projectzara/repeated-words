 رشت- خبرنگار همشهري 150 درخت كهنسال باغ ملي  صومعه سرا توسط شهرداري اين شهر قطع شد.  شهرداري صومعه سرا به بهانه بازسازي باغ ملي(پارك شهر) 150 اصله درخت كهنسال از گونه هاي آزاد، نارون، چنار و سرو زربين را قطع كرد. قطع اين درختان كه داراي پلاك و شناسنامه بوده اند، بدون نظر كارشناسي صورت گرفته و سقوط آنها بر روي شمشادهاي موجود در پارك نيز موجب از بين  رفتن تعداد زيادي شمشاد شده است(شمشاد از گونه هاي  حفاظت شده اي است كه حتي هرس كردن آن ممنوع است).  هم اكنون اغلب شهرداريهاي استان به دليل افزايش دما و كاهش بارندگي در حفظ و نگهداري درختان موجود با دشواري  روبرو هستند و از شهروندان درخواست همكاري در آبياري  درختان شهري را كرده اند. 
