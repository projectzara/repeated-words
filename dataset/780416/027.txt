 گرماي شديد بالاي 50 درجه سانتيگراد، موجب مرگ يك دختر بچه روستايي به نام "فهيمه گرگي "درشهر مرزي دهلران از توابع استان ايلام شد.  يكي ازبستگان اين دختر بچه به خبرنگار خبرگزاري جمهوري  اسلامي گفت: فهيمه كه همراه مادرش به دهلران آمده بود،  ساعت 10 صبح روز دوشنبه ازمنزل خارج شد وبستگانش جسد وي  را ساعت پنج بعد ازظهر درحومه شهرپيدا كردند.  علي احمدي دايي اين دختر بچه افزود: فهيمه بعد از چند ساعت سرگرداني و ناتواني ازپيدا كردن منزل به علت خستگي  و سرگرداني به بيابان هاي حاشيه شهر رفته و در همانجا خواب و مرگ براو چيره شده بود.  به گفته وي، پزشك قانوني، علت مرگ اين دختر بچه را خستگي، تشنگي وگرمازدگي اعلام كرده است. 
