 وزير كشور هند توافق اخير پاكستان و آمريكا را درباره  خروج نظاميان تحت حمايت اسلام آباد از كارگيل اقدامي  فريبكارانه توصيف كرد.  به گزارش خبرگزاري فرانسه، وزير كشور هند گفت، كشورش اين  بار فريب پاكستان را نمي خورد. وي كه از حاميان عبور نظاميان هند از خط حائل كشمير است افزود، هنوز زمان حل  نهايي مشكل كشمير فرا نرسيده است.  سخنگوي وزارت خارجه هند نيز در واكنش به توافق كلينتون و شريف گفت، درگيريها در كشمير ادامه پيدا مي كند.  گزارش هاي رسيده از كشمير از ادامه درگيري هاي سنگين در اين منطقه خبر مي دهد در حاليكه فرمانده ارتش پاكستان  ديروز حمايت نيروهاي نظامي اين كشور را از بيانيه مشترك  سران دو كشور آمريكا و پاكستان اعلام كرد، احزاب مخالف  در اين كشور همچنان به مخالفت با توافقهاي به دست آمده  در واشنگتن ادامه مي دهند.  نوازشريف روز يكشنبه در ديدار با كلينتون با عقبنشيني  شبه نظاميان مسلمان از كشمير تحت كنترل هند موافقت كرد. 
