 روسيه امروز از بركناري ريچارد باتلر رئيس كميسيون ويژه  سازمان ملل در امور خلع سلاح عراق انسكام ابراز خرسندي  كرد. به گزارش خبرگزاري فرانسه از مسكو ولاديمير رحمانين  سخنگوي وزارت امور خارجه روسيه امروز در مصاحبه مطبوعاتي  گفت شيوه هاي بكار گرفته شده از سوي كميسيون ويژه جنبه  تحريك آميز داشت و فعاليت اين كميسيون بيشتر اوقات از محدوده ماموريت شوراي امنيت فراتر مي رفت.  وي تاكيد كرد اگر كنار گذاشتن وي از اين كميسيون پيش از اين صورت مي گرفت ما موفق مي شديم از مشكلات زيادي  جلوگيري كنيم. 
