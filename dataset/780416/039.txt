 احمد شاه مسعود آماده گفتگو با طالبان براي تشكيل يك  دولت منتخبو يافتن يك راه حل سياسي براي پايان دادن به  دودهه جنگ در افغانستان است ولي گروه طالبان خواستار تسليم شدن مخالفان و يا ادامه جنگ است.  گزارش هاي دريافتي از افغانستان حاكي است در پي  تبادل آتش سنگين توپخانه گروه طالبان و ائتلاف شمال  افغانستان، يك كودك درشمال كابل پايتخت اين كشور كشته و چهارتن مجروح شدند.  به گزارش خبرگزاري رويتر، ساكنين كابل گفتند تبادل آتش  چهار ساعته توپخانه و خمپاره در طول شب سه شنبه موجب كشته شدن يك كودك شش ساله و مجروح شدن دو كودك و دو مرد مسن در منطقه موسوم به شكردره در نزديكي خط جبهه اصلي،  حدود 25 كيلومتري شمال كابل شد.  براساس اين گزارش، بيش از 20 غيرنظامي كه منازلشان در شكر دره زيرآتش توپخانه و خمپاره قرار گرفته بود به شهر كابل گريختند.  طي چند هفته گذشته درگيريهاي شديدي در شمال كابل صورت  گرفته است و اين درحالي است كه گفته مي شود گروه طالبان  درصدد يك حمله گسترده به مواضع نيروهاي ائتلاف شمال  افغانستان به رهبري احمد شاه مسعود است.  ساكنين كابل مي گويند صدها نفر از نيروهاي تازه نفس گروه  طالبان از جنوب و شرق افغانستان به كابل اعزام شده اند.  همچنانكه گروه طالبان درحال تحكيم مواضع خود و ارسال  تجهيزات به شمال كابل است، گزارش هاي دريافتي حاكي است  كه احمدشاه مسعود نيزدرحال تقويت مواضع خود براي مقابله  با حمله احتمالي گروه طالبان است.  مسعود كه سه سال قبل از كابل بيرون رانده شد هم اكنون  مناطقي رادر شمال كابل و دو استان در شمال شرق افغانستان  در تصرف خود دارد.  نيروهاي وفادار به مسعود نيز كه مناطق دورافتاده در نزديكي نواحي مركزي افغانستان را دراختيار خود دارند،  ماههاي متمادي است با نيروهاي طالبان درگير هستند.  احمد شاه مسعود آماده گفتگو با طالبان براي تشكيل يك  دولت منتخبو يافتن يك راه حل سياسي براي پايان دادن به  دودهه جنگ در افغانستان است ولي گروه طالبان خواستار تسليم شدن مخالفان و يا ادامه جنگ است. 
