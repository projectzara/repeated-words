 (بخش پاياني) 4- احزاب و جمعيتهايي كه ايدئولوژي و عقيده ضد اسلامي  دارند و در صدد مبارزه فرهنگي و سياسي با جمهوري اسلامي  هستند ولي هدف براندازي و توطئه آميز ندارند هر چند كه  عقايدشان الحادي و ضد اسلام هست به عقيده دكتر بهشتي اين  گروهها هم به شرط رعايت اصل مذكور آزادند كه فعاليت  داشته باشند.  5 و 6- گروههايي كه توطئه مي كنند چه به صورت مسلحانه  يا غير مسلحانه اين گروه چون هدفش تخريب و براندازي است  مجاز به فعاليت نيست زيرا رعايت قواعد و قانون را در جامعه نكرده و حق اكثريت را زايل مي سازد و ثبات جامعه  را به هم مي زند. طبق قانون هرگونه حركت برضد نظام  جمهوري اسلامي محكوم و مطرود است. طبق ديدگاه شهيد بزرگوار فعاليت گروههاي اول تا چهارم با رعايت قانون و حدود اجتماع آزاد است و كسي نمي تواند آنرا مانع شود.  اين آزادي از آزادي بيان و انديشه نشات مي گيرد كه  براساس آن صاحب انديشه بايد امكان طرح عقايد خود را در قالب گروهها و جمعيت ها داشته باشد كه امري موءكد در اسلام و قرآن مي باشد.  ليبراليزم شهيد بهشتي با آگاهي عميق خود از مباني عقيدتي و ارزشي  غرب قضاوتهاي مستدل و محكمي در مقابل انديشه هاي مخالف  ابراز مي نمود كه برخورد آگاهانه و بدون حب و بغض با ليبراليزم از آن موارد است. ليبراليزم عقيده اي است كه  بر آزادي فردي، تساهل و مدارا، فرديت و حاكميت بشر بر سرنوشت خويش، اقتصاد آزاد، عقل محوري، نفي استبداد و بر دموكراسي تاكيد مي ورزد. مرحوم بهشتي نفي استبداد فردي  را مقابل حكومت استبدادي و جمعي در مقابل حاكميت طبقاتي،  اعتقاد به حاكميت مردم و توجه خودانگيختگي اقتصادي انسان  و توجه به خلاقيت ها و آزادي هاي انساني را از ويژگيهاي  مثبت ليبراليزم غرب مي داند ولي به يك تضاد و تقابل  اساسي بين اسلام و ليبراليزم كه ما را از آن مكتب جدا مي كند نيز به درستي اذعان دارد و آن اين است كه  " ليبراليزم تنها منبع معرفت و آگاهي را عقل مي داند و به  اصالت وحي به عنوان يك سرچشمه مستقل آگاهي بهايي نمي دهد و ارجي نمي گذارد. هم به عبارتي در ليبراليزم هرگونه  شرعيات محور هرگونه حركت و نهادسازي اجتماعي و ايجاد ارزشها به عقل واگذار مي شود اين نوع آزادي را شهيد بهشتي نافي حق فطري انسان به جهت ارتباط با منبع عظيم  الهي دانسته و بارها مخالفت خود را با آن اعلام مي دارد.  آزادي مورد نظر بهشتي آزادي است كه در آن انسان خلاق و آگاه و صاحب خرد به كمك و هدايت وحي در كمال آزادي  بتواند مسير حيات اجتماعي، سياسي، اقتصادي و اعتقادي خود را بيابد و بپويد و كسي حق اعتراض به افراد را به جهت  اين انتخاب و نگرش نداشته باشد. در انديشه شهيد بهشتي  انسانها در انتخاب و گزينش راه زندگي و شيوه حكومتي  آزادند و حق انتقاد و سئوال امري خدادادي و طبيعي محسوب مي شود. به عنوان يك انديشمند شهيد بهشتي را بايد در رابطه با تفكر درباره آزادي از زمانه خود جلوتر ملاحظه  كرد. بطوريكه مباحثي كه امروزه درباره آزادي و حدود و معيارهاي آن بحث مي شود در نزد شهيد بهشتي امري مسلم و بديهي به نظر مي رسيد. اميد است كه تمايلات و تفكرات  شهيد دكتر بهشتي در فضايي مناسب امكان طرح صحيح  انديشه ها را فراهم آورد. 
