 نگاهي به شمار وقوع حوادث رانندگي در كشور    گروه شهري: در تحليل حوادث رانندگي در ايران خطاي انساني  و عدم توجه به مقررات، عمده ترين عامل رخداد حوادث  رانندگي شناخته مي شود و همين امر موجب شده تا ايران يكي  از پر تلفات ترين جاده هاي دنيا را داشته باشد.  آمارهاي نيروي انتظامي نشان مي دهد كه به رغم همه تلاشي  كه در جهت آشنايي رانندگان با مقررات رانندگي و اعمال آن  صورت مي گيرد، همچنان بر شمارحوادث رانندگي در كشور افزوده مي شود و منحني آماري آن پيوسته رو به بالاست.  آمار حوادث رانندگي در كشور به قدري بالا رفته كه به  گفته يك مسوول درسازمان پايانه هاي كشور به يك "فاجعه  ملي" تبديل شده است.  در روزنامه هاي ايران كمتر روزي است كه خبر تاسف آوري  از رخداد حوادث خونين رانندگي در جاده هاي درون و برون  شهري درج نشود و گذر زمان متاسفانه چنين نشان مي دهد كه  اين حوادث نتوانسته است تاثيري پندآموزانه داشته باشد.  بروز حوادث رانندگي همانند كشته شدن اخير 21 نفر دريكي  از جاده هاي شرقي كشور در آغاز اين ماه، كشته و مجروح  شدن 60 نفر از نوجوانان و جوانان قاري قرآن دزفولي در ابتداي سال، مرگ برگزيده ترين جوانان كشور منتخبين المپياد علمي و... چند حادثه از حوادث خونين  اخير رانندگي است كه شرح وتفصيلات آنها در رسانه ها منعكس شد اما هرگز به عنوان يك پند موثر نيفتاد.  براساس اعلام دفتر ايمني و ترافيك سازمان حمل و نقل و پايانه هاي كشور درسال 77 از محل خسارات مالي ناشي از تصادفات برون و درون شهري چهارهزارميليارد ريال زيان به  كشور وارد شده كه اين رقم نسبت به سال 76 حدود 500 ميليارد ريال افزايش نشان مي دهد.  اين آمار نشان مي دهد از محل خسارات وارده در تصادفات  مي توان بيش ازپنج هزار مدرسه در كشور احداث كرد.  آمار نشان مي دهد كه تعداد تلفات جاني ناشي از بروز تصادفات سفرهاي برون و درون شهري در سال گذشته 14 هزار و 700 نفر مي باشد كه نشان از شاخص 30 كشته در برابر هر 10 هزار دستگاه وسيله نقليه در ايران است حال آنكه اين شاخص  با تعداد خودروهاي بيشتر در اندونزي 5/12 نفر و در آلمان  4/1 نفرمي باشد.  كارشناسان اداره راهنمايي و رانندگي معتقدند كه عدم  رعايت كامل قوانين و مقررات راهنمايي و رانندگي، عدم  رعايت فاصله مجاز، انحراف به چپ، لغزنده بودن جاده ها،  كنده كاريهاي نيمه تمام خيابانها و جاده ها، عدم نصب علايم راهنمايي كافي در مسيرها، اختلاف سطح جاده ها،  خواب آلودگي و بي احتياطي رانندگان از عوامل مهم تصادفات  در جاده هاي ايران است.  كارشناسان اين اداره وجود مغازه ها، دكه ها، افراد دستفروش در حوالي جاده هاي اصلي و عبور و مرور غير مجاز از وسط خيابان ها و جاده ها را نيز ازديگر عوامل وقوع  تصادفات در كشور مي دانند.  كارشناسان راهنمايي و رانندگي معتقدند كه براي كاهش  شمار حوادث و تلفات در كشور بايد قوانين راهنمايي و رانندگي اصلاح شود، نقاط حادثه خيز شناسايي و همزمان  جاده ها به سيستم هاي پيشرفته كنترل مجهز شده و فرهنگ  استفاده از كمربند ايمني با آموزش عمومي و اعمال مقرراتي  كه به خودروهاي فاقد آن اجازه حركت ندهد ترويج داده شود و معاينه فني خودروها به عنوان يك امرالزامي و پيوسته  مورد توجه قرار گيرد.  اين كارشناسان با تحليل آماري حوادث رانندگي بر اين  نكته تاكيد دارندكه در صورت ترويج استفاده از كمربند ايمني توسط رانندگان مي توان تعدادكشته شدگان ناشي از تصادفات را سالانه حداقل 1500 نفر كاهش داد. 
