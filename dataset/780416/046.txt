 گروه شهري: سرانه فضاي سبز در منطقه 20 براي هر نفر 15 مترمربع است و اميدواريم با برنامه ريزيهاي به عمل آمده  اين سرانه به 20 مترمربع برسد.  به گزارش روابط عمومي شهرداري منطقه 20، مهندس احمدي  خميني كه در جمع مسئولين فضاي سبز مناطق شهرداري تهران  سخن مي گفت افزود: شهرري در گذشته محل تمركز و فعاليت  انواع كارخانجات، كارگاهها و واحدهاي صنعتي و خدماتي  آلوده كننده نظير كارخانه سيمان، چرم سازي، قاليشوئيها،  سنگبريها و همين طور محل عبور كانال هاي فاضلاب شهر تهران نظير كانال باروتكوبي بوده است و شهرداري منطقه به  عنوان ركن مديريت امور شهري از سنوات گذشته تاكنون با تنظيم برنامه اي مدون تلاش نموده تا اين مراكز آلوده كننده را به خارج از محدوده زندگي شهروندان منتقل  و با افزايش كميت فضاي سبز جايگزين مناسبي براي اين  منابع آلوده كننده باشد. شهردار منطقه 20 در ادامه افزود:  در حال حاضر فضاي سبز اين منطقه بالغ بر 1050 هكتار مي باشد كه با احتساب جمعيت 700 هزار نفري منطقه  سرانه اي در حدود 15 مترمربع را براي هر نفر مهيا كرده  است و اميدواريم با برنامه ريزي هاي به عمل آمده به 20 مترمربع برسد.  وي گفت: هم اكنون پس از طي مراحل افزايش كمي فضاي سبز و در مرحله ارتقاي كيفيت آن شهرداري منطقه با صرف هزينه اي  بالغ بر 5 ميليارد ريال اقدامات گسترده اي را در اين  زمينه به انجام رسانيده است. 
