   گروه شهري: طبق آخرين پژوهش هاي علمي بيستم مرداد ماه  امسال آخرين خورشيدگرفتگي قرن بيستم به وقوع خواهد پيوست  و ايران ازجمله بهترين مكان هابراي رويت اين پديده خواهد بود.  اين خورشيدگرفتگي ازاقيانوس اطلس آغاز و پس ازدر بر گرفتن كشورهاي اروپايي، از غرب وارد ايران شده و با طي  مسافت هزار كيلومتر از شرق كشور خارج و نهايتا" در خليج  بنگال به پايان مي رسد.  دركشور ما اين خورشيدگرفتگي در استان هاي كردستان،  كرمانشاه، همدان، لرستان، استان مركزي، اصفهان، يزد،  كرمان، سيستان و بلوچستان و چهارمحال و بختياري، قابل  رويت خواهد بود.  آخرين خورشيدگرفتگي، در سال 1374 و درمنطقه بيرجند رويت  شد كه زمان آن 30 ثانيه بود.  دكتر رضا منصوري يكي از اعضاي ستاد كميته هماهنگي رصد خورشيدگرفتگي روز سه شنبه دريك مصاحبه مطبوعاتي درباره  اين خورشيدگرفتگي گفت: كل كسوف روز بيستم مرداد ماه 20 دقيقه به صورت سايه به سايه خواهد بود كه مدت زمان قابل  رويت بودن آن يك دقيقه و پنجاه ثانيه خواهد بود.  دكترمنصوري افزود: اين كسوف ساعت 30/15 بعدازظهر به وقت  تهران به وقوع مي پيوندد و نوار خورشيدگرفتگي از يكصد كيلومتري استان هاي اصفهان، نهاوند، كردستان، كرمانشاه،  همدان و لرستان مي گذرد.  وي افزود: پيش بيني مااين است كه ده درصد جمعيت كشور معادل شش ميليون نفر اين پديده را مشاهده خواهند كرد.  وي با تاكيد براينكه هنگام وقوع پديده خورشيدگرفتگي  نبايستي از فيلم عكاسي سياه شده و عينك هاي آفتابي  معمولي استفاده كرد خاطرنشان كرد: بهترين عينك ها انواعي است كه از شيشه ماسك جوشكاري تهيه شده باشد.  به گفته وي عينك هاي مخصوصي كه جهت ديدن خورشيددر زمان  كسوف تهيه شده براي جلوگيري از آسيبهاي ناشي ازاشعه و تشعشعات خورشيددراختيار علاقه مندان قرار مي گيرد.  دكترمنصوري با اشاره به اينكه گروه هاي بسياري از پژوهشگران از مراكزبين المللي و تخصصي از كشورهاي بلژيك،  فرانسه، روسيه، ژاپن، هند و جمهوري آذربايجان براي ديدار كسوف به ايران سفر خواهند كرد، افزود: يكي از فضانوردان  كه براي اولين بار در ماه پياده روي كرد از ميهمانان  خورشيدگرفتگي است. وي همچنين گفت: يكي از منجمان معروف  جهاني به نام "آلن هيل باب" نيز براي مشاهده  خورشيدگرفتگي به ايران سفر خواهد كرد.  دكتر علي محمد نوريان رئيس سازمان هواشناسي و يكي از مسئولان كميته هماهنگي رصد خورشيدگرفتگي نيز در اين  گفت وگو اظهار داشت: براي ثبت داده ها واطلاعات اين  رخداد بزرگ دو روز قبل و بعد از وقوع  خورشيدگرفتگي ايستگاه هاي مختلف هواشناسي در كشور بسيج  خواهند شد تا تاثيرات اين رخدادرا در زمينه آب و هوا و اقليم ثبت كنند.  وي افزود: كسوف از منطقه غرب كشور وارد شده و بهترين  نقاط رصد اين خورشيدگرفتگي شهرهاي نهاوند، بروجرد، نجف  آباد و بم خواهد بود.  دكتر نوريان درادامه گفت: پيش بيني هاي سازمان  هواشناسي كشور بيانگراين موضوع است كه هنگام وقوع پديده  خورشيدگرفتگي مناطق شمال غرب و غربكشور به احتمال 76 درصد آسماني صاف خواهند داشت و آسمان در استانهاي مركزي،  همدان، يزد و جنوب استان سيستان و بلوچستان بااحتمال  بسيار بيشترصاف خواهد بود. 
