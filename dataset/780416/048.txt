 گروه شهري: جمعي از مردم و مسئولان قزوين جمع آوري و دفع  زباله اين شهر را نامناسب و غيربهداشتي دانستند.  اين عده در گفتگو با خبرگزاري جمهوري اسلامي از نحوه  حمل زباله از مقابل منازل، نظافت بوستانهاي سطح شهر،  معابر، خيابانها و نحوه دفع زباله ابراز نارضايتي كردند.  فاطمه اصغري خانه دار مي گويد: هميشه پس از بردن زباله  توسط ماشينهاي حمل زباله بايد مقابل درب منزل را تميز كنيم زيرا نيمي اززباله ها در هنگام حمل به زمين ريخته  مي شود.  تقي طرقه كارمند اظهار مي دارد: هيچ وقت دراين شهرشاهد خيابان تميز و بوستان عاري از زباله نبوده ايم، گويا نظافت پاركها و خيابانها در حيطه كارشهرداري نمي باشد!  شهابه عبدلي يك شهروند قزويني مي گويد: حدود دوماه است  كه زباله منازل توسط ماشينهاي حمل زباله در شبها جمع آوري مي شود و ليكن ساعت مشخصي براي اين كار تعيين  نشده و گاهي اوقات زباله تاشب بعد در مقابل درب منزل مي ماند. وي ازمسئولان خواست تاساعت دقيق جمع آوري  زباله را به اطلاع مردم برسانند.  پيش از اين زباله ها در روز و توسط چرخ دستي جمع آوري  مي شد. دكتر مجيد رجبي رئيس شبكه بهداشت شهيد بلنديان در خصوص محل دفن زباله گفت: محل دفن زباله شهر قزوين درشهر صنعتي" ليا" در20 كيلومتري قزوين واقع است كه محل مناسبي  براي دفن زباله نبوده و موارد بهداشتي رعايت نمي شود. وي  افزود: براي دفع زباله بايد حتما محل مورد نظر شياركشي  شده و بلافاصله پس ازانباشته شدن، شيارها توسط خاك پر شود و علاوه برآن اين محلها بايدحصاركشي شده باشند تا حيوانات نتوانند وارد اين گونه مكانهاشوند كه  متاسفانه محل دفن زباله هاي قزوين اين طور نيست. اين  مقام مسئول تصريح كرد: شبكه بهداشت تنها نقش نظارتي و ارشادي درزمينه دفع زباله دارد و نقش اجرايي به عهده  شهرداري مي باشد.  مديركل حفاظت محيط زيست قزوين نيز مي گويد: انتخاب محل  دفن زباله و نظارت برآن برعهده اين اداره كل است. مهندس  علي اصغر اعلمش مي افزايد: محل كنوني دفع زباله شهر قزوين به هيچ عنوان از لحاظ بهداشتي مورد تاييد نمي باشد.  اين مقام مسئول تصريح مي كند: براي رفع اين مشكل مكان  مناسبي براي دفع زباله ها در حدود 30 كيلومتري قزوين  تعيين شده كه درآينده اي نزديك مورداستفاده قرار مي گيرد.  وي اشاره اي به زمان دقيق بهره برداري از محل جديد زباله و اعتبارات اختصاصي نكرد.  معاونت خدمات شهري شهرداري قزوين گفت: برغم فرا رسيدن  فصل گرما طي دو ماه اخير طرح جمع آوري زباله در سطح شهر قزوين هرشب در دو نوبت توسط 10 دستگاه ماشين حمل زباله  به اجرا درآمده است كه ساعات جمع آوري زباله از طرق  مختلف به اطلاع مردم رسيده است.  سيدرضا علوي افزود: در حال حاضر طرح بازيافت زباله از منازل توسط شهرداري در دست بررسي است كه دراين طرح چهار كيسه مخصوص دراختيار خانواده ها قرارمي گيرد كه به عنوان  نمونه شيشه، پلاستيك، كاغذ و بقيه زباله ها را هر كدام دركيسه جداگانه اي قرار دهند. علوي زمان اجراي اين  طرح را ذكر نكرد. جمعيت شهر قزوين حدود 500 هزار نفر است. 
