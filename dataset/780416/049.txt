 گروه شهري: مدير طرح و برنامه سازمان انتقال خون اعلام  كرد: شمار اهداكنندگان خون طي چند ماه اخير، بين 20 تا 25 درصد كاهش يافته است.  " نسرين هنركاران "ديروز گفت: شمار اهداكنندگان خون،  از110 هزار نفر بطور متوسط در هر ماه، اكنون، به كمتر از 90 هزار نفر رسيده است.  وي، كاهش 25 درصدي اهداي خون در كشور را يك هشدار جدي  براي تامين خون وفرآورده هاي خوني دانست.  هنركاران افزود: به استناد گزارش سازمانهاي بين المللي،  خون مردم ايران سالم ترين خون در جهان است.  وي گفت: مردم ايران سالانه يك ميليون و 200 هزار واحد خون اهدا مي كنندكه در صورت راه اندازي پالايشگاه  فرآورده هاي خوني، كشور از واردات اين فرآورده بي نياز خواهد شد.  وي افزود12 پروژه بزرگ و كوچك انتقال خون در كشور در دست اجراست كه پنج مركز تا پايان سال در مشهد، اراك،  اصفهان، قزوين و قم به بهره برداري مي رسد.  تلفن به همشهري  لامپ كم مصرف اقساطي !  در ذيل اوراق قبوض برق مصرفي نوشته شده براي صرفه جويي  در مصرف برق از لامپ هاي كم مصرف كه در مراكز برق آنهم  بصورت اقساطي عرضه مي شود استفاده كنيد، به استناد همين  تبليغات به مركز برق خيابان تهران نو- ايستگاه وحيديه  براي خريد لامپ كم مصرف مراجعه كردم. تابلوي پارچه اي  بزرگي هم در سردر اين مركز نصبشده بود كه موءيد همين  تبليغات بود! اما وقتي به متصدي مربوطه مراجعه كردم گفت  لامپ نداريم ! گفتم اگر نقدي بخرم چطور؟... و به اين  ترتيب توانستم لامپ تهيه كنم. اين تذكر را دادم تا مسئولان برق با ذكر كلمه "اقساطي "مردم را هنگام خريد " شرمنده "نكنند!  متقاضي لامپ كم مصرف  كاركنان شهر و روستا مظلوم واقع شده اند!  از كارمندان شهر و روستا هستم كه ماه اسفند را شب و روز كار كردم، حتي جمعه ها تا ظهر مشغول كار بودم طبق معمول  هر سال به مناسبت ايام عيد 170 ساعت به عنوان اضافه كار به كارمندان در ماه اسفند پرداخت مي كردند اما در اسفند ماه سال 77 به جاي 170 ساعت 120 ساعت در نظر گرفتند.  ديگر اين كه چون نوع فعاليت در فروشگاه خدماتي است هر سال به مسئول و كاركنان فروشگاه هاي شهر و روستا پول  لباس پرداخت مي شد كه سال گذشته(77)از ما دريغ شد. هر سال يك قوطي روغن و 20 كيلو برنج به ما تعلق مي گرفت اما امسال آن را هم قطع كردند. خلاصه اين كه كاركنان  فروشگاه هاي شهرو روستا هميشه مظلوم واقع مي شوند. به  اميد اين كه مسئولان محترم وزارت بازرگاني به اين بخش از زير مجموعه خود توجه بيشتري مبذول دارند.  كاركنان شهرو روستا استخدام در هواپيمايي ملي  جواني هستم ساكن آبادان - شهري كه طي 8 سال لطمات جنگ را تحمل كرد. در سال 1371 براي استخدام در هواپيمايي جمهوري  اسلامي پس از موفقيت در آزمون كتبي، مصاحبه، گزينش و معاينات پزشكي سرانجام به عنوان كارمند منتظر كار شدم.  ولي تاكنون اين آرزو محقق نشده و پرونده استخدامي من در ساختمان شماره 10 سازمان استخدامي هواپيمايي ملي خاك  مي خورد. از برادراني كه خود را مسئول مي دانند تقاضا مي كنم اين جوان را از بلاتكليفي و سرگرداني نجات دهند.  عادل مدحجي - آبادان  قابل توجه وزارت بهداشت و درمان  حدود شش ماه است كه داروي بسيار حياتي اكساناكس وارد نمي شود. اين دارو كه يك آرامبخش بي ضرر است به رغم  حياتي بودن آن بسيار ارزان است(منظور قيمت ارزي است) ليكن مشخص نيست چرا وزارت بهداري ديگر آنرا وارد نمي كند،  توجه فرمائيد كه قرص ديازپام كه توليد داخلي و آرامبخش  مي باشد به نظر غالب روان پزشكان خود سبب افسردگي  بيماران مي گردد و از طرفي هلال احمر در چند بار مراجعه  حضوري به مسئولين آن به ما گفته است كه وزارت بهداري  مسئوليت واردات دارو را از ما سلب و خود راسا" اقدام  مي نمايد، استدعا دارم اين دارو را وارد فرمايند كه  دعاگوي حضرات خواهم بود.  علي ميلاني  آب براي روستاي "زيرك " مدت دو سال است براي آب آشاميدني روستاي "زيرك "از توابع بخش بشرويه شهرستان فردوس به مسئولان امر تظلم  مي كنيم كه مردم روستاي ما را هم از طبيعي ترين نياز انسان بهره مند سازند و شعار محروميت زدايي روستائيان را عملي سازند. با وجودي كه روستاي ما از لوله آب اصلي 100 متر فاصله دارد ما را از اين نعمت محروم كرده اند. لااقل  به اين خواست منطقي ما جواب بدهند.  هوشنگ اشراقي - بشرويه  هفت اقليم  ميزان واقعي فرسايش خاك در ايران     بخشي از بوستان جنگلي "آبيدر" در شهرستان سنندج  دچارآتش سوزي شد يك منبع مسوءول در اداره كل منابع طبيعي  كردستان گفت: دراين حادثه حدودپنج هكتار ازاين بوستان  طعمه حريق شد.  آتش سوزي در بوستان "آبيدر" باتلاش گروه هاي اطفاي حريق  منابع طبيعي وآتش نشاني سنندج ظرف مدت كوتاهي مهار شد.  كارشناسان، مشغول بررسي علت وقوع حادثه ونيز خسارات  ناشي ازآن هستند.  چشم انداز 
