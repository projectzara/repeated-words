 گروه شهرستانها: مردم خونگرم و مهمان نواز جزيره قشم در كنار بازرگانان، تجار و سرمايه گذاران، تلاش وسيعي را براي برپايي جشنواره تابستاني قشم آغاز كرده اند. اين  روزها، جنبوجوش در گوشه و كنار قشم كاملا" مشهود است و وارد كنندگان كالا، در تدارك تهيه اجناس هستند تا حضوري  چشمگير در جشنواره داشته باشند.  گزارش خبرنگار همشهري در جزيره قشم حاكي است پاييز گذشته  در پي برگزاري اولين جشنواره در اين منطقه كه با موفقيت  و استقبال گسترده همراه بود، طرح برگزاري جشنواره  تابستاني مورد توجه قرار گرفت و فعالان اقتصادي برآنند تا تجربه هاي نخستين جشنواره را در بهبود و رونق هر چه  بيشتر برنامه هاي جشنواره تابستاني بكار گيرند. 
