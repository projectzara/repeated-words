 گروه شهرستانها: با بلندانديشي، جامع نگري و مجاهدت  علمي و معنوي و گرم نگهداشتن عرصه كار و تلاش، در انتظار فردايي بهتر براي ايران اسلامي باشيم.  به گزارش خبرنگار همشهري در ايلام فرماندار مهران در آستانه سالروز آزادسازي شهر مهران در همايش بررسي نقش  زنان مرزنشين در دوران دفاع مقدس گفت: خودباوري و اعتماد به نفس آحاد جامعه خصوصا" زنان و جوانان مي تواند همانند دوران پيروزي انقلاب و دفاع مقدس شگفتي ساز باشد.  حسين كلانتري با اشاره به نقش بارز و ارزنده زنان  مرزنشين در دوران دفاع مقدس افزود: زنان مرزنشين به تاسي  از حضرت زينب(س)صبر و بردباري را پيشه كردند و با تحمل  مصائب و محنت هاي ناشي از ستمهاي دشمن، دوشادوش مردان در تقويت خطوط مقدم جبهه ايفاي نقش كردند.  در اين همايش همچنين دبير كميسيون امور بانوان شهرستان  مهران با ارائه گزارشي از عملكرد اين كميسيون گفت: زنان  مرزنشين همان نقشي را كه در پيروزي انقلاب از خود به  نمايش گذاشتند در دوران دفاع مقدس اين نقش را بهتر از آن  بار ديگر به جهانيان نشان دادند. وي با اشاره به اين كه  نقش زنان در دوران مقدس بر هيچ كس پوشيده نيست افزود:  صبر و حوصله مادران، همسران و خواهران شهدا، يكي از نكات  برجسته دوران دفاع مقدس است. 
