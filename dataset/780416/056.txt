 گروه شهرستانها: معاون توانبخشي سازمان آموزش و پرورش  كودكان استثنايي خواستار تخصيص اعتبار لازم براي ايجاد امكانات تفريحي و دارويي افراد زير پوشش اين سازمان شد.  به گزارش خبرنگار همشهري ابوالفضل سعيدي در همايش  سرپرستان اردوهاي تابستاني اين سازمان در قم افزود: نبود اماكن مناسب و اعتبارات مورد نياز باعث شده است كه تنها 2 هزار دانش آموز در اين اردوها شركت كنند.  وي اضافه كرد: وزير آموزش و پرورش قول مساعد داده است تا امكانات اردويي اين وزارتخانه در آينده نزديك در اختيار كودكان استثنايي قرار گيرد.  سعيدي تاكيد كرد: شركت گسترده كودكان استثنايي در اردوهاي فرهنگي و تفريحي مي تواند به افزايش توان روحي  آنان كمك شاياني كند. 
