 گروه شهرستانها48 دستگاه اتوبوس جديد به ناوگان حمل و نقل شهري شهر اصفهان پيوست. براي خريد اين تعداد اتوبوس  مبلغ 11 ميليارد ريال هزينه شده است.  به گزارش خبرنگار همشهري در اصفهان در مراسم بهره برداري  از اتوبوسهاي جديد كه آيت الله طاهري نماينده ولي فقيه و امام جمعه اصفهان حضور داشت، مهندس جوادي شهردار اصفهان  معضل عمده اين شهر را راه، حمل و نقل و ترافيك ذكر كرد.  وي گفت: رعايت نكردن مقررات راهنمايي و رانندگي موجب بروز مشكلاتي در زمينه حمل و نقل عمومي شده است.  همچنين بنا به گفته مدير عامل اتوبوسراني اصفهان ناوگان  اتوبوسراني درون شهري اين شهر با 595 دستگاه اتوبوس در خطوطي به وسعت 1400 كيلومتر، روزانه 600 هزار نفر مسافر را در خطوط مختلف جا به جا مي كند.  وي گفت: هر سفر شهري 250 ريال هزينه دارد حال آن كه  درآمد اتوبوسراني اصفهان از اين بابت 120 ريال است. 
