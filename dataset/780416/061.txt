 گروه شهرستانها: معاون سياسي امنيتي استاندار سمنان در سخناني با اشاره به نقش وجايگاه رهبري اظهار داشت: ما تكاليفي در برابر مقام رهبري داريم و نبايد بگذاريم كه  رهبري تضعيف شود.  به گزارش خبرنگار همشهري در سمنان، مشفق گفت: مديريت  استان بيانيه اخير مجمع دانشكده علوم انساني را كه در تضعيف مقام معظم رهبري است محكوم مي كند.  وي در ادامه گفت: مردم بايد حق انتقاد داشته باشند و هميشه در صحنه حاضر باشند، مردم نبايد فقط راي دهنده  باشند و پس از چهار سال دوباره پاي صندوق هاي راي بيايند.  وي تاكيد كرد: ما ملتي هستيم كه به غير از مقطع مشروطه،  آزادي را تاپيروزي انقلاب اسلامي تجربه نكرده ايم.  معاون سياسي امنيتي استاندار سمنان كه در همايش تشكل هاي  دانشجويي دانشگاه علوم پزشكي سخن مي گفت افزود: نمي توان  پذيرفت كه چون از آزادي سوءاستفاده مي شود بايد آن را تعطيل كرد، مگر از دين و قرآن سوءاستفاده نمي شود، هر چه  مردم آگاه تر شوند مديريت وحكومت كردن بر آنها مشكل تر است.  مشفق تاكيد كرد: هنر آن است كه بر يك ملت آگاه و هوشمند حكومت شود.  وي گفت: چرا ما دختران و پسران جواني را كه علاقه مند به  دين هستند به عمروعاص نسبت مي دهيم و كف زدن آنها را پيروي از عمروعاص مي دانيم. آنهايي كه در مراسم دوم  خرداد شركت مي كنند حامي رهبري هستند.  وي افزود: بايد نقاط ضعف افراد وگروهها را بشناسيم و درجهت رفع آن قدم برداريم، نه اين كه با موضعگيري تند و خشن رابطه را براي هميشه قطع كنيم.  وي در پايان گفت: دولت ما مردمي است و بالاترين راي را بعد از انقلاب به دست آورده است در حالي كه بيشترين جفا به آن شده است. بايد از دولت حمايت كرد و مديريت استان  مجري قوانين دولت و نظام است و در اين راستا معتقديم در عين حال كه به نظرات مخالفين احترام مي گذاريم ولي مكلف  به اجراي نظرات آنها نيستيم. 
