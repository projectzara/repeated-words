 گروه شهرستانها: معاون تحقيقات، آموزش و ترويج وزارت  تعاون گفت با وجود گستردگي تعاونيها در سطح كشور، ارائه  خدمات به اعضاء آنها در حد قابل قبول نيست.  وي در اين زمينه، بر لزوم ارتقاء سطح كيفي خدمات  تعاونيها به اعضاء تاكيد كرد.  به گزارش خبرنگار همشهري در اصفهان دكتر مجتهد با اشاره  به سياستهاي اقتصادي كاهش تصدي گري دولت افزود: هدف از اجراي اين طرح، حذف واحدهاي غيرضروري دولت و واگذاري  آنها به بخش تعاوني است.  معاون وزارت تعاون ضرورت حاكم شدن ديدگاههاي جديد و نوين  بر تشكل و اداره تعاونيها را يادآور شد و گفت: بايد تفكر را وارد فعاليت تعاونيها سازيم و از توان فكري و عملي  اعضاي آنها حداكثر استفاده را به نفع تعاونيها بكنيم.  وي با توصيه به اعضاء تعاونيها براي رفع مشكل بيكاري  جوانان گفت: بسياري از نيازهاي اوليه شركتهاي تعاوني  توسط خود شركتها تامين مي شود و با كوتاه كردن هرچه  بيشتر دست واسطه ها مي توان زمينه اشتغال جوانان را فراهم ساخت. 
