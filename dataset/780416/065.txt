 گروه سياسي: "سورين پيتسوان "وزير امور خارجه تايلند روز گذشته با آقاي سيدمحمد خاتمي رئيس جمهوري ديدار و گفتگو كرد.  آقاي خاتمي در اين ديدار با اشاره به موقعيت و جايگاه  جمهوري اسلامي ايران در خاورميانه و موقعيت تايلند در جنوب شرقي آسيا تصريح كرد: با تكيه بر اهداف، مسائل،  ديدگاهها و منافع مشترك مي توانيم ضمن توسعه روابط دوجانبه، زمنيه مناسب را براي حضور موءثرتر در عرصه هاي  منطقه اي و بين المللي فراهم كنيم.  رئيس جمهوري با اشاره به پنجمين نشست كميسيون مشترك  اقتصادي دو كشور، بر عزم جمهوري اسلامي ايران براي توسعه  روابط با تايلند تاكيد كرد و برگزاري اين كميسيون را گام  عملي و موءثري در اين زمينه دانست.  آقاي خاتمي وجه غالب ارتباطات در قرني كه رو به پايان  است را برخوردو ستيز تمدنها خواند و وجود دو جنگ جهاني،  درگيريها و بحرانهاي منطقه اي كه منشاء آن يا غرب و يا با حمايت غرب بوده است را نشانه هاي بارز حاكميت نظريه  ستيز تمدنها در قرن بيستم دانست و افزود: گفت و گوي  تمدنها، وجه غالب ارتباطات در جهاني است كه در قرن آينده  به آن نيازمنديم و براي ورودبه آن جهان بايد چارچوب آن  را بر اين اساس درنظر بگيريم.  وي شرط برقراري گفت و گوي تمدنها را از بين بردن تبعيض  و تقسيم ملت هابه درجه يك و دو دانست و خاطر نشان كرد:  هيچ ملتي به دليل برخوردار بودن از برتري سياسي، نظامي،  اقتصادي و علمي نبايد خود را برتر از ديگران بداند و رابطه فقط بايد بر اساس منطق، خرد و احترام به منافع  متقابل باشد.  رئيس جمهوري توسعه روابط و همكاريهاي دو كشور در همه  زمينه ها رابراي تقويت جايگاه هر دو كشور در عرصه هاي  بين المللي موثر خواند و افزايش همكاري هاي اقتصادي در چارچوب توافقات كميسيون مشترك را مورد تاكيد قرارداد.  وزير امور خارجه تايلند نيز در اين ديدار با اشاره به  توانايي ها واستعدادهاي جمهوري اسلامي ايران در زمينه هاي مختلف، آمادگي بانكوك رابراي گسترش بيش از پيش  روابط با تهران اعلام كرد. پيتسوان همچنين در ديدار با كمال خرازي همتاي ايراني خود ديدگاههاي دولت متبوع خود در زمينه توسعه همكاريهاي دوجانبه، منطقه اي و بين المللي را به بحث و گفتگو گذاشت.  يادآور مي شود وزير خارجه تايلند در راس يك هيات  بلندپايه سياسي و اقتصادي و به منظور ديدار و گفتگو با مسئولين سياسي اقتصادي ايران وارد تهران شده است. 
