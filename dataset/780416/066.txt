 گروه سياسي: جلسه ستاد برنامه ريزي بزرگداشت صدمين سال  ميلاد امام خميني(ره)روز سه شنبه در محل اين ستاد با حضور حجت الاسلام والمسلمين سيد حسن خميني برگزار شد. در اين جلسه كه مسئولان و اعضاي كميته هاي مختلف و نمايندگان دستگاههاي اجرايي، نهادها و موءسسات بزرگداشت  مراسم سالگرد امام خميني(ره)حضور داشتند، مسئولان  كميته ها گزارشي از پيشرفت برنامه هاي پيش بيني شده  ارايه دادند. در اين جلسه حجت الاسلام والمسلمين سيد حسن  خميني در سخناني با اشاره به اهميت بهره برداري مناسب از سال امام خميني(ره)در جهت ترويج انديشه و راه آن امام  راحل، بر لزوم رويكرد جدي به نقش و مشاركت همه جانبه  جوانان و بانوان در فعاليت هاي علمي، هنري و ورزشي و توجه به مردمي بودن فعاليت ها تاكيد كرد. وي افزود: تنگ  نظري و جهت گيري خاص سياسي و جناحي در برنامه هاي سال  امام خميني(ره)آفتي است كه مي تواند موجب محروميت  قشرهايي از جامعه از مشاركت در اين عرصه شود. 
