 گروه سياسي: ملك فهد پادشاه عربستان ديروز اظهار اطمينان كرد كه عربستان سعودي و ايران براي افزايش حس  اعتماد و دستيابي به ثبات در منطقه خليج فارس، گام هاي  بيشتري بر خواهند داشت.  به گزارش خبرگزاري رويتر از رياض، ملك فهد ضمن سخنراني  در مجمع مشورتي عربستان ضمن اظهار اين نظر گفت: ما پيوند مذهبي و همسايگي و همچنين منافع مشتركي با ايران داريم و مطمئن هستيم كه مقامات دو كشور به اقدام هاي مطلوبي كه  بر اساس حس اعتماد و احترام متقابل آغازكرده اند، ادامه  خواهند داد.  وي در اين سخنراني همچنين گفت: همه اين ها در مقياس وسيع تر بازتاب يافته و روابط شوراي همكاري خليج  فارس و ايران و حتي روابط اعراب و ايران را در بر مي گيرد. 
