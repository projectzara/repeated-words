   هشت سال در دفاع مقدس بودم، درست در خط مقدم، از بدشانسي  حتي يك عدس تركش به من نخورد اما تا دلتان بخواهد به  خاطر خدمت در مناطق گرمسيري و جزاير بدنم مثل شلوار چهل  تكه پر است از بخيه هاي چاقوي پزشكان، سه بار عمل جراحي  كليه، يك بار عمل روده كه 5 سانتيمتر آن را كوتاه كردند و بالاخره تازه فهميدند كه عيب از پروستاتيت مزمن است كه  بايستي هر روز سند وصل شود و بالاخره با يك كميسيون  پزشكي بعد از چندين سال خدمت به علت از كارافتادگي  بازنشسته شدم.  حالا وارد دنياي ديگري شدم كه فشارش از فشار شب اول قبر هم بدتر است. عجب عاقبتي براي خودم خريدم با چندرغاز حقوق و خريد دارواز بازار آزاد و با 30 هزار تومان  جوابگوي چهار بچه كلاغ كه مدام دهانشان باز است بايد باشم. به خاطر اينكه پول تاكسي ندهم اين پيكر نحيف و مريض را دنبال خودم مي كشم تا به بازار به اصطلاح  تاناكورا يا لباس هاي دست چندم خارجي ها بروم و با 10 هزار تومان 4 نفر را بپوشانم.  اتاقم بوي تاناكورا را گرفته و 20 هزار تومان بقيه و 20 هزار بلاي آسماني از يك طرف صاحب خانه و از طرف ديگر همسرم، خلاصه دوم برج آه در بساط ندارم. گاهي كساني را مي بينم كه براي خودشان كسي بودند ولي الان سيگار فروشي  مي كنند و من فلك زده نيز بايستي به برادر و فاميل رو بزنم و تقاضاي كمك كنم. اگر مي توانستم آن سيگارفروشي را هم مي كردم ولي بيمارم وبي عار و با سمتي كه داشتم اصلا"  جور در نمي آيد. تازه بايستي متلك هاي فاميل را هم هضم  بكني كه وقتي فرمان مي دادي فكر امروزت نبودي؟ و من  احساس مي كنم كه هي قدم كوچك و كوچكتر مي شود. اگر در عرق سرد خودم خفه نشوم خيلي است !  يك ماه تمام پاي راديو مجلس شوراي اسلامي نشستم تا درآمدها تمام شد و به بخش هزينه ها رسيد.  تازه فهميدم كه خوشا بحال آنهايي كه امسال بازنشسته  مي شوند، با تمام اشل حقوقي !  بازنشسته هايي كه زير سال 70 وبازنشستگاني كه بين  سال هاي 70 و 78 همه از يك قشر يك درجه؟!  من نمي دانم يك بازنشسته را مگر مي شود تقسيم كرد. خوب من هم جبهه بودم الان هم عليل هستم در طول مدت خدمتم  بارها زير چاقوي جراحي رفتم چرا حق ناحق مي شود؟ حتي پول  دكتر را هم بايستي خودم بدهم.  لايحه اي تصويب شد كه آنهايي كه 60 سال دارند 9000 تومان  كمك عائله مندي مي گيرند. لابد فكر كردند كه يك مرد 50 ساله مي تواند شغل ديگري داشته باشد، شما هم خوب مي دانيد كه شغل براي همه كس پيدا نمي شود چه برسد به  اشخاص 40 تا 50 سال تازه فكر آن را نكرده اند كه كساني  كه عذاب اين دنيا را دارند مي كشند و درحال خدمت عليل  شده، سكته كرده و كليه از دست داده نمي توانند كار كنند پس چرا براي بيماران از كارافتاده اين لايحه شامل  نمي شود كه حتي راه هم نمي توانند بروند.  به شاغلين برنج، روغن، تن ماهي و غيره اهدا مي فرمايند ولي ما...  ما هم از تريبون نوشتني استفاده مي كنيم چون در چهارچوب قانون اساسي آزادي و انتقاد آزاد است و ما دلمان را خوش  مي كنيم به وعده و قول ها از جمله حق مسكن، حق شغل، حق  جذب و حق عائله مندي براي همه بازنشستگان. خدا بدادم برسد باز صداي اين زن بلند شد پاشو برو نان بربري بخر اين طور شكم بچه ها سير مي شود و من به فكر اينكه تا كي اين وضع  ادامه دارد و تا كي تحمل مي كنم. از بازار عطاري ها رد شدم و بعد از سلام گفتم مرگ موش داريد شايد يك روز به  درد بخورد!  يك بازنشسته 
