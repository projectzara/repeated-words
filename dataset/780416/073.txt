   در بردميدن بهار، سروهاي كهن و هميشه سبز شيراز غروبي  ابدي را انتظار مي كشند. شيراز جنت طراز كه هماره نام آن  يادآور شعر و شور و ادب و دانش و هنر و گل و بلبل و حافظ و سعدي و سروهاي ناز رعنا است. دريغا دريغ كه گنجينه اي  از سروهاي دويست، سيصد ساله آن را، خزان انديشانه، سر مي برند و با ديوارهايي از آهن و سيمان و بتون، تنگ و نفس گير، زنداني مي كنند و نابخردانه قفس حبس را گورستان  سروهاي زنده مي نمايند.  در منطقه دينكان شيراز در ضلع غربي هنرستان نمازي، باغي  را به مسلخ تفكيك برده اند و ده ها درخت سرو كهن سال  زيبا، كه هر بيننده اي را مجذوب خود مي سازد در محوطه هايي قفس مانند به حبس مي كشند و خشكيدن و نابودي  محتوم آنها را رقم مي زنند. عكس هاي ارائه شده به خوبي  ناآگاهي و نابخردي دست اندركاران را به تصوير مي كشد.  چرا كه با وجود امكانات مساعد در بهره گيري از زيبايي  طبيعي سروها براي طراحي اصولي و مبتني بر جنبه هاي فني و زيباشناختي تنها به سود سوداگران انديشيده و خاطره سبز نياكان را فداي ناسپاسي خزان انديشان نموده اند.  - به راستي آيا مسئولين امر به تعهدات اجتماعي، علمي و فني خودآگاهند؟ - براستي آيا منافع ناشي از چنين عملكردي، چشم پوشي  متوليان شهر از تعهدات خود در برابر حقوق شهر و شهروند را توجيه مي نمايد؟ اگر امروز با سكوت تنها به تماشاي اين فجايع اسفبار طبيعي بنشينيم، جواب فرزندان مان را كه آن روز نه از درخت نشان مانده و نه از درخت نشان، چه خواهيم داد؟ م- نظرزاده 
