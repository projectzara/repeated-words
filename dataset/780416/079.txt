 رقابتهاي بين المللي فوتبال "اميدها" برگزار مي شود گروه ورزشي: مسابقه هاي فوتبال چهارجانبه كيش از روز پنجم مرداد ماه با حضور چهار تيم پيروزي تهران، بهمن كرج،  سايپا تهران و سپاهان اصفهان برگزار مي شود.  همچنين مسابقه هاي بين المللي "جام كيش "كه با حضور تيم هاي جوانان، اميد(المپيك)ايران و چند كشور خارجي  در نيمه دوم سال جاري در كيش و در مجموعه ورزشي المپيك  اين جزيره انجام خواهد شدجزيره كيش با توجه به موقعيت و امكانات خاص و ويژه اي كه در اين خصوص دارد، مي خواهد اين مسابقه ها را هر ساله و در اولين دوره آن با حضور تيم هاي فوتبال جوانان و اميد ايران، اميد امارات، اميد ازبكستان و يكي از دو تيم استقلال و يا پيروزي برگزار كند.  هيات فوتبال منطقه آزاد كيش در حال حاضر مشغول  برنامه ريزي براي فراهم آوردن مقدمات برگزاري اين  مسابقه ها است.  با توجه به وضعيت خاصي كه در تيم هاي ملي در رده هاي سني  مختلف دارند قطعا" برگزاري و انجام اينگونه بازيها مي تواند به شكل شايسته اي براي فوتبال كشور مثمرثمر باشد.  چرا كه حفظ تيم هاي ملي در رده هاي سني مختلف در فواصل  بين مسابقه هاي جهاني و آسيايي كه معمولا" تيم هاي ما نيز فعال نيستند بسيار منطقي است و برنامه ريزي براي  حضور و شركت در اين گونه تورنمنت ها مي تواند در آماده سازي تيم هاي ملي رده هاي پايه و مستمر بودن اين  تيم ها نقشي موءثر داشته باشد. به خصوص اين كه كيش به  عنوان يك جزيره توريستي و برخوردار بودن از امكانات  مناسب و ايده آل اقامتي و ورزشي مي تواند در اين راه كمك  و خدمات زيادي به فوتبال ايران ارائه نمايد. 
