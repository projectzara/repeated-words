 اندي- وارهول(19871928)جز ترك زادگاهش پيتزبورگ و رسيدن به محيط هنري نيويورك آرزوي ديگري نداشت. ولي  پيتزبورگ فرزند مشهور خويش را فراموش نكرده و ساختمان  فروشگاهي چند طبقه را پس از تعمير و بازسازي به موزه  وارهول تبديل كرده است. اين بنا شامل هفت طبقه است كه هر طبقه آن به يك مرحله از زندگي وارهول اختصاص يافته است.  قسمت هم كف اين بناي زيباي قديمي(تاريخ بنا 1911)به  تاريخچه زندگي هنرمندي كه والدينش از كشور چكسلواكي به  امريكا مهاجرت كرده بودند و طبقه ششم به تمامي دوستان و آشنايان وارهول كه اكثرا" هنرمندان هم عصر وي بوده اند،  تعلق دارد.  به نوشته مجله فوكوس، 900 تصوير و هزاران فتوگرافي، 60 كپي از فيلمهاي اوليه و 2500 فيلم ويدئو، نامه، اسناد و گفت وگوهاي ضبط شده و مصاحبه ها، ماترك هنرمندي است كه  بيش از تمامي هم دوره هاي خود ديد هنري ما را متاثر كرده  است.  با مهماني مجلل و سه روزه در ساختماني كه هزينه بازسازي  آن 3/20 ميليون مارك برآورد شده است، بازگشت آثار هنرمندي را كه به آن ديار تعلق دارد، جشن گرفتند و درهاي  بايگاني موزه را نيز بر روي علاقه مندان گشودند تا بتوانند اشتياق شديد هنرمند را به جمع آوري اشياء مختلف  نظاره گر باشند از زمين تا سقف آرشيو را مدارك، نامه ها،  طرحهاي روزنامه "اينترويو" متعلق به وارهول پوشانده اند.  به گفته سرپرستي موزه سالها لازم است تا همگي اين مدارك  بازرسي، مطالعه و طبقه بندي شده و به نمايش درآيند. 
