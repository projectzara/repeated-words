 گروه اجتماعي: به منظور مبارزه با ربوده شدن كودكان  توسط يكي از والديني كه از هم جدا شده اند و بردن اين  كودكان به خارج از كشور قانون جديدي در انگلستان تدوين  شده است.  به گزارش ايرنا، بر اساس اين قانون جديد، افراد زير 16 سال و حتي نوزادان تازه متولد شده انگليسي نيز براي سفر به خارج از كشور نياز به گذرنامه جداگانه خواهند داشت.  به گفته معاون وزير كشور انگلستان، طي سال گذشته 230 مورد ربودن و انتقال به خارج كودكان انگليسي توسط يكي از والدين آنان گزارش شده است.  پس از متاركه زن و شوهر، دادگاه غالبا" سرپرستي كودكان  را در اختيار يكي از والدين قرار مي دهد يا دستور مشاركت  در سرپرستي بر اساس يك برنامه زمان بندي شده را صادر مي كند.  در اين گونه موارد، پدر يا مادر حق ندارند، فرزندان را بدون اطلاع والد ديگر به خارج كشور ببرند يا تغيير محل  دهند.  موارد متعددي ديده شده است كه اين دستور كار دادگاه  توسط پدر يا مادر ناديده گرفته مي شود و فرزند بدون  اجازه والدي كه كودك تحت سرپرستي او قرار ندارد، به خارج  برده مي شود. 
