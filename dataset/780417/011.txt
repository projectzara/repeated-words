 واحد رسانه هاي خارجي همشهري: بوئنوس آيرس، پايتخت  آرژانتين، احتمالا" در خطر از دست دادن شهرت خود به  عنوان يكي از امن ترين جاهاي امريكاي لاتين براي زندگي  كردن است طي 3 سال گذشته، گزارشهاي حمله، تهديد به ضرب و سرقت در اين شهر 2 برابر شده است در سال جاري كه  انتخابات رياست جمهوري در اين كشور برگزار خواهد شد،  بزهكاري و ارتكاب جرايم موضوع محوري و اصلي در اين  انتخابات خواهد بود.  به گزارش بي. بي. سي، ايستگاههاي بازرسي پليس، در 2 ماه  گذشته، منظره اي معمولي در بوئنوس آيرس شده است.  زماني اين شهر امن ترين جاي امريكاي لاتين شناخته مي شد،  اما اكنون پايتخت آرژانتين را موجي از سرقت و خشونت  فراگرفته است.  سال پيش، از هر 3 نفر، يكي مورد سرقت قرار گرفت و تقريبا" يك ميليون فقره ارتكاب جرم گزارش شد كه بيش از 2 برابر آمار و ارقام سال 1995 است. اين گزارشها براي شهري  كه هميشه به شب زنده داريهاي طولاني و خوشگذراني ها شهرت  داشت بسيار ناخوشايند است گفتني است كه ديده مي شود خانه ها و مغازه ها را هرچه بيشتر با ميله ها و حفاظهاي  آهني مي پوشانند. داروخانه ها و ساير مراكز بازرگاني  كوچك مانند مغازه ها بيشتر مورد تهاجم قرار مي گيرند.  يك مغازه دار مي گويد: "در سال گذشته، يك مغازه نزديك من  6 بار مورد سرقت قرارگرفت. اما من تا حالا ايمن بوده ام،  با اينكه 3 سال است در اينجا اقامت دارم. " يك مغازه دار ديگر مي گويد: "نه شب امنيت داريم نه وسط روز. ما دايما" مواظب و مراقب اوضاع هستيم. هميشه به  صورت مشتريانمان نگاه مي كنيم تا ببينيم براي خريد آمده اند يا منظورهاي پليدي درسر دارند. " 
