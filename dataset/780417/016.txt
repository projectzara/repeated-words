 گروه علمي فرهنگي: طرح سنجش بينايي، شنوايي و آمادگي  تحصيلي كودكان ورودي پايه اول دبستان براي سومين سال  متوالي در كشور اجرا مي شود.  سنجش بينايي، شنوايي و آمادگي تحصيلي كودكان يكي از شرايط لازم براي ثبت نام در كلاس اول دبستان است.  به گزارش روابط عمومي اداره كل آموزش و پرورش شهرتهران،  اين طرح از شانزدهم خرداد تا چهاردهم مرداد امسال اجرا مي شود و در صورت ضرورت قابل تمديد خواهد بود.  اين طرح به طور مشترك از سوي وزارتخانه هاي آموزش و پرورش و بهداشت، درمان و آموزش پزشكي و همچنين سازمان  بهزيستي برگزار مي شود.  در تهران 60 پايگاه شهري و دو پايگاه روستايي كار سنجش  بينايي، شنوايي و آمادگي تحصيلي 110 هزار كودك ورودي  پايه اول را به عهده دارند. 
