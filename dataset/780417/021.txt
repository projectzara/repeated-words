 مهمترين رويداد عرصه نشر در هفته جاري را بايد تصويب " لايحه معافيت دائمي ناشران و كتابفروشان از پرداخت  ماليات به شمار آورد كه قريب به يك دهه بحث ومنازعه بين  ناشران و وزارت ارشاد از يك سو و وزارت دارايي از سوي  ديگر را به دنبال داشت. اما در نهايت مسئولان و نيز نمايندگان محترم دريافتند كه كار فرهنگي در اين كشور، آن  هم در عرصه نشر، تنها خون دل خوردن و زحمت است و با تيراژ 3000 جلد و كمتر از آن هيچ ناشر و كتابفروشي،  سرمايه و سودي به كف نمي آورد كه بتوان بر آن ماليات بست.  همچنين در هفته گذشته، از سوي وزارت فرهنگ و ارشاد اسلامي آيين نامه مجوز دايمي نشر صادر شد و قرار شد كتابهاي چاپ اولي كه تغيير يا افزوده اي بر آنها مترتب نشده است، با همان مجوز چاپ نخست براي بارهاي بعدي نيز به چاپ برسند و نيازي به ارسال مجدد به ارشاد را ندارند.  با اين توضيح كوتاه، به سراغ كتابهاي منتشره در هفته  جاري مي رويم.  * نام عبدالرحمن جامي به عنوان شاعري كه داستانها و حكايتهاي بسياري را به نظم و نثر درآورده و بهارستان وي  كه به تقليد از گلستان سعدي نوشته شده است، معروف تر از ساير آثارش است(گرچه بعدها قاآني كتاب پريشان را براساس  گلستان و بهارستان تحرير كرد و از معاصران نيز كتاب " التفاصيل "اثر فريدون توللي قابل ذكر است، با گرايش  ويژه به طنز). از اين شاعر كهن به تازگي چهار جلد از مجموعه آثارش به كوشش دفتر نشر ميراث مكتوب به چاپ رسيده  و از قرار، باقي آثار آن نيز در دست چاپ است. دفتر نشر ميراث مكتوب كه از حدود سال 1374 فعاليتهاي خود را آغاز كرده است، تاكنون آثار ارزشمند خطي را كه بعضي از نسخ  آنها ناياب بود، احيا كرده و از اين راه، كمك شايان  توجهي به حفظ و بقاي ميراث مكتوب نموده است.  * از زماني كه مجيد شريف(كه مرگ وي مشكوك معرفي شد) كتاب اراده قدرت اثر معروف نيچه، فيلسوف آلماني را ترجمه  كرد، مجددا" بيشتر بر سر زبانها افتاد. در طي هفته جاري،  آخرين ترجمه مرحوم شريف با عنوان سيرحكمت در يونان  (فلسفه در عصر تراژيك يونانيان)اثر نيچه به همراه چاپ  دوم اراده قدرت از سوي انتشارات جامي به چاپ رسيد.  همچنين در اين هفته چاپ تازه اي از اثر معروف نيچه(چنين  گفت زرتشت)با ترجمه داريوش آشوري و از سوي نشر آگاه  منتشر شده است.  * نام سهراب شهيد ثالث با سينماي پيشرو و آوانگارد در آميخته است و فيلم "طبيعت بيجان "و نيز" يك اتفاق ساده " وي همچنان ياد و خاطره هاي بسياري را در اذهان زنده  مي كند. شهيد ثالث، سال گذشته در چنين روزهايي، دار فاني  را وداع گفت. امسال همزمان با سالگرد درگذشت آن زنده ياد و به كوشش علي دهباشي كتاب" يادنامه سهراب شهيد ثالث " شامل مطالبي از مرتضي مميز، آيدين آغداشلو، اميد روحاني،  داريوش مهرجويي و نيز سه فيلمنامه منتشر نشده، همراه با مصاحبه اي مفصل و نيز آلبوم عكسهاي وي، از سوي نشر سخن و شهاب منتشر شده است.  * كي يركگارد فيلسوف دانماركي از جمله انديشمنداني بود كه در فضاي مدرنيسم و ماشين زده غرب مباحث اخلاقي -  ايماني را با زاويه اي تازه مطرح كرد. نگاه وي به حوادث و رخدادهاي مذهبي - ديني تاريخ اديان، از جمله ذبح حضرت  اسماعيل توسط حضرت ابراهيم، علاوه بر تازگي و طراوت،  حاوي نكات روشنگري بود و پرسشهاي تازه اي را در اذهان  برانگيخت. از كي يركگارد به تازگي كتاب" ترس و لرز" با ترجمه عبدالكريم رشيديان و از سوي نشر ني منتشر شده است.  رشيديان كه وجه همت خود را به ترجمه آثار كلاسيك از فلاسفه بزرگ غرب اختصاص داده، پيش از اين "نقد قوه حكم " كانت و" پديده شناسي "ليوتار و" پديدارشناسي "هوسر و " پراگماتيسم "ويليام جيمز را ترجمه كرده بود.  روي پيشخوان كتاب فروشي ها آموزش گرامر و مكالمه زبان آلماني  موءلف و مترجم: حسنعلي وحيد /مهر ويراستار: مرحوم دكتر مهدي /خجسته ناشر: موءسسه نشر اختر /تبريز چاپ سوم، بهار / 1378 592 صفحه، /وزيري 2500 تومان.  اين كتاب، جلد اول، از مجموعه دو جلدي خودآموز آموزش  گرامر و مكالمه زبان آلماني است كه همراه با پنج نوار ترجمه و به بازار نشر عرضه شده است. كتاب، از لحاظ گرامري مورد تاييد استادان دانشگاههاي برلن و ايران واقع  شده و در دانشگاههاي ايران نيز تدريس مي شود. مجموعه در پانزده فصل تنظيم شده و مي تواند مورد استفاده محققان،  مترجمان و دانشجويان رشته زبان آلماني و مترجمي زبان  آلماني واقع شود.  كانت، درس هاي فلسفه اخلاق     كاظم /جيرودي انتشارات /فراديد چاپ /اول، 1378 5000 /نسخه  120 صفحه، /رقعي 400 تومان.  روزهاي به يادماندني و برفك، به ترتيب داستاني بلند و كوتاه است كه مجموعه اين كتاب را تشكيل مي دهد. داستان  بلند به مرور خاطراتي از جبهه جنگ ايران و عراق  مي پردازد و برفك، داستان كوتاهي است كه اتاق انتظاري در يك مطب را توصيف مي كند. 
