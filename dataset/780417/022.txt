 برنج مورد نياز كشور از خارج وارد و به صورت يارانه اي  توزيع مي شود در حالي كه قيمت تمام شده برنج داخلي چند برابر قيمت هاي جهاني است، امسال نيز دولت با هدف پيشگيري  اززيان كشاورزان شاليكار تصميم داردمحصول مازاد بر نياز برنج آنان را به نرخ توافقي خريداري كند.  براساس آمارهاي مستند وزارت كشاورزي قيمت يك كيلو برنج  مرغوب دربازارهاي جهاني حداكثر دو هزار و 400 ريال است  اين قيمت در ايران به دليل گراني نهاده هاي كشاورزي و بالا بودن دستمزد كارگران حدود هشت هزارريال است. جميل  عليزاده شايق دبير ستاد برنج كشور روز سه شنبه در رشت  اعلام كرد: براي واردات و توزيع يارانه اي برنج مورد نياز كشور ازخارج هماهنگي شده و هيچ نگراني در اين زمينه وجود ندارد. به گزارش خبرگزاري جمهوري اسلامي وي گفت 240 هزار هكتار از شاليزارهاي استانهاي گيلان و مازندران به دليل  بروز پديده خشكسالي و كم آبي در معرض نابودي قرار دارد.  وي افزود: از اين ميزان زمين شاليزاري 160 هزار هكتار آن  در استان گيلان و 80 هزار هكتار آن در استان مازندران  قرار دارد. به گفته وي اين مزارع امسال بين 10 تا 90 درصد آسيب خواهند ديد. عليزاده شايق گفت: با هماهنگي هاي  به عمل آمده در چند روزآينده مقداري از آب سد لار در اختيار كشاورزان مازندران قرار مي گيرد كه به اين طريق  75هزار هكتار از زمينهاي شاليزاري از نابودي نجات  مي يابد. دبير ستاد برنج كشور افزود: تاكنون بيش از هفت  هزار و 500 دستگاه موتورپمپ بين كشاورزان گيلان و مازندران توزيع شده و تا هفته آينده دو هزار و500 دستگاه  موتور پمپ جديد وارد كشور مي شود. 
