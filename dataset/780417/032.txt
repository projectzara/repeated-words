 جنايت كم سابقه خيابان بهبودي تهران كه عاملان آن چند جوان مي باشند و جنايت ها و تبهكاري هايي از اين دست كه  از چند سال پيش در كشور ما به ويژه شهر تهران رواج يافته،  زنگ هاي خطر را درباره حوادث احتمالي آينده در زمينه  افزايش اين قبيل خشونت ها توسط جوانان به صدا در آورده  است. مي گويند يكي از متهمان جنايت تكان دهنده خيابان  شادمان جواني سربه زير و كم حرف بوده است و دست يازيدن  وي به جنايتي چنين موحش بسيار شگفت انگيز و سئوال  برانگيز است. اما وقتي به سراغ ريشه ها مي رويم مي بينيم  كه پاسخ سئوال خود را بيش از آنكه در رفتار يك يك اين  خلافكاران جوان جامعه جستجو كنيم بايد در علت هاي ديگري  پيدا نمائيم.  جوانان به اقتضاي سن و نيازهاي طبيعي و اجتماعي خود توقع  دارند كه اين نيازهاي آنان تامين شود. به هردليل كه يك  جوان از حق داشتن كار، سرپناه و درآمد لازم براي رفع  نيازهاي خود محروم بماند، خواه ناخواه به مسيرهاي  انحرافي كشيده مي شود بنابر اين ريشه يابي عميق رشد جرايم گوناگون در ميان جوانان بايد به عنوان يك اولويت  مهم مورد توجه قرار گيرد.  در آغاز دهه ء 1360 برنامه قانوني بهداشت و تنظيم خانواده  بدون ارائه دلايل منطقي و قانع كننده، از نظام اجتماعي  كشور كنار گذاشته شد. در آن زمان مخالفت با اين قبيل  تصميمات، نوعي خطر كردن بود. در آن زمان بسياري از منتقدان اصولي آن تصميم شتابان، براين باور بودند كه  جامعه ايران در آينده اي نه چندان دور بايد بار سنگين و هزينه هاي سيلاب جمعيتي را كه از آن پس راه مي افتاد بپردازد و امروز وقتي از زبان تحليلگران اقتصادي  مي شنويم كه اگر در هر سال نتوانيم براي بيش از يك  ميليون نفر متقاضي كار شغل ايجاد كنيم در سال 1383 يعني  5 سال ديگر 5 ميليون جوان بيكار خواهيم داشت، بيشتر به  نگراني و دلشوره اي كه در آن سالها داشتيم فكر مي كنيم.  يك كارشناس مسايل جمعيتي كشور مي گويد: وقتي در يك مملكت  جمعيت جوان قاعده هرم سني را تشكيل مي دهد، تا چه اندازه  بايد امكانات گوناگون براي تامين نيازهاي اين قشر بسيج  شوند و به طور حتم يكي از تبعات ناجور رشد بي رويه جمعيت  در هر كشوري، به ويژه كشورهاي در حال توسعه و كم درآمد،  رشد انواع تخلفات و تبهكاري هاست. من وقوع جنايات موحش و تكان دهنده اي نظير آنچه در خيابان بهبودي تهران رخ داد را يكي از پيامدهاي، رشد ناموزون جمعيت در ايران مي دانم. " بدنيست بدانيم، مخالفان برنامه بهداشت و تنظيم خانواده  كه در دهه 1360 به نوعي راه را براي افزايش ناگهاني  جمعيت كشور هموار كردند، امروز در زمره منتقدان  برنامه هاي اقتصادي دولت درآمده اند. چرا كه امروزه ديگر كسي به خود اجازه نمي دهد، از لغو برنامه هاي كنترل  جمعيت سخني به ميان بياورد. اما افراد و جريان هايي  هستند كه بدون نگاه به گذشته نه چندان دور از رشد غول  بيكاري داد سخن مي دهند و دولت را به ناتواني در ايجاد شغل براي بيكاران بخصوص جوانان جوياي شغل متهم مي رسازند.  يك كارشناس اقتصادي مي گويد: "اينكه بيكاري در حد بسيار نگران كننده اي در كشور ما وجود دارد، شكي نيست و اينكه  دولت موظف است براي انبوه جوانان جوياي كار، در سراسر ايران كار توليد كند، ترديدي وجود ندارد اما ايجاد بيش  از يك ميليون شغل جديد در هر سال نيازمند سرمايه گذاري هاي كلان در بخش توليد است، نه آنكه بسياري  از كارخانه هاي موجود كشور نيز با ظرفيت پايين كار كنند و يا بعضي از آنها تعطيل باشند. اما چگونه مي توان،  زمينه را براي جذب سرمايه ها در بخش توليد فراهم كرد؟ پاسخ آسان است ايجاد امنيت لازم براي سرمايه گذاري در بخش توليد و تمامي طرح ها و پروژه هاي سالمي كه به ايجاد مشاغل جديد بيانجامد. به قول معروف نقطه آسيبپذيري در همين جاست. يك جناح خاص سياسي مستقيم يا غيرمستقيم با دامن زدن به مسايل گوناگون زمينه را براي سرمايه گذاري  اقتصادي در كشور ناامن مي كند. وقتي سرمايه گذاري انجام  نشود، بيكاري در كشور رشد مي كند و برشمار بيكاران  افزوده مي شود. جوانان بيكار كه براي تامين نيازهاي برحق  و طبيعي خود نياز به درآمد اقتصادي دارند، در اين راه  ناموفق مي مانند وخواسته يا ناخواسته به سوي خلاف،  بزهكاري و جنايات بسيار تكان دهنده سوق داده مي شوند. آن  وقت همان جناح خاص كه امروزه به عنوان منتقد اصلي دولت  آقاي خاتمي درآمده و مدام دولت را به دليل كم كاري در زمينه كاهش بيكاري و نرخ تورم به باد انتقاد مي گيرد، با دستي ديگر و از طريق ارائه طرح هاي تحديدكننده آزادي و امنيت در كشور عرصه را براي سرمايه گذاري در بخش هاي  مختلف اقتصادي هرچه بيشتر تنگ مي كند و اين چرخه باطل  همچنان ادامه مي يابد. " " تورج نفيسي "دانشجو مي گويد: "بيشتر افراد جواني كه به  علت ارتكاب جرم و تخلفات گوناگون دستگير مي شوند معمولا"  يا بيسوادند و يا اينكه داراي سطح تحصيلات بسيار پايين  مي باشند. اما هزاران جوان دانش آموخته در رشته هاي  گوناگون دانشگاهي نيز با هيولاي بيكاري دست و پنجه نرم  مي كنند. به عنوان مثال براي فارغ التحصيلان رشته هاي  علوم انساني، اقتصاد، كشاورزي، صنايع، الكترونيك و عمران.  .. زمينه كاري وجود ندارد. حتي جواني را مي شناسم كه از دانشجويان ممتاز فارغ التحصيل رشته الكترونيك دانشگاه  تهران بود كه پس از سه سال بيكاري راهي خارج از كشور شد.  با اين حساب بايد براي اين همه فارغ التحصيل كار مناسب ايجاد شود و زماني در اين هدف توفيق مي يابيم كه بتوانيم  بخش توليد را در كشور تقويت كنيم يعني كار مولد به وجود بياوريم و در صورتي تامين اين هدف ميسر خواهد بود كه  اولا" همه نيازهاي واحدهاي توليدي موجود كشور اعم از ارز،  مواد اوليه و.. تامين شود تا آنها بتوانند با ظرفيت  كامل كار كنند و ثانيا" نسبت به طراحي و احداث كانون هاي  جديد كار مولد اقدام شود.  اين دانشجو مي افزايد: تا معضل بيكاري حل نشود،  نمي توانيم انتظار داشته باشيم كه ميزان جرايم جوانان  كاهش پيدا كند و هرگز قادر نخواهيم بود با افزايش مراكز و نيروهاي انتظامي و نظارتي با رشد روزافزون تخلفات كه  از بستر بيكاري برمي خيزد مقابله كنيم ".  با" م - رياحي "فوق ديپلم بيكار در پارك لاله به گفت وگو مي نشينم. مي گويد دوسال است كه تحصيلاتش را در رشته  نقشه كشي به اتمام رسانده و در اين مدت يازده بار شغل  عوض كرده، اما حالا بيكار است بهتر است از زبان خودش  بشنويم: "بار اول به تناسب رشته تحصيلي ام براي كار مراجعه كردم، اما هرجا كه رفتم پاسخ منفي شنيدم. بالاخره  با پا درمياني يكي از بستگانم در يك كارگاه شابلون زني  مشغول كار شدم. اما آن كارگاه كارش خوب نچرخيد و سه نفر از كارگرانش را اخراج كرد كه يكي از آنها من بودم پس از حدود 6 ماه و اندي بيكاري، توسط يك آشناي ديگر در يك  كارگاه ساختماني در شهر جديد هشتگرد به كار مشغول شدم،  پس از چند ماه وقتي پيمانكار مربوطه از وصول مطالبات  خودش عاجز مانده بود، ما را نيز كنار گذاشت. از آن به  بعد به همه جور كار از روزنامه فروشي، گل فروشي تا فروش  كتابهاي دست دوم رو آوردم، اما الان كه در حضور شما هستم بيكارم ". بعد از لبخندي كوتاه ادامه مي دهد:  " از شما چه پنهان كه همين دوروبرهاي پارك به امثال من  پيشنهادهاي پردرآمدي هم مي شود. اينكه بيافتيم توي كار فروش مواد(موادمخدر)! كمااينكه دونفر از كساني كه با آنها چند جا كار كرده بوديم الان اين كاره اند، اما من  اينطوري بار نيامده ام. حاضرم نظير همان كارهاي سابقم را انجام بدهم اما خدا نكند كه توي كار مواد قاطي بشوم. خوب بالاخره خدا بزرگ است "اين جوان را با كتابي كه دوباره  به مطالعه آن در سايه درخت پارك پناه مي برد، تنها مي گذاريم.  كارشناسان اقتصاد مي گويند: در كشوري چون ايران كه جمعيت  جوان روبه رشد و جوياي كار آن مدام در حال افزايش است و حداقل قريب به دو دهه با اين منحني اوج گير و بحران زا روبه رو خواهد بود، بايد بسياري از برنامه هاي كلان،  برپايه ايجاد شغل براي جوانان طراحي و اجرا شود و حساسيت  و اهميت ايجاد شغل در كشور ظرف سال هاي آينده كه شمار بيشتري از جمعيت جوان كشور به انبوه جويندگان كار مي پيوندند، بيشتر خواهد شد.  " گروه گزارش " بازتاب يك گزارش 
