 فرمانده ناحيه انتظامي خراسان گفت: سه تن از انواع  مواد افيوني با انهدام چند باند بين المللي قاچاق طي  هفته جاري در سطح اين استان كشف و ضبط شد.  سردار سرتيپ بهرام نوروزي روزچهارشنبه در جمع خبرنگاران  افزود: ماموران انتظامي طي چند رشته عمليات مسلحانه و فعاليتهاي اطلاعاتي موفق به شناسايي و انهدام اين  باندهاي بين المللي قاچاق مواد مخدر شدند.  وي گفت: در اين چارچوب 1146 كيلوگرم ترياك در كوير طبس،  1100 كيلوگرم مواد مخدر در نوار مرزي سرخس و بقيه آن در كاشمر و ديگر مناطق مرزي جنوبخراسان كشف شد.  او افزود: قاچاقچيان عضو اين باندها با تجهيز به 17 قبضه انواع سلاح ومهمات، تعدادي بي سيم پيشرفته و مينهاي  ضدنفر و ضدخودرو قصد ترانزيت محوله هاي حاوي مرفين و هرويين را از طريق ايران به كشورهاي اروپايي داشتند.  سرتيپ نوروزي گفت: دراين رشته عمليات علاوه بر دستگيري  25 تن از سوداگران مرگ و هلاكت و زخمي شدن گروهي از آنان،  80 دستگاه خودرو حامل مواد مخدرتوقيف شد و 500 ميليون  ريال وجه نقد و چك بانكي نيز بدست آمد.  ناحيه انتظامي فارس نيز اعلام كرد ماموران مبارزه با مواد مخدرهفته جاري 8/117 كيلو گرم مواد مخدر را در راههاي ورودي و خروجي اين استان كشف كردند.  بر اساس اين گزارش اين مواد شامل 58 كيلو گرم ترياك، 59 كيلو گرم مرفين و مقداري هروئين، شيره ترياك و سوخته  بوده است.  در اين رابطه، 27 متهم شناسايي و به همراه 9 دستگاه  خودرو توقيف شده تحويل مقامات قضايي شده اند.  مواد يادشده در شهرستانهاي فسا، آباده و ني ريز كشف شده  است. 
