 گرفتگي و تركيدن لوله فاضلاب در منطقه ولي آباد شهرري،  صدها ميليون تومان خسارت بر جا گذاشت.  اين حادثه در ساعت دو بامداد روز چهارشنبه رخ داد.  فرماندار شهرري در هنگام بازديد از اين محل در گفت و گو با خبرگزاري جمهوري اسلامي گفت: اين حادثه باعث شده اكثر خانه هاي ولي آباد دچار آبگرفتگي شوند.  حميد رضا شهبازي با اشاره به تشكيل ستاد حوادث در فرمانداري شهرري افزود: از تمام ارگان ها براي كمك رساني  به مردم ولي آباد در خواست كرده ايم.  به گفته وي، به علت شدت جريان آب و احتمال بروز خطرات و خسارات بيشتر، فعاليت براي مهار سريع بخش خسارت ديده  شبكه فاضلاب ري ضروري است.  فرماندار شهرري اضافه كرد: هلال احمراين شهرستان براي  اسكان موقت آسيبديدگان اقدامات لازم را انجام داده است.  شهردارمنطقه 20 تهران نيز كه درمحل حادثه حضور داشت،  اعلام كرد: بايدبراي اصلاح كانال ها اقداماتي را انجام  دهيم.  احمدي خميني افزود: اگرمخزن 600 هزار متر مكعب جنوب صالح  آباد شهرري راه اندازي شود از بروز اينگونه مشكلات در اين شهر جلوگيري مي شود.  وي دفن زباله ها، وجود كارخانه ها و سرازير شدن  فاضلابهاي تهران را ازجمله مشكلات شهرري عنوان كرد. 
