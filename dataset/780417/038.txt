 رئيس اداره بازرگاني شهرستان مرزي آستارا گفت: در پي  اخطارهاي قبلي، 13 كارگاه مزاحم دراين شهر از سوي  اتحاديه هاي صنفي آستارا، تعطيل شده است. رمضان كامران پي  روز چهارشنبه افزود: براساس مصوبه كميسيون نظارت  برواحدهاي صنفي شهرستان آستارا، به يكصد واحد صنفي كه به  عنوان كارگاه مزاحم شناخته مي شوند اخطار داده شد تا محل  كسب خود را به محلي كه براي آنان در نظر گرفته شده است  منتقل كنند. وي تصريح كرد: در صورت عدم رعايت مصوبه  مذكور، بزودي 80 كارگاه مزاحم ديگر اين شهر نيز تعطيل  خواهند شد. رئيس اداره بازرگاني شهرستان آستارا خاطرنشان  كرد: براي كارگاههايي كه به عنوان مزاحم شناخته مي شوند از سوي شهرداري پروانه فعاليت صادر نمي شود. 
