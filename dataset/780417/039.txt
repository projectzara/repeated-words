 گفت وگو با جيمي ردنپ، بازيكن تيم ليورپول     " گلن هادل "مربي سابق تيم ملي فوتبال انگلستان "ردنپ "را بهترين پاسور جزيره مي داند گروه ورزشي: "تري ونبلز" و" گلن هادل "مربيان سابق تيم  ملي فوتبال انگليس آرزو داشتند، "جيمي ردنپ "را در تركيب اصلي تيم خود داشته باشند اما وي هربار در آخرين لحظه به  دليل مصدوميت، فرصت هاي طلايي را از دست داد اما سال  1999، سال ردنپ خواهد بود چون كوين كيگان مربي تيم ملي  فوتبال انگليس اعتقاد خاصي به وي دارد.  ردنپ سرانجام مصدوميت هاي دراز مدت خود را پشت سرگذاشته  و مي خواهد زندگي جديدي را در عرضه فوتبال آغاز كند.  ردنپ مي گويد: من در نوجواني مشكل مصدوميت نداشتم اما به  محض اينكه قصد داشتم قدرت واقعي خود را در تيم ملي  انگليس نشان دهم اسير مصدوميت شدم. در رقابتهاي جام  ملتهاي اروپا در سال 1996، مقابل اسكاتلند از ناحيه مچ  پا مصدوم شدم و اينگونه فرصت حضور در ميان برترين هاي  اروپا را از دست دادم.  همچنين در جريان سفر به آفريقاي جنوبي از ناحيه مچ پا دچار شكستگي شدم و جام جهاني فرانسه از كف رفت. اگر بازيكن ديگري جاي من مي بود به طور حتم از تيم ملي  كناره گيري مي كرد اما هرگز نااميد نشدم و به تمرينات  طاقت فرسا ادامه دادم.  به اعتقاد بسياري از كارشناسان اگر ردنپ اسير مصدوميت  نمي شد، مي توانست به پاي بكهام، فاولر، اوئن و حتي  رونالدو برسد.  ردنپ مي گويد: من تنها 25 سال سن دارم و هنوز براي درخشش  در ليورپول و تيم ملي فوتبال انگليس وقت كافي دارم.  برايم مهم نيست كه بازيكناني چون بكهام و اوئن از من  مشهورتر باشند چون تنها به فوتبال و رهايي از مصدوميت  فكر مي كنم.  در حقيقت پيوستن ژراردهوليه فرانسوي به ليورپول، سكوي  پرتابي براي ردنپ بود. جيمي در اين رابطه مي گويد: هوليه  وظيفه تك تك بازيكنان را مشخص كرده است. همچنين ضعف خود را در بازي دفاعي از بين برده ام چون هوليه به هافبك هاي  خود دستور داده، به محض از دست دادن توپ حريف را زير فشار قرار دهند، گويي كه مدافعي در تيم وجود ندارد.  با اين حال هوليه معتقد است كه تنها به ميزان 20 درصد ليورپول را بازسازي كرده و به زمان بيشتري نياز دارد.  در زمان مربيگري "روي لونس "بازيكنان ليورپول انگيزه خود را از دست داده بودند اما ژرارد هوليه روحي تازه در كالبد اين تيم دميد.  ردنپ نيز به آينده ليورپول بسيار اميدوار است و مي گويد:  ما با اوئن تا 5 سال ديگر قرارداد داريم و به همين دليل  مي توانيم در آينده اي نزديك قهرمان ليگ برتر شويم.  مايكل اوئن كابوس بزرگي براي مدافعان است و با سرعت  فوق العاده خود مي تواند نظم هر خط دفاعي را بر هم بريزد.  از سوي ديگر گلن هادل مربي سابق تيم ملي فوتبال انگليس،  ردنپ را بهترين پاسور فوتبال جزيره مي دانست و قصد داشت  در جام جهاني فرانسه وي را جايگزين پل گاسكوين نمايد.  اما وي مصدوم شد و از حضور در بزرگترين رويداد فوتبال  جهان محروم گرديد.  ردنپ كه دوست ندارد با گاسكوين مقايسه شود مي گويد: من  همواره در زمين خوب پاس مي دهم و از اينكه گلن هادل مرا مورد ستايش خود قرار داده احساس غرور مي كنم. در ليورپول  بازي هوايي و پاس هاي بلند مفهومي ندارند و به همين دليل  تمام بازيكنان مجبور هستند روي زمين بازي كنند.  مايكل اوئن و استيومك مانامان بازيكناني هستند كه با توپ  بسيار خوب حركت مي كنند و وظيفه ام تغذيه صحيح آنان  مي باشد. متاسفانه در اين فصل در قالب يك تيم چندان با يكديگر هماهنگ نبوده ايم اما مطمئن باشيد كه فصل آينده  ناكامي ها را جبران خواهيم كرد.  * به چه دليل خط دفاعي ليورپول مستحكم تر شده است؟ * حضور جيمي كاراگر در قلب خط دفاعي ضريب اطمينان اين خط را بالا برده و اگر بتوانيم همزمان با گلزني، مهاجمان  حريف را خنثي كنيم، مطمئن باشيد كه موفق خواهيم شد.  * آيا از اينكه سه تيم منچستر يونايتد، آرسنال و چلسي  مدعي قهرماني شدند، متعجب شدي؟ * خير چون خود من چنين رقابتي را پيش بيني مي كردم.  * آيا تمايل داري به يك مدافع آخر(سوئي پر)تبديل شوي؟ * من در يكي از بازيهاي تيم زير 21 سال انگليس در نقش  مدافع آخر ظاهر شدم اما بازي خوبي را به نمايش نگذاشتم.  به نظرم در خط مياني بهتر از هر مكان ديگري ظاهر خواهم  شد.  * تو جام جهاني را از دست دادي آيا اين موضوع از نظر آمادگي جسماني برايت مفيد بود؟ * بله چون خستگي جام جهاني را در ساق هاي خود احساس  نمي كردم.  * تو همواره در تيم ملي انگليس مصدوم مي شوي، آيا احساس  بداقبالي مي كني؟ * خير چون در زندگي همواره بايد مثبت فكر كرد به ياد آوردن خاطرات تلخ گذشته سودي ندارد بلكه بايد به آينده  اميدوار بود. من بازيكن جواني هستم و مي توانم چند سالي  براي تيم ملي فوتبال انگليس بازي كنم.  * آيا بازي سازي، نقطه قوت بازيگري تو مي باشد؟ * من دوست ندارم كه مرا به عنوان يك هافبك بازي ساز بشناسند و به همين دليل تمرينات طاقت فرسايي براي بهبود ساير جنبه هاي بازي خود انجام مي دهم.  من ذاتا" يك بازيكن پاسور هستم اما تكل كردن برايم مشكل  مي باشد اما بدون تكل كردن نمي توان در فوتبال مدرن بازي  كرد.  * آيا مي تواني مانند پل اينس تكل كني؟ * به هيچ عنوان. البته اينس به خاطر تكلي كه روي پاي  رايت پيش از جام جهاني انجام داد، مورد موءاخذه قرار گرفت  اما نبايد او را سرزنش كرد چون نمي توان تكل كردن را از بازي اينس حذف كرد.  ترجمه: امير بهادري نژاد 
