   " پروتزي "پس از سالها حضور در تيم پر طرفدار يوونتوس در صورت موافقت مسئولان اين باشگاه پيراهن اينتر ميلان را به تن خواهد كرد گروه ورزشي: تيم اينترميلان خواهان به خدمت گرفتن آنجلو پروتزي دروازه بان يوونتوس است.  ماسيموموراتي براي به عضويت درآوردن اين دروازه بان  ملي پوش يوونتوس مبلغ 28 ميليارد لير را پيشنهاد داده  است.  روزنامه گاز تا دلااسپورت با انتشار اين مطلب افزود:  امبرتو آنجلي مدير باشگاه يوونتوس براي فروش پروتزي مبلغ  33 ميليارد لير را اعلام كرده است. مقامات دو باشگاه  قرار است در روزهاي آينده در تورين يك جلسه براي به  توافق رسيدن بر سر انتقال پروتزي برگزار كنند.  يوونتوس چندي پيش "ادوين وان درسار" دروازه بان تيم ملي  هلند و آژاكس آمستردام را به خدمت گرفته و به همين دليل  درصدد فروش پروتزي به اينتر است. اينتر ميلان فصل گذشته  را با ناكامي پشت سرگذاشت و به هيچ كدام از جام هاي  معتبر اروپايي حتي اينتر توتو راه نيافت. كريستين ويه ري،  يووگوويچ و... از جمله بازيكنان معتبري هستند كه از فصل  آينده با پيراهن اينترميلان به ميدان خواهند رفت.  بازگشت پنف به بلغارستان  كوبيسلاو پنف مهاجم باشگاه سلتاويگو اسپانيا با امضاي يك  قرارداد دو ساله به باشگاه زسكا صوفيه پيوست.  در ازاي اين قرارداد پنف، 3/2 ميليون دلار از باشگاه  بلغاري دريافت كرده است. پنف از سال 1989 در اسپانيا به  بازي پرداخت و در تيم هاي آتلتيكو مادريد، والنسيا و سلتا ويگو عضويت داشته است. اين مهاجم 32 ساله در جام  جهاني 98 فرانسه عضو تيم ملي بلغارستان بود.  ايليا پاولوف مدير باشگاه زسكا صوفيه در مورد اين انتقال  گفت: پنف از جمله مهاجمان برجسته جهان است و ما با به  خدمت گرفتن او كاستي هاي تيم را در خط حمله به حداقل  خواهيم رساند. شايان ذكر است پنف جام جهاني 94 را به دليل  داشتن تومور مغزي و عمل جراحي از دست داد.  آسيا در جام جهاني فوتبال 2002، چهار و نيم سهميه دارد فدراسيون بين المللي فوتبال(فيفا)اعلام كرد تيم سوم  مسابقات مقدماتي جام جهاني در آسيا با تيم پانزدهم اروپا ديدار خواهد كرد تاآخرين تيم صعودكننده به رقابتهاي جام  جهاني سال 2002 تعيين شود.  در صورت برنده شدن تيم آسيايي در اين ديدار، بزرگترين  قاره جهان دردوره بعدي جام جهاني پنج سهميه خواهد داشت.  دو تيم ژاپن و كره جنوبي ميزبانان مشترك اين رقابتها از شركت درمسابقات مقدماتي معافند و مستقيما در بازيهاي  پاياني شركت مي كنند.  اين تصميم براي اروپا كه 15 سهميه داشت(از جمله فرانسه  قهرمان جهان كه به مسابقات راه پيدا مي كند)خبر خيلي  خوشايندي نيست. 
