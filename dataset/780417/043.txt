 با گسترش تظاهرات اعتراض آميز عليه اسلوبودان ميلوسويچ  در چندين شهر بزرگ يوگسلاوي(صربستان و مونته نگرو)، مخالفت ها عليه وي در قالبي سازمان يافته ابعاد تازه اي  يافت.  به گزارش خبرگزاري فرانسه، روز سه شنبه هزاران دانشجو با برپايي تظاهرات در شهر نيس، دومين شهر بزرگ صربستان، از مردم كشورشان خواستند بين ميلوسويچ و صربستان يكي را انتخاب كنند. همزمان شوراي شهر نوي ساد، سومين شهر بزرگ  صربستان ضمن متهم كردن ميلوسويچ به اعمال سياست هاي  فاجعه آميز داخلي و خارجي خواستار كناره گيري او شدند.  اين اولين بار است كه يك شوراي شهر در صربستان آشكارا درخواست كناره گيري ميلوسويچ را مطرح مي كند در شهر لسكواچ نيز بيش از دو هزار نفر از شركت كنندگان در تظاهرات عليه ميلوسويچ با نيروهاي پليس درگير شدند.  جين جيچ رهبر حزب دمكراتيك صربستان، ديروز خطاب به  اجتماع 5 هزار نفري كه براي ابراز مخالفت با ميلوسويچ در شهر اوزيچ در جنوب غربي بلگراد جمع شده بودند، ضمن هشدار نسبت به بروز جنگ داخلي در صربستان گفت، برنامه ضربتي  راكه بايد پس از بركناري ميلوسويچ به اجرا گذاشته شود تنظيم كرده است. 
