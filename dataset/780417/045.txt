   سازمان عفو بين الملل از آزادي صدها تن از اسلامگرايان  الجزايري ابراز خرسندي كرد. به گزارش ايرنا به نقل از راديو فرانسه، عفو بين الملل ضمن مثبت ارزيابي كردن اين  اقدام، از روند روبه بهبود امنيت در الجزاير طي چند ماه  اخير خبر داد.  براساس اين گزارش عفو بين الملل ابراز اميدواري كرد در آينده اي نه چندان دور تكليف افراد ناپديدشده و همچنين  مجازات نيروهاي امنيتي در الجزاير نيز روشن شود.  بوتفليقه رئيس جمهوري جديد الجزاير، ماه گذشته اعلام كرد براي پايان دادن به بحران چندساله اين كشور، قصد دارد زندانيان سياسي اين كشور را به تدريج آزاد كند اين طرح  بوتفليقه با استقبال احزاب و گروههاي سياسي رهبران  ميانه رو جبهه نجات اسلامي روبه رو شد. بحران كنوني  الجزاير در سال 1992 آغاز شد. در آن سال جبهه نجات  اسلامي در انتخابات پارلماني و شهرداريهاي الجزاير پيروز شد اما نظاميان مانع تشكيل دولت توسط اين گروه شدند.  استدلال نظاميان الجزايري اين بود كه اسلام گرايان به  دمكراسي اعتقاد ندارند و اگر قدرت را حتي به شيوه  دمكراتيك هم بدست بگيرند، نهادهاي دمكراتيك را از بين  مي برند و هرگز قدرت را رها نمي كنند.  جبهه نجات اسلامي دو سال پيش با كنارگذاشتن مشي مسلحانه  آمادگي خود را براي همكاري با دولت اعلام كرد و روند اصلاحات صلح آميز در الجزاير آغاز شد. 
