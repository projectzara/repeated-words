 " عبدالله اوجالان "دبيركل حزب كارگران تركيه كه در دادگاه اين كشور به اعدام محكوم شده است، در نامه اي  خطاب به مقامات اين كشور تاكيد كرد: اگر از مجازات اعدام  عفو شود، براي پايان دادن به خشونت چريك هاي جدايي طلب كرد، تلاش خواهد كرد.  به گزارش خبرگزاري رويتر از آنكارا، يك دادگاه تركيه  هفته گذشته اوجالان را به اتهام خيانت به مرگ محكوم كرد و وي را مسئول 15 سال مبارزه مسلحانه براي خودمختاري  كردها و كشته شدن بيش از 29 هزار نفر از مردم معرفي كرد.  روزنامه مليت نوشت: اوجالان در نامه خود به مقامات دولتي  تركيه ظاهرا" پيشنهاد شروع گفتگو را مطرح كرده است.  وي در اين نامه گفته است: مي گويند بايد هرچه زودتر اوجالان را اعدام كرد اما اگر قرار است راه حلي براي  مشكل خشونتها پيدا شود، ضروري است كه من زنده بمانم.  اوجالان افزود: براي من بهتر است كه در خدمت كشور باشم. 
