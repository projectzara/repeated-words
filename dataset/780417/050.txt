 باز خواني انحراف ساختاري در اشتغال(بخش دوم)    در زمينه امكانات منابع طبيعي تجديدشونده از قبيل جنگل  و مرتع، مطالعات كارشناسي نشان داده است كه در صورت  برنامه ريزي درازمدت در جهت احياي جنگلهاي شمال و غرب كشور و استفاده از پتانسيل موجود، درآمد ساليانه اي  معادل 280 ميليارد ريال در سال عايد كشور خواهد گرديد.  از نظر ميزان گوشت قرمز و تخم مرغ تنها از حدود 50 درصد امكانات بالقوه استفاده مي گردد كه آن هم به دليل  وابستگي به دان مرغ، دارو و ساير اقلام وارداتي داراي  بازدهي مناسب نمي باشد. در زمينه شيلات تنها از 25 درصد از منابع بالقوه استفاده شده كه آن هم به دليل رواج  شيوه ها و روشهاي سنتي فرآوري و صيد و وجود ضايعات  فراوان داراي بازدهي خوبي نمي باشد بنابراين با توجه به  پتانسيلهاي موجود در بخش كشاورزي كه به گوشه اي از آن  اشاره گرديد، ضروري است جهت ايجاد زمينه هاي اشتغال  جمعيت فعال و جوان فعلي و آينده كشور، هرچه سريعتر اقدام  نمود. بنابراين دلايل و توجيهات اقتصادي قابل توجهي از ديدگاه جايگاه و اهميت بخش كشاورزي در ايجاد اشتغال در كشور وجود دارد كه ذيلا" به موارد عمده آن توام با راهكارهاي لازم اشاره مي گردد:  1- پديده بيكاري و معضلات وابسته به آن در زمان حاضر و آينده يكي از مسايل و مشكلات اقتصادي و اجتماعي كشور محسوب مي گردد. بخش كشاورزي به دليل پوشش دادن 23 درصد از جمعيت شاغلين كشور از يك طرف و ارزان بودن هزينه هر واحد شغل در اين بخش از طرف ديگر، داراي نقشي خاص در حل  بحران اشتغال است. مطالعات و گزارشات قبلي نشان داده  است كه با توجه به حجم سرمايه گذاريهاي انجام شده در بخشهاي اقتصادي طي سالهاي 68 و 69 و مقايسه آن با فرصتهاي شغلي ايجاد شده، به طور متوسط براي ايجاد هر واحد شغل در بخش كشاورزي 66/1 ميليون ريال، بخش صنعت 2 ميليون ريال، بخش نفت 55/10 ميليون ريال و بخش /خدمات 74 6 ميليون ريال به قيمت ثابت سال 61 هزينه گرديده است.  2- بخش كشاورزي در بين كليه بخشهاي اقتصادي كشور با كمترين سهم در تشكيل سرمايه ثابت ناخالص به قيمت جاري در طي سالهاي 13551370(متوسط 47/6 درصد)پس از بخش خدمات،  بيشترين سهم(متوسط 07/22 درصد)در توليد ناخالص داخلي  به قيمت هاي جاري دارا بوده است. در حالي كه بخشهاي  خدمات و صنايع و معادن به ترتيب با دارا بودن متوسط سالانه 85/69 و 13/17 درصد سهم از كل سرمايه ثابت ناخالص  به قيمت جاري، تنها به ترتيب 27/49 درصد و 98/17 درصد سهم از توليد ناخالص داخلي را دارا بوده اند. بنابراين  هرگونه جهت گيري در راستاي افزايش سهم سرمايه ثابت در بخش كشاورزي موجب افزايش توليد ناخالص داخلي كشور و نيز ايجاد زمينه اشتغال بيشتر خواهد گرديد.  3- وضعيت بهره وري نيروي كار در بخش كشاورزي طي سالهاي  13751345، با وجود آن همه ضعف و نارسايي كه از نظر سطح  مواد، بافت سني كشاورزان و عدم وجود تشكل هاي صنفي و تخصصي كه در تركيب شاغلان اين بخش وجود دارد، داراي  روندي افزايشي به ميزان رشد متوسط سالانه حدود 4/5 درصد بوده است بديهي است در صورت بازنگري و تفسير ساختار شاغلان اين بخش و جايگزين كردن نيروي انساني فعال و تحصيلكرده قابل توجه موجود در اين بخش، اين روند رشد به  حدي خواهد بود كه وقوع آن در ساير بخشهاي اقتصادي عمده  كشور، كمتر انتظار مي رود.  4- براساس اطلاعات موجود، 66 محصول كشاورزي(41 محصول  زراعي و 25 محصول باغي)ساختار اصلي توليدات كشاورزي  جهان را تشكيل مي دهد.  پتانسيل ايران در بين كليه كشورهاي جهان از نظر محصولات  باغي با دارا بودن 15 نوع محصول عمده، پس از كشور چين و امريكا در مقام سوم قرار دارد. با وجود اين ميزان  پتانسيل قابل توجه در كشور، در صورت بازنگري اساسي  خصوصا" از نظر ساختار نيروي انساني بخش كشاورزي، نه تنها امكان تحقق اهداف برنامه اقتصاد بدون نفت را سهل الوصول تر خواهد نمود، بلكه شمار بسيار كثيري از سيل  جوانان و روستائيان بيكار و مهاجر به مناطق شهري را به  كار خواهد گمارد.  ادامه دارد تازه هاي انديشه 
