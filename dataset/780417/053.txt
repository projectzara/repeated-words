 واحد رسانه هاي خارجي همشهري: پژوهشگران مي گويند جزيره اي در درياي آرال واقع در آسياي مركزي آلوده به  سلاح هاي زيست شناختي مرگبار ازجمله سياه زخم و طاعون  است. هم زمان با كاهش آب اين دريا، اين پديده خطرناك تر مي شود.  به گزارش تلويزيون سي ان ان، خشكيدن بخش اعظم درياي آرال  باعث به گل نشستن كشتيهاي چندي شده است از بين رفتن اين  دريا كه ازجمله بزرگترين درياچه هاي محصور جهان است،  نتيجه انحراف مسير يكي از رودهايي كه به اين دريا مي ريخت، است.  آب رودخانه يادشده را براي آبياري كشتزارها به نقاط ديگر منحرف كردند. اكنون از بين رفتن اين دريا يك خطر بالقوه  مرگبار ديگر را پديدار كرده است. جزيره اي كه در اين  درياچه قرار دارد، بيشتر محل سري انجام آزمايش سلاحهاي  به اصطلاح زيست شناختي بود كه حاوي ويروس بيماريهاي  خطرناك همچون سياه زخم بود.  عكسهاي ماهواره اي در سال 1962 اين جزيره كوچك را در ميان درياچه اي بزرگ نشان مي دهد. اما حالا اين جزيره  تقريبا" به ساحل رسيده است. در خلال نيم قرن گذشته،  دانشمندان شوروي و سپس روسيه فعلي دائما" شماري از خطرناكترين ويروسها را در فضاي اين جزيره رها كردند،  ازجمله ويروس سياه زخم، آبله، طاعون و غيره. برخي  كارشناسان غربي مدعي هستند در برخي از اين ويروسها تغييرات ژنتيكي داده شده تا خاصيت مرگباري آنها مضاعف  شود.  همين كارشناسان خاطرنشان مي كردند در سال 1988، ارتش  شوروي پوكه هاي حاوي ويروس سياه زخم را در جزيره  " وازرازدني "دفن كرد هدف از اين كار شتابزده از بين  بردن شواهد وجود برنامه توليد سلاحهاي زيست شناختي بود كه برخلاف پيمانهاي بين المللي بود.  گمان مي رود سياه زخم تا به حال جوندگان، پرندگان و ديگر جانوران جزيره را مبتلا كرده باشد. با خشكيدن درياي آرال،  فاصله اين جزيره با ساحل كمتر مي شود. به عبارت ديگر،  اين جزيره يك بمب ساعتي است. خروج اين جانوران و ورود آنان به ساحل مي تواند مردم حاشيه دريا را مبتلا كند.  يكي از دانشمندان اصلي برنامه توليد سلاحهاي زيست شناختي  شوروي كه بعدا" به آمريكا گريخت اعلام كرد حدود 000/60 تا 000/70 دانشمند، مهندس و سايرين در برنامه توليد سلاحهاي زيست شناختي روسيه كار مي كردند كسي نمي داند آنان كجا رفتند يا چكار مي كنند. اين خود خطري بزرگ است. 
