 واحد رسانه هاي خارجي همشهري - هر روز ده ها كشتي و نفتكش  غول پيكر از آبراه بسفر مي گذرد كه شهر 3000 ساله  استانبول را بين آسيا و اروپا دوپاره مي كند آيا اين  روند خطري در برندارد؟ به گزارش تلويزيون سي ان ان، آبراه بسفر شهر تاريخي  استانبول در تركيه را بين دو قاره تقسيم مي كند. قرن ها اين شهر جايگاه ماهيگيران و نيز ايستگاهي در يك مسير جهاني بود. نفت از درياي سياه به تمام نقاط جهان ارسال  مي شد. اما آنچه در سالهاي گذشته تردد فراوان كشتيها از اين تنگه بود، اكنون در برخي موارد به نوعي راه بندان  بدل مي شود. شلوغي اين آبراه خطرات جدي را به همراه دارد.  اغلب كشتيهاي عبوري حامل محموله هاي خطرناك مانند نفت،  گاز مايع و غيره هستند. برخي اين قبيل كشتيها را بمبهاي  شناور مي خوانند. انفجار اين كشتيها فاجعه بار است. در سال 1994 بود كه در اثر برخورد يك نفتكش با كشتي ديگري  24 خدمه كشته شدند. به علاوه نفتكش يادشده پنج روز در آتش سوخت. در صورتي كه باد در آن موقع مسير ديگري داشت،  احتمال زيادي مي رفت كه بخش تاريخي استانبول نيز طعمه  حريق شود.  در خلال 50 سال گذشته، بيش از 400 حادثه كوچك و بزرگ در اين آبراه رخ داده است. كارشناسان هشدار مي دهند بايد هرچه زودتر راه حلي براي اين مشكل انديشيده شود. وقوع  حوادث اخير سبب شده است تا مقررات جديدي بر عبور و مرور كشتيها وضع شود. اكنون هنگامي كه نفتكشي وارد آبراه شود،  كشتيهايي كه از جهت مقابل مي آيند، بايد توقف كنند تا نفتكش به راحتي و بدون خطر بگذرد كشتيهايي كه از آبراه  بسفر مي گذرند، مي توانند پيش از ورود به آن از اتحاديه  كشتيراني تركيه درخواست راهنما كنند تا در پيچ وخم تنگ  اين آبراه دچار مشكل نشوند. گاه برخي از كشتيها به علت  نزديكي بيش از حد به ساحل به گل مي نشينند. مساحت برخي  از اين كشتيها به اندازه سه برابر زمين فوتبال است.  البته 12 ميليون سكنه استانبول به منظره گذر كشتيهايي به  اين اندازه و بزرگتر عادت دارند فقط 40 درصد كشتيهاي عبوري درخواست استفاده از خدمات راهنما را مي كنند. علت اصلي اكراه صاحبان كشتي هزينه اين كار است  كه به طور متوسط براي هر كشتي 5000 دلار است.  گمان مي رود كشف ذخاير جديد نفت در درياي خزر، حجم  محموله هاي نفتي را كه از آبراه بسفر مي گذرد، به حدود 150 ميليون تن در سال افزايش دهد. اجراي طرح پيشنهادي  ساخت خط لوله از خزر به تركيه به طور قابل ملاحظه اي از عبور و مرور نفتكشها خواهد كاست. 
