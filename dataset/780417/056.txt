 واحد رسانه هاي خارجي همشهري: سوريه فراهم كردن آب مصرفي اردن خشكسالي زده را آغاز كرده است. براساس يك  موافقت نامه كه در آغاز ماه جاري ميلادي به امضاء رسيد،  سوريه براي 4 ماه آينده آب مورد نياز اردن را با تلمبه هاي برقي به اين كشور همسايه خواهد رساند.  مقامهاي اردن اميدوارند اين اقدامات از شدت خشكسالي كه  بر اين كشور مستولي شده است، بكاهد.  به گزارش تلويزيون بي. بي. سي، كمبود بارانهاي زمستاني و منابع طبيعي آب محدود، اردن را با يكي از سخت ترين  تابستانهاي خود روبه رو كرده است اين كشور كه بيشتر آن  را صحراها تشكيل مي دهد، جمعيتي روبه رشد و شهرهايي در حال گسترش دارد.  از اين رو، سالهاست كه مسئولان آن كوشش كرده اند آب مورد نياز جمعيت خود را تامين كنند. براي دست و پنجه نرم كردن  با كمبودي كه انتظار آن مي رود، دولت اردن يك رشته  اقدامات اضطراري از قبيل جيره بندي شديدتر آب مصرفي  منازل و اماكن عمومي را به اجرا گذاشته است.  به همين جهت، مردم اين كشور به ساير منابع آب روي  آورده اند. براي مثال، در خيابانهاي امان، پايتخت اردن،  مردم صفهاي طولاني تشكيل داده اند تا آب را از" تانكر" ها بخرند. اما براي برخي افراد، برنامه ريزي هاي دولت خيلي  اندك و خيلي دير بوده است.  يك كشاورز اردني مي گويد: "ما از نخست وزير خود عاجزانه  درخواست مي كنيم به ما كشاورزان كمك كنند. زيرا به شدت  زيان ديده ايم. تمام محصول امسال من، بدون دانه است. " سوريه توافق كرده است 750 ليتر آب در ثانيه را به مدت 4 ماه از سد" العرصات "بر روي رودخانه "يوميك "كه در مرز سوريه و اردن است، به اين كشور پمپ كند.  اين آب اضافي حدود 40 درصد مصرف تصفيه خانه آب امان را تامين مي كند. وزير آب اردن مي گويد برنامه هاي بيشتري  براي همكاري ميان سوريه و كشور وي در پيش است. يكي از طرح هاي مشترك، ساخت سد" وحدت "(Unity Dam)است كه قرار است در آينده انجام شود.  يك مقام اردني مي گويد: "ما در مراحل آخر توافق درباره  ساخت سد" وحدت "هستيم. اگر پول آن تامين شود، ماه آينده  به مناقصه گذاشته خواهد شد. " اما بهره برداري از اين سد، اگر ساخته شود، سالها به طول  خواهد انجاميد، كه براي بسياري از كشاورزان اردني خيلي  دير است. 
