 بوي تعفن ناشي از فاضلاب و گندابهاي جاري در سطح شهر كرج سلامت شهروندان را تهديد مي كند وعدم لايروبي نهرها و كانال هاي متروكه در مناطق مختلف كرج بوي تعفن ناشي از اين گندابها را دو چندان كرده است.  رضا خوش چهره يكي از ساكنان ميدان قدس كرج گفت: كانال  موجود در اين محل همواره انباشته از زباله و فاضلاب است  و بوي تعفن آن براي ساكنان ورهگذران قابل تحمل نيست.  وي افزود: براي رفع اين مشكل تاكنون بارها با شهرداري  كرج مكاتبه شده، ولي نتيجه اي نداشته است. باقر منصوري  يكي از ساكنان خيابان هفت تير كرج نيز با انتقاد ازشهرداري اين شهر گفت: بي توجهي مسئولان نسبت به  فاضلابهاي شهري، موجبشيوع انواع بيماري هاي انگلي و عفوني در اين شهر شده است.  نسرين خجسته از ساكنان خيابان اميري كرج گفت: بوي  گندابهاي موجوددر اين منطقه بخصوص در فصل گرما باعث  آزردگي ساكنان مي شود. وي افزود: شوراي شهر كرج بايستي  رسيدگي به وضعيت نابسامان فاضلابهاي سرگردان در شهر يك  ميليون و300 هزارنفري كرج را سرلوحه كار خود قراردهد.  ساكنان مناطق مهدي آباد، كيان مهر، حسين آباد و مهرشهر نيز در تماس تلفني با خبرگزاري جمهوري اسلامي، نسبت به  آنچه عدم توجه مسئولان وشهرداري ها به فاضلاب سرگردان  زندان قزل حصار ناميدند، انتقاد كردندو وجود اين مساله  را ناشي از سهل انگاري و بي توجهي مسئولان نسبت به  سلامتي شهروندان ذكر كردند.  يحيي خلجي يك كارشناس بهداشت محيط در كرج گفت: وجود فاضلابها و عدم پوشش كانال ها، زمينه رشد و تكثير ميكروبها را دراين شهر مهيا كرده است.  وي افزود: بوي تعفن از يك سو و پراكندگي ميكروبها از سوي ديگر باعث افزايش بيماري هاي عفوني و اسهالي درشهر كرج شده است.  يك كارشناس بهداشتي در كرج نيز گفت: بهداشتي نبودن  محل هاي گذر فاضلابها و گندابها در شهر كرج و حومه  موجب تكثير حشرات موذي و ناقل بيماري هادراين شهر است.  يكي از مسئولان شهرداري كرج در اين ارتباط گفت: بوي  تعفن ناشي از فاضلابساكنان برخي مناطق مختلف كرج را با مشكل مواجه كرده است.  وي كه حاضر به معرفي خود نشد، افزود: كانال كشي، هدايت  فاضلابهاي خانگي و راه اندازي سيستم فاضلاب شهري در حيطه وظايف اين شهرداري نيست.  وي گفت: شهرداري كرج تنها وظيفه لايروبي و جمع آوري  آبهاي سطحي را برعهده دارد.  وي افزود: جوي ها و كانال هاي سطح شهر در گذشته براي  آبياري اراضي كشاورزي و باغ هاي منطقه مورد استفاده قرار مي گرفت كه با گسترش ساخت وسازهاي شهري هم اكنون متروكه  شده اند. 
