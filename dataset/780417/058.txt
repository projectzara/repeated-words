 ميدان مركزي ميوه و تره باربه ترمينال صادراتي فرآورده  هاي كشاورزي تبديل مي شود گروه شهري: شهردار تهران، ديروز به هنگام بازديد از ميدان مركزي ميوه و تره بار اعلام كرد با تكميل اين  ميدان، نه تنها مي توان نيازهاي شهروندان تهراني را درخصوص محصولات كشاورزي تامين كرد، بلكه مي توان ميدان  مركزي ميوه و تره بار را به ترمينال صادراتي ميوه و تره بار تبديل كرد.  مهندس مرتضي الويري - شهردار تهران كه مهندس حقاني -  معاونت خدمات شهري شهرداري تهران وي را همراهي مي كرد،  به خبرنگار ما گفت: عمليات اجرايي فاز سوم ميدان مركزي  ميوه و تره بار شامل احداث سردخانه، صنايع بسته بندي و كارخانجات مرتبط نظير كمپوت سازي از امروز آغاز مي شود و با جذب سرمايه گذاران بخش خصوصي و خارجي فعال تر خواهد شد.  وي با اظهار اين مطلب كه سالانه حدود 4 ميليون تن  محصولات كشاورزي از طريق اين ميدان جابجا و توزيع مي شود،  افزود: مساله بهداشت و ارائه تسهيلات در اين ميدان بايد مورد توجه قرار گيرد و اميدواريم به سطحي برسد كه  بتوانيم آن را به عنوان يك اقدام سالم و تاثيرگذار به  ميهمانان خارجي و دنيا معرفي كنيم.  مهندس الويري احداث ميادين و بازارهاي روز ميوه و تره بار در نقاط مختلف تهران را نوعي كمك به حفظ توان  مالي شهروندان تلقي كرد و افزود: بنابه آمار و اطلاعات  ارائه شده، روزانه 600 هزار شهروند به منظور تامين  مايحتاج خود به ميادين و بازار روز ميوه و تره بار شهرداري مراجعه مي كنند و فرآورده هاي كشاورزي را با حدود 30 درصد تخفيف نسبت به واحدهاي صنفي موجود در سطح  شهر خريداري مي كنند.  وي گفت: انتقال ميادين ميوه و تره بار سنتي در داخل شهر به ميدان مادر، كاري مهم و با اهميت بود كه در دوره  مديريت آقاي كرباسچي انجام شد و بنا داريم با هماهنگي و همدلي افراد، معضلات موجود را حل كنيم كه واگذاري سندها و تامين غرفه طي يك ماه براي آن دسته از افرادي كه قبلا"  غرفه داشته اند از آن جمله است.  شهردار تهران گفت: ساختمانهاي موجود در ميادين ميوه و تره بار سنتي تهران كه به صورت مخروبه درآمده و متاسفانه  به محل نامناسبي تبديل شده اند، طي يك ماه آينده تخريب خواهند شد و به اماكني با كاربري هاي فرهنگي، تفريحي و آموزشي تبديل خواهند شد. 
