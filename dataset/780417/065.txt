 گروه شهري: معاونت وظيفه عمومي نيروي انتظامي با صدور اطلاعيه اي از مشمولان ديپلمه و عادي غايب و غيرغايب متولد 1338 تا 1358 و همچنين مشمولان عادي متولدتير ماه  1359 خواست كه با در دست داشتن دفترچه آماده به خدمت در تهران به خيابان سپاه، پادگان ولي عصر ودرشهرستانها به  بخش هاي وظيفه عمومي مربوطه مراجعه كنند.  در اين اطلاعيه آمده است: در تهران، مشمولان ديپلمه كه از حوزه اعزام تهران بزرگ دفترچه آماده به خدمت دريافت  كرده اند در ساعت 7 صبح روز19/4مشمولان عادي غايب و غير غايب، متولد 1338 تا پايان 1358 و همچنين مشمولان عادي  متولد تيرماه 1359 در ساعت 7 صبح روز20/4 و در شهرستانها،  مشمولان ديپلمه و عادي متولد 1338 تا 1358 و همچنين  مشمولان عادي متولدتيرماه 1359از تاريخ 19/4 تا 20/4 به بخش هاي وظيفه عمومي مربوطه مراجعه كنند تا به خدمت  ضرورت اعزام شوند.  هفت اقليم  رونق كسب و كار در گلخانه ايران     هجوم يك گروه از عروسهاي دريايي به محفظه هاي ورودي آب دريا به درون يك نيروگاه هسته اي در ژاپن فعاليت اين  نيروگاه را مختل كرد.  مقامهاي نيروگاه اتمي كاشي وازاكي استان نيگاتا در شمال  توكيو روزچهارشنبه گفتند: اين موضوع موجب پايين آمدن 30 درصد قدرت توليد برق نيروگاه شده است.  آنان افزودند: تعدادي عروس دريايي نيز وارد مجراهاي  ورودي آب دريا كه كارخنك كردن ژنراتورها را برعهده دارند،  شده اند.  ژاپن با برخورداري از 53 نيروگاه هسته اي توليد برق در صدر كشورهاي دارنده فن آوري اتمي قرار دارد.  پاسخ مسئولان  متخلفين دستگير خواهند شد بازگشت به مطلب مندرج در صفحه 7 مورخه 4/2/78 آن روزنامه  تحت عنوان مرغداري را تبديل به فضاي سبز كنيد به اطلاع  مي رساند، موضوع بررسي و پاسخ واصله از ناحيه انتظامي  تهران بزرگ حاكي است ;  عوامل كشف جرايم و اطلاعات از مرغداري مخروبه واقع در محل ياد شده بازديد و طي تحقيقات به عمل آمده قبلا" اين  محل مرغداري بوده و به علت احداث بزرگراه نيايش، محل  مذكور به تملك شهرداري در آمده و گاها" شبها بعضي از افراد در آنجا بيتوته مي نمايند. به عوامل وابسته ابلاغ  شد، مستمرا" محل مورد بحث را تحت كنترل قرار داده و در صورت مشاهده هر گونه خلاف ضمن دستگيري متخلفين نتيجه  راگزارش نمايند.  معاون روابط عمومي و تبليغات ساعس ناجا چگونگي ارائه تسهيلات به متعهدين خدمت  در پاسخ مطلب مندرج در شماره 1835 تاريخ 2/3/78 با عنوان  " تحصيل فرهنگيان در دانشگاه پيام نور" ضمن قدرداني از فرهنگيان با تجربه علاقه مند به ادامه تحصيل به آگاهي  مي رساند:  علي رغم آن كه وزارت آموزش و پرورش خواهان اين است كه  تسهيلات لازم جهت ادامه تحصيلات فرهنگيان را فراهم نمايد ليكن براساس ضوابط موجود، ارائه تسهيلات به متعهدين خدمت  بايد به نحوي صورت پذيرد كه متعهد خدمت بتواند بعد از فراغت از تحصيل و قبل از رسيدن به سن بازنشستگي تعهد خود را ايفا نمايد.  مدير كل روابط عمومي  حق التدريس ها پرداخت شد با احترام، در پاسخ به مطلبي كه در شماره 1837 /تاريخ 4/3 78، تحت عنوان "تاخير در پرداخت حق التدريس دبيران، درج  گرديده است به آگاهي مي رساند:  حق التدريس دي ماه همكاران مناطق در سال 77 با توجه به  مشكلات مالي همزمان با حقوق ارديبهشت 78 از محل تنخواه  گردان سال جاري به مناطق پرداخت شده است.  روابط عمومي آموزش و پرورش شهرستانهاي تهران  با تمايل كارمندان انجام مي شود در پاسخ به مطلب درج شده در ستون "تلفن به همشهري "آن  روزنامه در مورخه 9/3/78 به نقل يكي از پرسنل قراردادي  اين سازمان تحت عنوان "تعديل نيرو به چه قيمت؟" توضيح  ذيل جهت روشن شدن موضوع ارائه مي گردد:  در راستاي سياست هاي كلان دولت در امر اصلاح ساختار سازماني و تشكيلاتي وكاهش تصدي هاي اقتصادي دولت و براساس قوانين و مقررات موجود، موضوع بازخريدي تشويقي  كاركنان با شرايط ويژه در دستور كار سازمان گسترش خدمات  بازرگاني قرار گرفته است، كه براساس آن تنها با درخواست  وتمايل كاركنان صورت مي پذيرد. در اين رابطه اولا" مبالغ  پرداخت شده به كاركنان قراردادي براساس سنوات سالهاي  خدمت مي باشد و ثانيا" اين سازمان اخيرا" و در سال 78 تاكنون هيچ گونه تعديلي نداشته است.  روابط عمومي سازمان گسترش خدمات بازرگاني  آمپول اروگرافين توزيع شده است  در پاسخ به مطلب مندرج در شماره 1810 مورخ 1/2/78 تحت  عنوان: "مشكل بيماران كليوي بهبهان براي تهيه آمپول  اروگرافين" براساس گزارش دانشگاه علوم پزشكي و خدمات  بهداشتي درماني اهواز به آگاهي مي رساند:  داروي اروگرافين جهت مصرف به شهرهاي بزرگ مانند بهبهان،  دزفول و آبادان تحويل داده شده است و با توجه به اجراي  تدابير اتخاذ شده در اين زمينه در حال حاضر مشكل جدي  وجود ندارد.  اداره كل روابط عمومي وزارت بهداشت  واگذاري تلفن متقاضيان فرديس كرج  در پاسخ به مطلب مندرح در آن نشريه مورخ 13/11/77 تحت  عنوان 6 سال در انتظار تلفن "به اطلاع مي رساند طبق  گزارش اداره كل مخابرات منطقه كرج كار نصب سوئيچ مراكز فرديس كرج در برنامه سال جاري پيش بيني گرديده و هم  اكنون عمليات نصب شبكه مراكز فوق در دست اجرا مي باشد كه  ان شاءالله در سال جاري پس از ايجاد امكانات فني لازم  واگذاري تلفن به متقاضيان براساس نوبت و زمان ثبت نام  انجام خواهد شد.  معاون روابط عمومي مخابرات استان تهران 
