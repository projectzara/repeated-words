 گروه شهرستانها: بهره برداري از 50 واحد صنعتي روز گذشته  با حضور وزير صنايع آغاز شد.  به گزارش خبرنگار همشهري در تبريز، مديركل صنايع  آذربايجان شرقي گفت: به مناسبت روز صنعت، طي هفته جاري  بهره برداري از 50 واحد صنعتي در سطح استان آغاز مي شود.  مهندس رضازاده با اشاره به صادرات صنعتي يك ميليارد دلاري كشور در سال گذشته و سهم 7درصدي آذربايجان شرقي از اين رقم، عمده مشكلات واحدهاي صنعتي استان را نوسان نرخ  ارز و تامين نيازهاي مواد اوليه عنوان و اعلام كرد:  محدوديتهاي سيستم بانكي دولتي ايجاب مي كند كه بخش خصوصي  نيز وارد سيستم بانكي شود.  وي در پايان ضمن ارائه آمار و ارقامي در مورد ميزان  سرمايه گذاري انجام شده در استان، از آذربايجان شرقي  به عنوان يكي از استانهاي پيشتاز در بخش صنعت كشور ياد كرد. 
