 گروه شهرستانها: مرحله دوم گازرساني به شهرستان بناب در استان آذربايجان شرقي آغاز شد.  به گزارش خبرنگار همشهري در تبريز، مهندس حمدالله  محمدنژاد معاون وزير نفت در مراسم آغاز اين طرح با اشاره  به در دست اجرا بودن 1200 طرح گازرساني با 4 هزار ميليارد ريال در كشور گفت: با وجود محدوديتي كه در بودجه  كشور وجود داشت، با حمايت دولت و مجلس موفق شديم 70 درصد اعتبارات تخصيصي را جذب كنيم.  وي تاكيد كرد: دولت براي هر مترمكعب گاز به در خانه ها 180 ريال هزينه مي كند. در حالي كه هر مترمكعب گاز براي  مشتركين 42 ريال عرضه مي شود.  معاون وزير نفت همچنين گفت: هم اكنون 40 شهر در استانهاي  آذربايجان شرقي، غربي و اردبيل از گاز شهري بهره مندند و تعداد انشعابهاي اين منطقه در سال آينده به 220 هزار مورد خواهد رسيد. 
