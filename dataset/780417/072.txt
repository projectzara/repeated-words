 گروه شهرستانها: به منظور انجام خدمات پژوهشي، مشاوره اي  و اجرايي در زمينه ارزيابي آثار زيست محيطي طرحها، توان  سنجي محيط و آمايش سرزمين، مكان يابي و امكان سنجي زيست  محيطي طرحهاي صنعتي و عمراني، اولين شركت زيست محيطي در منطقه شمال غرب كشور با نام آمايش سرزمين رسما" فعاليت  خود را آغاز كرد.  رضا چلبيانلو مديرعامل و موءسس اين شركت به خبرنگار همشهري در تبريز گفت: كنترل آلودگيهاي محيطي، طرح و اجراي تصفيه خانه ها، بهينه سازي محيط، طراحي و اجراي  طرحهاي فضاي سبز، جنگل داري، مرتعداري، آبزي پروري،  استقرار استانداردهاي زيست محيطي از جمله اهداف اين شركت  مي باشد وي همچنين ارائه خدمات اطلاع رساني و آموزش  زيست محيطي در سطوح مختلف و انجام كليه فعاليتهاي خدمات  شهري و بهداشتي مرتبط با محيط زيست شهري را از ديگر فعاليتهاي اين شركت ذكر كرد. 
