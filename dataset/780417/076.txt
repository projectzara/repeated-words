 گروه شهرستانها: اعطاي وام تبصره 3 بر مبناي رابطه و توصيه به كساني كه توانايي اجراي طرح ها را نداشته اند،  موجب تضييع منابع محدود دولتي شده است.  به گزارش خبرنگار همشهري در رشت مهندس علي صوفي،  استاندار گيلان در نشست كميته برنامه ريزي استان افزود:  اين شيوه اعطاي وام، چرخه معيوبي را پديد آورده كه منجر به هدر رفتن منابع و از دست رفتن فرصتهاي اشتغال شده است  و ما كوشيده ايم تابا حذف فشارهايي از اين دست به بانكها،  مديران آنها بتوانند با نظر كارشناسي و بر پايه ضوابط و مقررات موجود عمل كنند.  وي بخش ديگري از سخنانش گفت: مهم ترين منبع درآمدي گيلان،  درآمد حاصل از ماليات است، از همين روست كه با همكاري  سازمان برنامه و بودجه و وزارت امور اقتصادي و دارايي  تلاش كرده ايم ماليات شركتهاي توليدي گيلان كه دفاتري در تهران دارند و ماليات خود را به دارايي تهران مي پردازند،  به عنوان درآمد استان محسوب شود، البته ماليات منظور شده براي گيلان غيرقابل تحقق است، براي نمونه ماليات 240 ميليارد ريالي سال 77 هنوز محقق نشده ولي با اين حال  براي سال 78 مالياتي بالغ بر 280 ميليارد ريال در نظر گرفته اند. 
