 گروه شهرستانها: رئيس باشگاه پژوهشگران جوان كشور گفت:  ايران در بخش مقالات تحقيقي سهم ناچيزي در دنيا دارد و حتي ميزان مقالات علمي در عربستان از ايران بيشتر است.  به گزارش خبرنگار همشهري در يزد دكتر محمد حسن سرورالدين  افزود: سهم ايران در مقالات چاپ شده 18/0 درصد، سهم  عربستان 35/0 درصد و سهم تركيه 12/1 درصد مي باشد كه اين  خود نكته قابل توجهي براي ما پژوهشگران و دانش دوستان  ايران است.  وي گفت: پژوهشگران، محققين وافرادي كه حائز شرايط عضويت  باشند مي توانند به صورت رايگان و بدون پرداخت هيچ گونه  حق عضويت در اين باشگاه ثبت نام كنند.  وي اظهار داشت: شناسايي افراد مستعد براي پژوهش، هموار كردن راه براي انجام پژوهش و به نتيجه رساندن پژوهشها از وظايف اين باشگاهها است. 
