 گروه شهرستانها: دو شركت انگليسي و يك بانك خارجي در زمينه صنايع تبديلي كشاروزي و توليد سموم نباتي در منطقه  ويژه اقتصادي سلفچگان قم سرمايه گذاري مي كنند. به گزارش  خبرنگار همشهري دكتر رضا كاشفي رئيس اتاق بازرگاني قم با اعلام اين خبر گفت: مذاكره با هيات 30 نفره كارشناسان و بازرگانان انگليسي در اين زمينه طي چند روز گذشته به  نتيجه رسيده و شركتهاي ياد شده آمادگي خود را براي  سرمايه گذاري اعلام كرده اند. وي همچنين از سفر معاون  اقتصادي سازمان اكو به ايران در هفته آينده خبر داد و گفت: اين سفر به منظور انعقاد قرارداد و همكاريهاي  اقتصادي با ايران انجام مي شود. به گفته وي معاون اقتصادي  اكو همچنين به منظور هماهنگي براي شركت بازرگانان و صنايع استان قم در نمايشگاههاي بين المللي مسقط(عمان، 3 تا 7 آبان)، بغداد(عراق، 10 تا 17 آبان)و دبي(امارات،  30 آبان تا 4 آذر)به اين استان سفر مي كند. مدير كل  بازرگاني استان قم نيز با بيان اين كه اين استان در سال  گذشته 5/17 ميليون دلار صادرات غير نفتي داشته است گفت:  در حال حاضر فرش ابريشم قم در جهان حرف اول را مي زند و توليدات شركت فرش قم براي مدت يك سال به آلمان پيش فروش  شده است.  كوتاه از سراسر كشور نامه نمايندگان مردم كرمانشاه به رئيس جمهوري  كرمانشاه- خبرنگار همشهري 5 تن از نمايندگان مردم  استان كرمانشاه در مجلس شوراي اسلامي، در نامه اي به  رئيس جمهوري خواستار جبران خسارات كشاورزان و دامداران  بر اثر خشكسالي شدند در اين نامه با اشاره به خسارات  سنگين خشكسالي و اين كه بيشتر كشاورزان صددرصد خسارت  ديده اند، از رئيس جمهوري خواسته شده است با توجه به اين  كه معاش روستائيان، دامداران و عشاير از طريق كشاورزي و دامداري تامين مي شود، با اتخاذ تدابير لازم در جهت كمك  به آسيبديدگان از خشكسالي اقدام شود.  اهداء 18 سكه نقره دوره عباسي به ميراث فرهنگي مازندران  ساري- خبرنگار همشهري: يك محقق در ساري، هيجده عدد سكه  نقره متعلق به دوره عباسي در قرن دوم هجري را به ميراث  فرهنگي مازندران اهداء كرد به گزارش روابط عمومي ميراث  فرهنگي مازندران حسين اسلامي موءلف كتابهاي تاريخ دو هزار ساله ساري و جغرافياي تاريخي اين شهرستان اظهار اميدواري  كرد كه با گشايش موزه آثار تاريخي ساري، اين سكه ها جهت  آشنايي مردم با ميراث گذشتگان در معرض ديد علاقه مندان  قرار گيرد. همچنين مهدي بريماني نيز 36 قطعه عكس از دوره هاي قاجار و پهلوي اول را كه بيانگر شيوه زندگي،  شكل لباس مردم و نظاميان، خانه هاي مسكوني و مدارس علمي  اين دوره ها است، در اختيار ميراث فرهنگي مازندران قرار داد.  راه اندازي كارخانه توليد گازهاي طبي و صنعتي در اردبيل  اردبيل- خبرنگار همشهري: بزرگترين كارخانه توليد گازهاي  صنعتي و طبي شمال غرب كشور با ظرفيت توليد سالانه 600 هزار مترمكعب انواع گازهاي بيهوشي، كربنيك صنعتي و خوراكي، آرگون، اكسيژن و نيتروژن در 20 كيلومتري جاده  اردبيل- آستارا راه اندازي شد. اين كارخانه كه مجهز به  پيشرفته ترين تجهيزات و آزمايشگاه كنترل كيفي است با صرف  13 ميليارد ريال اعتبار و مشاركت بانك ملت ساخته شده است.  در جريان بهره برداري از اين واحد صنعتي استاندار اردبيل هدايت سرمايه هاي مردمي به بخش توليد را ضروري  خواند و گفت: طبق برآوردهاي به عمل آمده اگر بخواهيم رشد بيكاري استان را تا بيست سال آينده در حد 17 درصد كنوني  ثابت نگهداريم، بايد در اين مدت 265 هزار شغل جديد در استان ايجاد كنيم.  جريمه دو واحد صنعتي متخلف در فارس  شيراز- خبرنگار همشهري: دو واحد كشتار مرغ و فروش برنج  عمده در شيراز به جرم گران فروشي جمعا" 50 ميليون ريال  جريمه شدند. واحدهاي مذكور در پي بازرسي ماموران اداره  كل بازرسي و نظارت بر قيمت و توزيع كالا و خدمات فارس از سوي تعزيرات حكومتي محاكمه و محكوم به پرداخت جريمه شدند.  گشايش ساختمان انجمن خوشنويسان در بيرجند بيرجند- خبرنگار همشهري: باحضور اساتيد برجسته انجمن  خوشنويسان ايران ساختمان جديد انجمن خوشنويسان ايران  شعبه بيرجند افتتاح شد.  به گفته رئيس انجمن خوشنويسان بيرجند، اين ساختمان با 120 مترمربع زيربنا داراي بخشهاي آموزشي، كلاس، نمايشگاه  و سوئيت مهمان است و 50 ميليون ريال هزينه احداث آن از كمكهاي جامعه ياوري فرهنگي جنوب خراسان، انجمن خوشنويسان  ايران و چندين بيرجندي تامين شده است.  شهرك امام حسين رشت برق ندارد رشت- خبرنگار همشهري: شهرك امام حسين رشت كه بيش از 2 سال از واگذاري آن به ساكنين مي گذرد، هنوز برق ندارد و به رغم تبليغات برق منطقه اي گيلان در برق دار كردن  دورافتاده ترين روستاهاي استان، بخشي از مركز استان  گيلان هنوز بدون برق مانده است.  شايان ذكر است، برق منطقه اي گيلان براي اعطاي اشتراك  برق به اين شهرك تقاضاي 720 ميليون ريال كرده كه براي هر خانوار شهرك در حدود 2 ميليون و 500 هزار ريال خواهدشد.  واگذاري 400 قطعه زمين در خرمشهر اهواز- خبرنگار همشهري: با حضور اعضاي شوراي شهر خرمشهر،  400 قطعه زمين به واجدين شرايط اين شهرستان واگذار شد.  به گزارش روابط عمومي مسكن و شهرسازي خوزستان اين زمينها كه هريك به طور متوسط 400 مترمربع مساحت دارند براساس  اولويت ثبت نام به افراد واجدشرايط واگذار شده است.  بهره برداري از كشتارگاه صنعتي مرغ در اروميه  اروميه- خبرنگار همشهري: مجتمع كشتارگاه صنعتي طيور اروميه با هدف ذبح، آلايش، قطعه بندي، بسته بندي و ارائه  مرغ پركنده گرم و منجمد راه اندازي شد. كشتارگاه صنعتي  طيور اروميه با ظرفيت كشتار دوهزار قطعه مرغ در روز با 11 ميليارد ريال سرمايه گذاري در 3500 مترمربع زيربنا ايجاد شده و داراي تونل انجماد، سردخانه، كارخانه تبديل  ضايعات حاصل از كشتار و محل تصفيه فاضلاب است.  اجراي 20 طرح تحقيقاتي در اردبيل  اردبيل- خبرنگار همشهري: مركز تحقيقات منابع طبيعي و امور دام جهاد سازندگي استان اردبيل به منظور ارائه  راهكارهاي مناسب براي استفاده بهينه از ظرفيتهاي طبيعي  استان در زمينه هاي ارائه مختلف منابع طبيعي، آبخيزداري  و علوم دامي 20 طرح تحقيقاتي اجرا مي كند.  مهندس موسوي رئيس اين مركز، بررسي ارزش غذايي گياهان  مرتعي سبلان، تاثير روشهاي مختلف كوچ بر تغييرات وزني  بره هاي دشت مغان، بررسي ميزان تاثير مديريتهاي مختلف  چرايي بر روي مراتع سبلان، جمع آوري بذور نباتات مرتعي،  جنگلي و دارويي استان به منظور تقويت و تكميل بانك ژن  استان، جنگل كاري با گونه هاي چندمنظوره فندق و زيتون،  احياء جنگلهاي خلخال، مطالعه جوامع گياهي جنگل فندقلو و تهيه نقشه جوامع گياهي استان راازجمله اين طرحها برشمرد.  بهره برداري از زيرگذر در اروميه  اروميه- خبرنگار همشهري: طرح زيرگذر شهيد بهشتي در تقاطع  خيابانهاي شهيد بهشتي و كاشاني شهر اروميه به  بهره برداري رسيد. اين زيرگذر به طول 310 و عرض 12 متر براي كاهش بار ترافيك و روان تر كردن آمدوشد در مركز شهر اروميه ساخته شده است.  شهردار زاهدان انتخاب شد زاهدان- خبرنگار همشهري: شوراي شهر زاهدان نخستين  شهردار انتخابي خود را معرفي كرد. اعضاي اين شورا در اطلاعيه اي اعلام كردند كه براي انتخاب مجيد حاجي غلام  سريزدي از ميان ساير نامزدهاي پست شهرداري زاهدان، تجربه  كاري و تطبيق سوابق كاري نامبرده را با اين مسئوليت در نظر گرفته اند.  طرح همياران محيط زيست در چهارمحال و بختياري  شهركرد- خبرنگار همشهري: به گفته مديركل حفاظت محيط زيست چهارمحال و بختياري طرح همياران محيط زيست در سطح  استان به اجرا درمي آيد. وي افزود: در راستاي تحقق  مشاركتهاي مردمي در امور زيست محيطي، از علاقمندان به  محيط زيست در استان دعوت مي شود كه با مراجعه به سازمان  و دريافت كارت همياران، به عنوان نيروي افتخاري در چارچوب قوانين جاري با سازمان محيط زيست همكاري كنند.  اجراي طرح آگاه سازي پيشگيري از اعتياد در خاش  زاهدان- خبرنگار همشهري: به همت معاونت امور فرهنگي و پيشگيري سازمان بهزيستي و همكاري فرمانداري و مركز بهداشت، طرح آگاه سازي پيشگيري از اعتياد در روستاهاي  اسلام آباد، ناصري، حيدرآباد، آبترش، وسي آباد و بيت آباد شهرستان خاش به اجرا درآمد. در اجراي اين طرح  20 نفر كارشناس پيشگيري به مدت 4 روز به صورت چهره به  چهره آموزشهاي لازم را به 2285 خانوار اين روستاها ارائه  كردند. همچنين بيش از 6 هزار كتابچه، تراكت و بروشور پيشگيري بين خانوارهاي شهري و روستايي توزيع شد. 
