 گروه سياسي: آيت الله هاشمي رفسنجاني رئيس مجمع تشخيص  مصلحت نظام ديروز درديدار بامبلغين اعزام به خارج از كشورتاكيد كرد: فرصتي كه درسايه انقلاباسلامي دراختيار شما قرارگرفته بسيار ارزشمند و تاريخي است كه اگر صحيح ازآن بهره برداري نشودجبران آن امكان ناپذير خواهد بود.  رئيس مجمع تشخيص مصلحت نظام مسئوليت تبليغ و معرفي  مسايل ارزشمند دين آسماني اسلام را بسيار حساس، با اعتبار و عظمت دانست و افزود: شمامبلغ عظيم ترين مكتبي  هستيد كه خداوند آن را مطابق با فطرت بشر نازل كرده و درطول تاريخ ظهور نيز حقانيت و برتري خود را به اثبات  رسانده و تمدنهاي عظيمي را از چين تا آفريقا به وجود آورده است.  آيت الله هاشمي رفسنجاني تاكيد كرد: مبلغان بايد ظرفيت  و صلاحيت لازم را درمعرفي تاريخ مشعشع تمدن بزرگ اسلامي  بويژه درزمينه هاي عملي و علمي داشته و به اصولي كه  مي خواهند ترويج نمايند مزين باشند.  رئيس مجمع تشخيص مصلحت نظام افزود: اگر سرمايه محتوايي  مكتب اسلام را ازفقه شروع نماييم درهيچ كجاي تاريخ و دنيا چنين وسعت و عمقي را درمقررات ونظام حقوقي و اجتماعي راكه فقهي چنين نيرومند متكلف به آن باشد نخواهيدديد. مجموع فقه شيعه وسني درياي عظيمي از حدود،  تكاليف، راه حلهاو مقررات اجتماعي و فردي است كه نبايد انتظار داشت مبلغي كه به خارج از كشوراعزام مي شود با اين مباني آشنا نباشد.  وي گفت: بايد با يك برنامه ريزي صحيح و كامل و استفاده  ازارتباطات جهاني از جمله شبكه اينترنت و ماهواره از مبلغان اعزامي پشتيباني لازم رابه عمل آوريم. 
