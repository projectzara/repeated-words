 گروه سياسي: سخنگوي وزارت امور خارجه جمهوري اسلامي  ايران خواستاراحترام به تماميت اراضي عراق و خروج هرچه  سريعتر نيروهاي نظامي تركيه از خاك عراق شد.  حميدرضا آصفي بعدازظهر چهارشنبه در پاسخ به سئوال  خبرنگاران با اشاره به اخبار مربوط به ورود نيروهاي  نظامي تركيه به شمال عراق گفت: احترام به مرزهاي شناخته  شده و عدم مداخله در امور داخلي كشورهاي ديگرضروري ترين  اصل بازگشت صلح و ثبات و رفع سوءتفاهمات بين كشورهاي  همسايه است.  وي افزود: بر اين اساس جمهوري اسلامي ايران هرگونه  اقدامي كه تماميت ارضي كشورهاي مختلف را خدشه دار كند،  مردود مي داند.  آصفي همچنين اخبار منتشره مبني بر ورود عناصر پ ك ك و حضور آنهارا درخاك جمهوري اسلامي ايران كذب محض خواند و افزود، معمولا اين اخبار بي پايه از سوي كساني منتشر مي شود كه نگران توسعه مناسبات جمهوري اسلامي ايران  وتركيه هستند. 
