 * برخلاف انتظاري كه از جلسه بررسي طرح اصلاح قانون  مطبوعات مي رفت، جلسه ديروز كاملا" آرام و بدون بحث هاي  جنجالي معمول بود، در اوايل جلسه ديروز نمايندگان به  قسمت خبرنگاران آمدند و گفتند كه قرار است طرح تصويب شود،  اين نمايندگان در پاسخ به اين پرسش كه از كجا مي دانيد تصويب مي شود سكوت مي كردند.  * در اواسط جلسه آقاي آستانه نماينده سربند و شازند درخواست تذكر آئين نامه اي كرد. وي با اشاره به مواد 30 و 164 آئين نامه داخلي مجلس بر لزوم رعايت حقوق  نمايندگان و بي طرفي هيات رئيسه تاكيد كرد ولي آقاي ناطق  نوري به وي اجازه نداد تذكر خود را به پايان برساند، هر چه آستانه درخواست كرد تا تذكر خود را بدهد، رئيس اجازه  نداد و آستانه گفت اگر شما به مصلحت نمي دانيد من مطرح  نكنم؟ آقاي ناطق نوري گفت بله من مصلحت نمي دانم. آستانه  نيز ديگر سخن نگفت. اما در راهروهاي مجلس ذاكري نماينده  قوچان گفت: از صبح اين جو را در مجلس بوجود آورده اند كه  برخي بزرگان كشور خواستار تصويب طرح شده اند. آقاي  آستانه قصد داشت تذكر دهد كه اگر اين گفته صحيح است همه  نمايندگان نسبت به آن متذكر با شنددر غير اينصورت اين  حرفها تكذيب شود.  نماينده قوچان كه در جلسه علني مجلس از مخالفت آقاي ناطق  نوري با تذكر آستانه عصباني شده بود گفت: پيش آقاي ناطق  نوري رفتم و گفتم: شما كه دنبال شفاف كردن قانون مطبوعات  هستيد چرا شفاف حرف نمي زنيد؟ عده اي در گوش نمايندگان  اين حرفها را مي زنند و موجب سلب آزادي آنها مي شوند.  ذاكري در پاسخ به اين پرسش كه آقاي ناطق نوري به شما چه  جوابي داد گفت: جوابهاي آقاي ناطق نوري نيز مبهم بود جوري صحبت كرد كه معلوم نبود شايعه موافقت بزرگان با تصويب كليات طرح درست است يا نه.  بيانك نيز گفت: در مجلس شايع بود كه با آقاي مجيد انصاري  رئيس فراكسيون چپ تماس گرفته و گفته اند در مخالفت با طرح حرف نزند.  مجيد انصاري كه از سوي خبرنگاران محاصره شده بود سخن  بيانك را تكذيب نكرد ولي گفت در اين باره حرفي نخواهد زد.  * آقاي ناطق نوري كه روز گذشته در موافقت با طرح سخن گفت  برخلاف معمول به سخنان رهبري در مورد مطبوعات استناد كرد در حالي كه روال معمول براي بررسي طرحها و لوايح مهم اين  گونه بود كه آقاي ناطق نوري هميشه تذكر مي داد كه براي  بررسي آنها هيچكس از سخنان رهبري كد نياورد تا نمايندگان  آزادي عمل در راي دادن داشته باشند. عدم رعايت اين قاعده  معمول مجلس قابل تامل است.  آقاي ناطق نوري ديروز در پايان جلسه علني در پاسخ به  خبرنگاران در مورد برخي شايعات مطرح در مجلس، گفت: رهبر به هيچكس تكليف نمي كنند.  خانم دستجردي يكي از فعالين جناح راست گفت: اگر نظر برادران و خواهران اين است كه مطبوعات به دادگاه انقلاب نروند ما موافق حذف اين قسمت در شور دوم هستيم. وي گفت:  ما حاضريم در شور دوم در مورد ندادن مجوز نشريه به كساني  كه تمكن مالي ندارند نيز تجديد نظر كنيم. 
