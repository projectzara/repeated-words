 گروه سياسي: نماينده كليميان در مجلس شوراي اسلامي، با اشاره به جنجال و هياهوي تبليغاتي آمريكا و رژيم  صهيونيستي درباره بازداشت 13 متهم به جاسوسي براي رژيم  صهيونيستي، گفت: سازمان دهندگان اين جنجال تبليغاتي هيچ  هدفي جز ضربه زدن به دستاوردهاي نظام جمهوري  اسلامي ايران را در سرنمي پرورانند.  به گزارش ايرنا، دكتر منوچهرالياسي، در نطق پيش از دستور روزچهارشنبه خود در مجلس شوراي اسلامي در همين زمينه،  اظهار داشت: باندهاي صهيونيستي كه از قبل وبعد از پيروزي  انقلاب اسلامي تمام توان خود را در جهت ايجاد دشمني  بين مسلمانان و پيروان ساير اديان توحيدي به كار مي برند،  اينك اتهام چند نفراز همكيشان مرا بهانه داغ تر كردن  تنور تبليغاتي خود قرار داده اند. وي با اشاره به همراهي  كليميان ايراني با ساير هموطنان خود در عرصه هاي مختلف،  افزود: ايرانيان كليمي در تمام مراحل انقلاب، جنگ تحميلي  و دوران سازندگي تعهد به نظام جمهوري اسلامي ايران و همگامي خود را با ملت بزرگوارايران بخوبي به اثبات  رسانده و همچنان بر اين عزم ايستاده اند.  نماينده كليميان در مجلس شوراي اسلامي ضمن محكوم كردن  " حركات اخير محافل امپرياليستي - صهيونيستي "، گفت: يقين  دارم مسئولين قوه قضائيه با توجه به حقوق متهمان و ايجاد امكانات دفاع براي آنان راي عادلانه صادر خواهندكرد.  خبرهاي كوتاه  *" نلسون ماندلا" در ديدار با سفير ايران در آفريقاي  جنوبي گفت: پيام رئيس جمهوري ايران به مردم ما و دعوت به  مشاركت فعال در انتخابات تاثير زيادي در انتخابات اخير ما داشت و ما صميمانه از ايشان به خاطر اين پيام تشكر مي كنيم.  * سفير ايران در مسكو در ديدار با ويكتور درسيكف مدير كل  وزارت خارجه روسيه پيام خرازي به همتاي روسي اش را تسليم  وي كرد.  مضمون اين پيام در مورد همكاري هاي دو كشور در حل مسئله  تاجيكستان است.  * دادستان كل كشور گفت: آزادي يك هديه الهي است كه  انقلاب اسلامي ايران به بركت اسلام آن را به ارمغان  آورده است و بايد در چارچوب منطقي و بر مبناي اصول ديني  محترم شمرده شود.  * رئيس مجلس ملي ويتنام ديروز تهران را ترك كرد.  وي در مدت اقامت خود در ايران با رئيس جمهوري، رئيس مجمع  تشخيص مصلحت نظام، رئيس مجلس شوراي اسلامي و وزير امور خارجه ديدار و گفتگو كرد.  * سرپرست هيات اعزامي رئيس جمهوري به لرستان گفت: به 97 هزار فقره نامه مردم اين استان كه به رئيس جمهوري نوشته  شده رسيدگي شد.  * سفيران كشورهاي گرجستان، آذربايجان، بلاروس و اوكراين  در جمهوري اسلامي، خواستار توسعه روابط با ايران بويژه  در بخش صنعت شدند.  * سفيران كشورهاي بلژيك، روماني، فيليپين و سوئيس ديروز به طور جداگانه با خرازي وزير امور خارجه ديدار و گفتگو كردند * در جلسه ديروز شوراي نگهبان، لايحه دو فوريتي جبران و پيشگيري عوارض ناشي از خشكسالي مورد تاكيد قرار گرفت. 
