 روانشناسي در خدمت فوتبال     اختلاف، آفت بزرگ از هم پاشيدگي يك تيم  گروه ورزشي: فدراسيون اروپايي فوتبال تعريفي از روانشناسي تربيت بدني را ارائه داده است كه به شرح  هدفهاي كلي و قسمت هاي اصلي آن مي پردازد به اين شرح كه  روانشناسي ورزشي داراي موضوع مخصوصي به خود مي باشد، اين  دانش به مطالعه انسان و حركات او در جريان تمرينات بدني،  مسابقات ورزشي و فعاليت هاي بازي گونه در هواي آزاد مي پردازد.  روانشناسي ورزش سطوح مختلف ژنتيك، نتايج اين فعاليت ها در فرد و گروه و تاثير آن در ضعيف ترين و قوي ترين و پرتعدادترين فرد در تمام زمينه هاي(رواني و حركتي)و تربيت بدني ورزشي را مد نظر دارد.  كوبرتن(Coubertin)در كتاب تعليم و تربيت ورزشي  مي نويسد: دو عنصر تفكر و قضاوت كه صورت تمرين ثمربخش  مي باشد، نمي توان از اين نكته غافل بود، كه نه تنها فرد ورزشي هر لحظه براي ارزيابي و مسابقه و مقايسه فرا خوانده مي شود بلكه اين عمليات بايد در وجود باسرعت هر چه تمام تر انجام شود زيرا سرعت تصميم گيري او اساس حركت  ورزشي به حساب مي آيد.  ورزش زمينه اي دارد بسيار وسيع و گسترده كه مربيان و بازيكنان اسكلت و چهارچوب اين پيكره را تشكيل مي دهند.  در اين ميان فوتبال به عنوان رشته اي از رشته هاي ورزشي  همواره مورد توجه بيشتر روانشناسان ورزشي قرار گرفته است.  در اين نگرش بازيكنان به عنوان هسته اصلي اين فعاليت  دسته جمعي از يك طرف و از سوي ديگر مربيان، قاضي ميدان،  مديران مسئول نشريات و خبرنگاران و مسئولين امر در طرف  ديگر برگرد اين هسته در چرخش مي باشند.  روانشناسان ورزشي و اجتماعي در اين مرحله پلي ارتباطي  مي باشند ميان هسته اين فعاليت(بازيكنان)و عوامل  حاشيه اي(ذكر شده)كه رفتارهاي مثبت را شناسايي و سعي  در تقويت عناصر برمي آيند و از طرفي ديگر رفتارهاي قابل  مشاهده اي كه مغاير اهداف متعالي ورزشي و همچنين كاهش  انگيزه هاي اهداف گروه مي باشد را حتي الامكان از وجود تيم خارج كرده و حالت تعادلي را به پيكره تزريق مي كنند.  طبيعي است كه برگزاري هر ديدار و مسابقه در بطن خود حاوي  نوعي استرستها و ترسهاي خرافي مي باشد كه بازيكنان در افكار خود پرورش مي دهند، شدت اين ترسها و استرسهاي  خرافي بستگي مستقيم به نوع آموزش در حين تمرين از نوع  روانشناختي دارد. هر آن قدر كه انتقال اين قبيل آموزشها با ابزار لازم و متخصصان كارآمد و اهل فن صورت گيرد و توجه خاصي به آن شود در موفقيت و بالا بردن ضريب اعتماد به نفس بازيكنان در زمان برگزاري مسابقات نقش بسزايي را ايفاء خواهد كرد.  بر اساس آزمايشات و تحقيقات صورت گرفته در زمينه شناسايي  زمينه اضطراب حاصله از نزديك شدن ديدار دو تيم حكايت از آن دارد كه فقدان امكانات لازم و عدم حمايت هاي معنوي  (روحي و رواني)براي ايجاد امنيت رواني و تامين اعتبار مي تواند تيم مورد نظر را از پيش باخته و ضريب فعاليت  مثبت رواني بازيكنان را تا پايين ترين حد كاهش دهد و در مقابل نيز اگر امكانات و حمايت هاي معنوي به عنوان ابزار و وسايل ضروري در نظر گرفته شود مي تواند دريچه اي باشد براي خشنودي و رضايت كامل كه ما را به سوي اهداف متعالي  ورزش هدايت كند.  اختلاف ها و فاصله ها عاملي بازدارنده  اختلاف به عنوان عاملي بازدارنده و سدكننده در ميان  اعضاي يك تيم همچون آفتي است كه مي تواند ريشه هاي  صميميت و همكاري و در نهايت كار گروهي و تيمي را بخشكاند.  به عقيده ويت زماني كه اختلاف در درون تيم ايجاد مي شود بستگي مستقيم به نوع تيم و رشته هاي ورزشي دارد. اگر رشته ورزشي مورد نظر از نوع انفرادي و مختلط باشد در مهارت تيمي(احتمال ترقي)خواهد داشت پس همواره بايد در نظر داشت تا در سيستم گروهي خللي وارد نشود و مهره اي از اين زنجيره جدا نشود كه اگر اين چنين اتفاقي رخ دهد در مجموع تيمي اثرات سوء خواهد گذاشت.  روان شناسان ورزشي اعتقاد دارند، يك مربي كارآمد و فهيم  همواره، در برنامه هاي خود يك نكته را فراموش نخواهد كرد و از ياد نمي برد كه در تركيب تيمش ممكن است افرادي يافت  شوند كه با خودشيرينيها و حركات آكروباتيك(نمايشي)خارج  از برنامه و تاكتيكهاي مورد نظر و برنامه هاي قبلي از پيش تعيين شده قصد جذب و جلب توجه تماشاگران را داشته  است لذا بي توجهي نسبت به اين گونه عوامل حاشيه اي  مي تواند براي تك تك بازيكنان همانند زهري مهلك و كشنده  اسلوب و ساختمان تيم را فرو ريزد و قدرت فعاليت و دقت  فكري را نابود كند.  تاثيرات متقابل تماشاگران و بازيكنان بر يكديگر تماشاگران مسابقه ورزشي بويژه(فوتبال)همواره به عنوان  يكي از فاكتورهاي تاثيرگذار مورد توجه اكثريت  رفتارشناسان ورزشي قرار گرفته اند و همچنين بازيكنان يك  تيم در ميدان سبز فوتبال همواره، به طور مستقيم و غيرمستقيم تحت تاثير نظاره گران قرار گرفته اند. هر آن  قدر كه بر مقدار تماشاگران خودي افزوده شود منحني كارايي  و دقت فكري بازيكنان سير صعودي خواهد داشت و عكس آن نيز صادق مي باشد. ولي مجموع اين گونه تاثيرات متقابل نبايد رفتارهاي غيرورزشي را به ارزشهاي واقعي ورزشي حاكم كند و به قول معروف عقلانيت و تفكرات صحيح را فداي احساسات پوچ  و بي هدف حاكم در ميدان كنيم.  همگان نيك مي دانند كه تماشاگر واقعي فوتبال تماشاگري  است كه با فهم و اراده اي محكم سعي در رعايت شئونات  ورزشي در ورزشگاهها مي كند، او(تماشاگر واقعي)هرگز اقدام به پرخاشگري و ناسزاگويي و همچنين پرتاب اشياء خطرناك در ورزشگاهها را به عنوان ابزاري براي رسيدن به  اهداف خود انتخاب نمي كند و محيط مقدس ورزشگاهها را با بي حرمتي به بازيكنان و تماشاگران حاضر آلوده نمي كند.  تاثير مطبوعات بر بازيكنان  مطبوعات به عنوان يكي از رسانه هاي نوشتاري در كشور نقش  مهم و بسزايي در انتقال افكار ايفاء مي كنند. صاحبان قلم  و انديشه و آگاهان به امور ورزش بر اساس تراوش ذهني و همچنين مشاهدات خود قلمها را بر اندام نحيف كاغذ نوازش  داده و با چند خط نوشت خواننده را به خواندن مطالب مختلف  ترغيب مي كنند در اين ميان معدود مطبوعات ورزشي يافت  مي شوند كه هدف آنها صرفا" افزايش تيراژ و كسب سودآوري  فراوان مي باشد، جهت رسيدن به اين هدف از سلاح  (آگرانديسمان مطبوعاتي)استفاده كرده و هيچ توجهي به  عواقب و پيامدهاي آن ندارند. ناگفته پيداست كه بعد از خلق چنين تراژدي ورزشي و بزرگ نمايي مطبوعاتي مي باشد كه  شاهد تخريب شخصيت هاي واقعي و هبوط بازيكنان در حال  رشدباشيم.  البته در كنار چنين بزرگ نماييها و ساختن شخصيتهاي كاذب،  قلمزناني يافت مي شوند و مطبوعاتي به بازار مي آيند كه  با تحليل و تفسير منطقي و انعكاس انتقادات و پيشنهادات  اصولي كمك قابل توجهي به جامعه ورزش و ورزشكاران مي كنند كه در اين جا لازم است زحمات اين قبيل نشريات را ارج  نهاد و دست آنها را به گرمي فشرد و به آنها خدا قوت گفت.  راقم اين سطور با عنايت به مطالب فوق ضرورت وجود يك  روانشناس ورزش در كنار تيمهاي ملي(نوجوانان - جوانان -  اميد و بزرگسالان)را ضروري و لازم مي داند، كه متاسفانه  فدراسيونهاي ورزشي به خصوص فدراسيون فوتبال نسبت به  اجراي اين اقدام مهم كمتر توجه كرده و از خاطر برده است  كه در تركيب يك تيم علاوه بر سر مربي، مربي، بدنساز،  مسئول تداركات، وجود يك روانشناس ورزش نيز قابل لمس و محسوس مي باشد و حتما" فدراسيون فوتبال نيز ضربه هايي كه  از اين ناحيه بر تيمهاي ما وارد شده را فراموش نكرده است  (محروميت علي كريمي و ديگر بازيكنان را به خاطر بسپاريد) همين امروز حركت را آغاز كنيم، بياييم از همين امروز به  فكر چاره باشيم به فكر مرهمي براي دردهاي روحي و رواني،  به فكر ايجاد انگيزه و تزريق تعادل معنوي در تيم و در راس برنامه ها و اهداف خود همان گونه كه قدرت بدني و جسماني را مد نظر داريم هرگز از ايجاد روحيه انتقال  اعتماد به نفس در بازيكنان غافل نباشيم.  نويسنده: محمد ميرزايي علويجه  * منبع مورد استفاده:  روانشناسي ورزش  دكتر محمد حسين سروري 
