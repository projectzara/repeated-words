 پيكارهاي كشتي آزاد جوانان آسيا امروز آغاز مي شود    گروه ورزشي: تيم كشتي فرنگي جوانان زير 20 سال كشورمان  براي دومين بار در رقابت هاي قهرماني آسيا به مقام  قهرماني دست يافت تا در فاصله يك ماه تا شروع پيكارهاي  جهاني اين رشته در شهر بخارست روماني محك روشني از وضعيت  موجود مدعيان براي حضور در مسابقه هاي جهاني حاصل شود.  به دليل سطح نازل مبارزه هاي آسيايي تهران و غيبت مدعيان  اصلي اين رشته در آسيا، كسب عناوين و امتيازات حاصله  هرگز نمي تواند محك مناسبي براي شناخت نقاط قوت و ضعف  نزد قهرمانان ما باشد و تيم كشتي فرنگي جوانان ما چنانچه  مصمم به حضور در مسابقه هاي جهاني بخارست باشد، بايد بسيار بهتر و آماده تر در اين صحنه بزرگ آماده نبرد باشد.  امتياز ويژه جوانان فرنگي كار ما در پيكارهاي قهرماني  آسيا در تهران ميل به انجام مبارزه صحيح و رعايت اجراي  مقررات جديد با همفكري مربيان اين رشته بود. البته بايد اعتراف كرد كه مقررات تازه فدراسيون جهاني كشتي "فيلا"  بر سرعت كشتي ها افزوده و كار كشتي گيران تنبل و كم تحرك  را با مشكل روبرو ساخته است در شرايط موجود تطبيق چنين  فضايي با نحوه تمرينات و مبارزات امري حياتي و ضروري است.  صرف نظر از حدود و ظرفيت فني مسابقه ها انجام اين  مبارزه ها در تهران حاصل جنبي ديگري براي كشتي فرنگي ما داشت و آن حضور" اليوپا چكو" مربي كوبايي و هماهنگي و همفكري وي با مربيان وطني بود نفس چاق، داشتن گارد صحيح  به هنگام رويارويي با حريف، ميل به انجام فنون صحيح در سر پا و يكي دو نكته اساسي ديگر از جمله امتيازات ويژه  حضور اين مربي كوبايي در ايران است.  كشتي فرنگي جوانان ايران بعد از سال ها ركود سال گذشته  با مدال طلاي "سردار پاشايي "و كسب عنوان نايب قهرماني  دنيا در رقابت هاي جهاني قاهره در مصر به جايگاه تازه اي  از قدرت و شخصيت رسيد حالا هم تيم جوان و شايسته ما نگاهي جدي به مسابقه هاي جهاني بخارست دارد تا بخوبي  حافظ اين اعتبار و منزلت باشد.  تيم كشتي فرنگي جوانان ايران، در پايان دومين دوره  مسابقه هاي كشتي فرنگي قهرماني جوانان زير20 سال آسيا در سال 99، با كسب 7 مدال طلا، يك نقره و يك برنز و 87 امتياز به مقام قهرماني دست يافت و عنوان قهرماني سال  گذشته خود را تكرار كرد.  در پايان اين رقابت ها كه ديشب در سالن شهداي هفتم تير تهران به پايان رسيد، تيم هاي ژاپن و هندوستان به ترتيب با كسب 66 و 60 امتياز به عناوين دومي و سومي آسيا دست  يافتند.  تيم ايران در پايان اين رقابتها توسط حميدرضا نصيري،  شهرام خاكسار، پرويز زيدوند، مهدي عليجاني، مهدي رحيمي،  فرهاد كفايي زاده و پيام زرين پور به مدال طلا دست يافت.  حسن رنگرز مدال نقره گرفت و مهدي هدايي مدال برنز تصاحب كرد.  آزادكاران وزن كشي كردند مراسم وزن كشي مسابقه هاي كشتي آزاد قهرماني جوانان زير 20 سال آسياعصر ديروز در سالن شهداي هفتم تير تهران  برگزار شد.  در رقابت هاي كشتي آزاد قهرماني جوانان آسيا كه از صبح  امروزبه مدت دو روز دراين سالن برگزار مي شود، 54 كشتي گير از 9 كشور حضوردارند.  در اين رقابت ها تيم هاي ايران، ژاپن، هندوستان،  قزاقستان، قرقيزستان، اردن، عراق، افغانستان و تاجيكستان  شركت كرده اند.  در وزن 50 كيلوگرم، در دور اول اين پيكارها عباس  بيگلربيگي از ايران در دورنخست با مجيد حسيني از افغانستان روبه رو مي شود. در وزن 54 كيلوگرم عباس  بندسازي در دور نخست با توگان باي اولو از قرقيزستان كشتي مي گيرد.  در وزن 58 كيلوگرم مهدي نيك منش كشتي گير كشورمان در دور نخست با پرويزبابايف از تاجيكستان دست و پنجه نرم مي كند.  در وزن 63 كيلوگرم حامد موءذن در دور نخست با يوسف  الحسنات از اردن روبه رومي شود.  دروزن 69 كيلوگرم مصطفي عليزاده در دور نخست بايد با موربدادزه از قزاقستان پيكار كند. در رقابتهاي وزن 76 كيلوگرم بهرام عابدي در اولين گام به مصاف ساجان پال  ازهندوستان مي رود.  در وزن 85 كيلوگرم، شهاب قرباني در نخستين كشتي خود با آنيج كمار ازهندوستان روبه رو مي شود.  در وزن 97 كيلوگرم كامران اميري در دور نخست بايد با ماجد سلمان از عراق كشتي بگيرد در وزن 130 كيلوگرم امير رشيدلمير در كشتي نخست خود به مصاف پال وين ازهندوستان  مي رود. 
