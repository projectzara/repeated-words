 * در مسابقه هاي كشتي فرنگي قهرماني جوانان زير 20سال  آسيا در تهران، استقبال چشمگيري از سوي تماشاگران و علاقه مندان به ورزش كشتي از اين رقابتها به عمل نيامد.  تصور بر اين است كه مسابقه هاي كشتي آزاد قهرماني جوانان  آسيا كه از صبح امروز آغاز مي شود از حداكثر جمعيت  تماشاگر كشتي برخوردار باشد.  *" حسن بابك "و" عبدالله چمن گلي "قهرمانان اسبق كشتي  فرنگي آسيا كه به عنوان مربيان تيم ملي كشتي فرنگي ايران  معرفي شده اند در اين رقابتها حضور داشتند. بابك و چمن  گلي جوانان كشتي فرنگي را زيرنظر گرفته اند تا بهترين ها را به اردوي آمادگي تيم ملي كشتي فرنگي بزرگسالان ايران  براي شركت در پيكارهاي جهاني سال 99 در يونان دعوت كنند.  * از جمع پنج تيم خارجي شركت كننده، قزاق ها، قرقيزها و تا حدودي هندي ها شرايط بهتري نسبت به تيم هاي ژاپن و اردن داشتند و اين نشان دهنده اهميت كشتي فرنگي و توجه  به جوانان در كشورهاي قزاقستان، قرقيزستان و هندوستان  است. 
