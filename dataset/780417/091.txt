 مذاكرات رسمي پيروزي و سپاهان بر سر انتقال احمد موءمن زاده    فرهادي مجيدي يكي از بازيكناني است كه در فصل جديد فوتبال به احتمال زياد نمي تواند با استقلال به ميدان  رود او به طور قرضي به استقلال پيوسته و با تيم بهمن  قرارداد رسمي دارد و بايد به تيم خود بازگردد.  گروه ورزشي: در حاليكه در آستانه ديدار استقلال و پيروزي  قرار داريم دو تيم جدا از تمريناتي كه براي آمادگي جهت  اين بازي انجام مي دهنددر انديشه جذب بازيكنان مورد نظر نيز هستند. پيروزي تا كنون با بهمن فريس، محمد برزگر،  علي آذري و مسعود ملايري قرارداد رسمي بسته است و اين  نفرات به همراه پايان رافت و كورش برمك اعضاي جديد پيروزي هستند پيروزي همچنين در آستانه توافق با احمد موءمن زاده و نيما نكيسا نيز است. در خصوص وضعيت  موءمن زاده مهاجم اصلي تيم سپاهان، اصغر سپهري سرپرست اين  تيم در گفتگويي اعلام كرد: تيم پيروزي بطور رسمي خواهان  عقد قرارداد با موءمن زاده است اما برخلاف گفته هاي  سرپرستان استقلال در نشريات هيچيك از مسئولان اين تيم با تيم سپاهان مذاكرات رسمي نداشته اند.  استقلاليها نيز تاكنون با مهدوي، لطيفي، نيكبخت واحدي،  نوروزي و حاجي پور و صاحب جمعي قرارداد امضاء كرد ه اندو در فصل بعد فرهاد مجيدي، سيروس دين محمدي و علي موسوي را به طور قطع ندارند مجيدي بايد به بهمن بازگردد و دين محمدي و موسوي راهي آلمان مي شوند. به جز نفرات  يادشده تقوي، بختياري زاده و هاشم حيدري هم شايد از استقلال جدا شوند. با توجه به ناكامي استقلال در جام  باشگاههاي آسيا كه دليل اصلي آن مديريت غلط و خالي شدن  اين تيم از بازيكنان طراز اول بود، اين تيم در اين فصل  هم به خصوص در جام برندگان جام باشگاههاي آسيامشكلات  بسياري خواهد داشت. 
