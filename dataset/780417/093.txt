 رقابت هاي فوتبال دانشجويان جهان  گروه ورزشي: تيم فوتبال دانشجويان ايران با پيروزي مقابل  تيم نيجريه به مرحله يك چهارم پاياني رقابت هاي فوتبال  بيستمين دوره بازي هاي ورزشي دانشجويان جهان راه يافت تا در اين مرحله به مصاف اسپانيا برود.  تيم فوتبال دانشجويان ايران در آخرين ديدار خود در گروه  چهارم با يك گل از سد تيم نيجريه گذشت و با كسب 7 امتياز در صدر اين گروه قرار گرفت.  تك گل تيم ايران را" هوشنگ لوينيان "در دقيقه 35 درون  دروازه تيم نيجريه جاي داد.  تيم ايران در مرحله يك چهارم پاياني اين مسابقه ها عصر امروز با اسپانيا ديدار مي كند. تيم فوتبال دانشجويان  ايران در دو بازي قبلي خود به ترتيب مقابل تيم هاي  اوكراين با نتيجه 2 بر صفر به برتري دست يافته و مقابل  تيم جمهوري چك به تساوي بدون گل رسيده بود. 
