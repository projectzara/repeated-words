 گروه ورزشي: فدراسيون واليبال روسيه با ارسال نمابري به  فدراسيون واليبال ايران اعلام كرد: بدليل بروز پاره اي  مشكلات، تيم جوانان روسيه قادر نيست طي روزهاي 22 تا 28 تيرماه جاري براي انجام چند بازي تداركاتي با تيم هاي  بزرگسالان و جوانان ايران به تهران سفر كند. فدراسيون  واليبال روسيه موافقت با اعزام اين تيم را طي روزهاي 5 تا12 مرداد ماه اعلام داشته و فدراسيون واليبال ايران در پي ارسال نمابر يادشده يادآور شد كه بزودي برنامه جديد ديدارهاي تداركاتي تيم هاي ملي بزرگسالان و جوانان ايران  با تيم جوانان روسيه به اطلاع علاقمندان به اين رشته  خواهد رسيد. 
