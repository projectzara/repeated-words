 گروه ادب و هنر: مردم لرستان مي گويند: اين استان با كمبود سينما مواجه است و سينماهاي موجود در اين استان  نيز جوابگوي نياز فرهنگي شهروندان نيست.  آنان گفتند: وجود مكانهاي فرهنگي و هنري به خصوص سينما مي تواند نقش عمده اي در پر كردن اوقات فراغت مردم داشته  باشد اما مردم اين خطه از اين امكان بهره مند نيستند.  به گزارش "ايرنا" يك شهروند خرم آبادي گفت: هم اينك دو سينما در خرم آباد وجود دارد كه جوابگوي نياز جمعيت 450 هزار نفري اين شهرستان نيست.  محمد زماني افزود: كمبود سينما و مكانهاي فرهنگي دراين  منطقه باعث شده است كه اكثر جوانان از فيلمهاي ويديويي  نامناسب استفاده كنند.  يكي از شهروندان كوهدشتي نيز مي گويد: شهرستان كوهدشت از داشتن يك سينمامحروم است و جوانان اين شهرستان از اين  كمبود گلايه دارند.  حميدرضا قبادي افزود: كمبود سينما در اين شهرستان باعث  شده است كه برخي از جوانان منطقه رنج سفر به خرم آباد را متحمل شوند تا از سينماهاي خرم آباداستفاده كنند.  عده اي از اهالي شهرستانهاي ازنا، پلدختر و ديگر شهرستانهاي استان نيزازمسئولين فرهنگي و هنري استان  خواستند تا نسبت به رفع اين مشكل چاره انديشي كنند.  مدير كل فرهنگ و ارشاد اسلامي لرستان كمبود فضاي  سينمايي مناسب در اين استان را يك چالش فرهنگي مي داند.  علي مرادي مي گويد: اين اداره كل از سرمايه گذاري بخش  خصوصي براي احداث فضاي فرهنگي به ويژه سينما و تئاتر در لرستان حمايت مي كند.  معاون فرهنگي و هنري اداره فرهنگ و ارشاد اسلامي لرستان  نيز گفت: هم اكنون هشت سينما در استان لرستان وجود دارد كه اين تعداد جوابگوي نياز مردم نيست.  ماشاءالله بهاروند افزود: اينك براي هر 150 هزار نفر جمعيت لرستان تنهايك سينما وجود دارد.  وي گفت: با توجه به اينكه احداث سينما توجيه اقتصادي  ندارد بخش خصوصي تمايلي به سرمايه گذاري ندارند.  به eگفته وي هم اكنون سينماهاي شهرستانهاي دلفان و سلسله با مشكل اعتبارمواجه هستند.  وي افزود: براساس بررسيهاي به عمل آمده جوانان از فيلمهاي سينمايي كه برروي پرده مي روند استقبال چنداني  نمي كنند كه اين امر باعث شده كه بيشترصندليهاي سينماهاي  موجود استان خالي باشند.  وي پايين بودن كيفيت فيلمها را مهمترين عامل عدم  استقبال مردم از ديدن فيلمهاي سينمايي دانست.  از هشت سينماي لرستان، دو سينما در خرم آباد، دو سينما در بروجرد قراردارد وشهرستانهاي اليگودرز، دورود، سلسله  و دلفان هر كدام يك سينما دارند و شهرستانهاي كوهدشت،  ازنا و پلدختر سينما ندارند. 
