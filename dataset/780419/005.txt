 بالاخره، من كجا بايد دوستانم را ببينم؟ مادر مي گويد:  - خانه جاي رفيق بازي نيست و پدر مي گويد:  - دوست و رفيق بازي براي آدم كار نشد. برو فكر نان باش  كه خربزه آب است !  اما بالاخره من با چه كسي بايد يك دانه بستني ليس بزنم.  پدر مي گويد:  - با خودم. آدم فقط از خودش خبر دارد. والسلام !  با پدر همان طور كه به سلماني براي اصلاح مو مي رويم، به  بستني فروشي مي رويم و قدقد، وظيفه بستني خوري را انجام  مي دهيم.  * اين تفريح سالم از صد تا چماق، زهر مارتر است. بستني  بي دوستي مزه ندارد; شيرين نيست ولي چه بايد كرد؟! پدر همچنان طعم دهان مرا نمي شناسد.  فاطمه محفوظ بالله 
