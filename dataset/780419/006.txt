 گروه اجتماعي: روزنامه "ملت "چاپ باكو چندي پيش نوشت:  محاكمه 6 نفر از قاچاقچيان كودكان خردسال آذربايجاني به  اسراييل آغاز شد.  اين روزنامه نوشت: قاچاقچيان به بهانه اينكه نمي توانند،  صاحب فرزند شوند، اقدام به خريد كودكان شيرخواره از والدينشان مي كردند و آنان را در اسراييل به اشخاص  نامعلومي با قيمتهاي گزاف مي فروختند.  " ملت "مي نويسد: "رضا قلي اف "از سال 96 به كار داد و ستد كودكان شيرخواره اشتغال داشته است. وي براي نخستين  بار در ماه ژوئن سال 96 يك دختربچه آذربايجاني را به  قيمت 800 دلار خريد و با همكاري همسرش اين كودك را از باكو خارج كرده و در اسراييل به قيمت 9800 دلار به يك  فرد يهودي فروخته است.  اين روزنامه مي نويسد: اين شخص براي رسيدن به اهداف خود با همكاري "روشن بايرام اف "كارمند وزارت امنيت ملي،  " مالك حسن اف "افسر اداره نيروهاي مرزباني آذربايجان در وزارت امنيت ملي اين كشور و" الياس قنبراف "اقدام به  تشكيل يك باند قاچاق كودكان خردسال كرده بود.  اعضاي اين باند در سه مورد ديگر نيز موفق به خروج سه  كودك دختر آذري كه به قيمت 2100 دلار خريداري كرده بودند،  شدند.  اين روزنامه اضافه مي كند: رهبر اين باند براي خروج اين  سه دختربچه مبلغ 5400 دلار رشوه به "قنبراف "پرداخت كرده  بود.  اعضاي اين باند براي آخرين بار در ماه ژانويه سال 97 كه  قصد داشتند، 7 كودك خردسال را از فرودگاه باكو خارج  نمايند، توسط نيروهاي پليس دستگير شدند. 
