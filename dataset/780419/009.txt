 غلامرضا شافعي وزيرصنايع جمهوري اسلامي ايران كه در راس  هياتي براي برگزاري دوازدهمين كميسيون مشترك ايران  وروماني دربخارست بسر مي بردبعدازظهر امروز با اميل  كنستانتنسكو رئيس جمهور روماني ديدار و درموردزمينه هاي  گسترش روابط و همكاريهاي طرفين مذاكره كرد.  دراين ديدار درابتدا شافعي ضمن اشاره به توسعه اقتصادي  وصنعتي جمهوري اسلامي ايران درسالهاي اخير وارائه گزارشي  از نتايج دوازدهمين اجلاس بخارست وويژگيهاي اين اجلاس  مبني بر حضور و مشاركت فعال بخش خصوصي جمهوري اسلامي  ايران درتركيب اعضاي هيات برلزوم رفت و آمدهاي متقابل  مقامات عاليرتبه دو كشور تاكيد كرد.  رئيس جمهور روماني ضمن اظهار خرسندي ازشرايط فراهم شده  براي احياي مجدد روابط سنتي دوكشور ورفع موانعي كه روابط دو كشور را متوقف كرده بوداز حضور گسترده هيات اقتصادي  جمهوري اسلامي ايران در روماني اظهارتشكركرده و آنرا نشانه اي از حسن نيت و ابراز علاقه طرف ايراني براي  گسترش روابط قلمداد كرد. رئيس جمهور روماني كه خودشخصيتي  فرهنگي است وقبل از رياست جمهوري رئيس دانشگاه بخارست  بوده از دانشجويان مستعد وبا ذكاوت ايراني به نيكي ياد كرد و با اشاره به كرسي زبان فارسي دردانشگاه بخارست و سايرعوامل فرهنگي بين دو كشور روابط و همكاريهاي فرهنگي  را يكي ديگر از زمينه هاي توسعه روابط دانست. 
