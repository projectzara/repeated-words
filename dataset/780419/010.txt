 كاراكاس- خبرگزاري جمهوري اسلامي: دكتر" حسن حبيبي " معاون اول رئيس جمهوري اسلامي ايران در ادامه سفردوره اي  خود به سه كشور آمريكاي لاتين، عصر چهارشنبه به وقت محلي  واردكاراكاس پايتخت ونزوئلا شد و در كاخ رياست جمهوري  اين كشور ازسوي "هوگوچاوز" رئيس جمهوري ونزوئلا مورد استقبال رسمي قرار گرفت.  چاوز در مذاكراتي كه در آغاز ورود معاون اول رئيس  جمهوري اسلامي ايران به كاراكاس با وي به عمل آورد، با ابلاغ درودهايش به "سيدمحمد خاتمي "رئيس جمهوري و ملت  انقلابي ايران اظهار داشت: ما همواره وقايع انقلاب اسلامي ايران و پيشرفت آن را با علاقمندي تعقيب كرده ايم  چرا كه همانند شما به دنبال برپايي عدالت اجتماعي و دستيابي به توسعه هستيم.  وي افزود: اينك كه ونزوئلا نيز در صدد تغيير قانون  اساسي خويش است، مايليم از تجربيات ايران در تدوين قانون  اساسي خود بهره گيريم.  رييس جمهوري ونزوئلا همچنين روابط با ايران را براي اين  كشور بسيارمهم خواند و با اشاره به وجود اشتراكات فرهنگي  و اقتصادي و زمينه هاي همكاري زياد، خواستار گسترش روابط دوجانبه در همه زمينه ها شد.  وي تاكيد كرد: ونزوئلا مي خواهد روابط خود را با ايران  تنها به همكاري در زمينه هاي نفتي منحصر نكند و آن را در ساير زمينه هاي تجاري، فرهنگي، علمي و فني فراتر از سطح  كنوني افزايش دهد.  معاون اول رئيس جمهوري اسلامي ايران نيز در اين ديدار،  انتخاب چاوزرا به سمت رياست جمهوري ونزوئلا تبريك گفت و ابراز اميدواري كرد، انتخابوي، موجب پيشرفت و سعادت  مردم كشورش باشد.  وي با اشاره به شعارهاي انتخاباتي چاوز اظهار داشت: هدف  شما، توسعه و عدالت اجتماعي است و اين، همان چيزي است كه  در انقلاب اسلامي و انتخابات اخير رياست جمهوري اسلامي  ايران مورد نظر مردم ايران بوده است.  معاون اول رئيس جمهوري همچنين بر ضرورت همكاري نزديك  ايران و ونزوئلابه عنوان دوعضو مهم اوپك دربازار نفت  تاكيد كرد و گفت: خوشبختانه، نتايج همكاري دو كشور در اين زمينه روزبروز روشنتر مي شود و همه اعضاي اوپك بايد تلاش كنند تا توافقات انجام شده در زمينه صادرات نفت خود را بطور جدي رعايت كنند.  وي افزود: به منظور حفظ حقوق توليدكنندگان نفت بايد ترتيبي اتخاذ شودكه كشورهاي عضو اوپك باتوليدكنندگان نفت  غيراوپك همكاري خوبي داشته باشند.  حبيبي همچنين برگسترش روابط و همكاريهاي اقتصادي ميان  آسيا و آمريكاي لاتين تاكيد كرد و گفت: ايران و ونزوئلا مي توانند نقش مهمي در گسترش اين روابط داشته باشند.  دكتر حسن حبيبي روز پنجشنبه در ديدار علي رودريگز وزير انرژي ونزوئلا با وي ضرورت همكاري و هماهنگي بيشتر اعضاي  اوپك را مورد تاكيد قرار داد.  معاون اول رئيس جمهوري اسلامي ايران بر لزوم ثابت ماندن  سهميه صادرات نفت كشورهاي عضو اوپك و تقويت مديريت اين  سازمان براي اجراي تصميمات آن تاكيد كرد.  ايران و ونزوئلا دو عضو مهم سازمان كشورهاي صادركننده  نفت(اوپك)هستند.  معاون اول رئيس جمهوري همچنين انجام سرمايه گذاريهاي  مشترك در زمينه صنايع نفت و پتروشيمي ميان ايران و ونزوئلا را گامي اساسي و جديد در تقويت همكاريهاي اعضاي  اوپك دانست.  وي با اشاره به زمينه هاي فراوان همكاري دو كشور در بخشهاي مختلف صنايع نفت و معدن اظهاراميدواري كرد با فعال شدن كميسيون مشترك ايران وونزوئلا، روابط موجود ميان آنها در تمامي بخشهاي سياسي، اقتصادي، تجاري،  فرهنگي و صنعتي گسترش يابد.  دكتر حبيبي همچنين آمادگي جمهوري اسلامي ايران را در جهت ارائه كمكهاي فني در زمينه هاي معدن، احداث كارخانه  ذوب آهن، سيلوسازي و نيز مبادلات فرهنگي و علمي اعم از تبادل استاد و دانشجو و اجراي طرحهاي تحقيقاتي مشترك با ونزوئلا اعلام داشت.  وزير انرژي و معادن ونزوئلا نيز در اين ديدار با ابراز خرسندي از سفردكتر حبيبي به كاراكاس، اتخاذمكانيسمهاي  مختلف در عرضه نفت را در كنارسياست كنترل توليد آن،  زمينه ساز تامين منافع اعضاي اوپك دانست.  رودريگز با اشاره به فعاليت 40 ساله سازمان اوپك ابراز اميدواري كرد كه اجلاس سران كشورهاي عضو اين سازمان در سال آينده، دستاوردهاي ارزنده اي براي اعضاي آن در پي  داشته باشد.  دكتر حبيبي ديروز با روءساي كنگره و مجلس ونزوئلا نيز ديدار و با حضور در مقبره سيمون بوليوار قهرمان ملي  آمريكاي لاتين نسبت به وي اداي احترام كرد. همزمان با اين سفر مدرسه ايرانيان نيز در كاراكاس گشايش يافت.  وزارت امور خارجه ونزوئلا روز چهارشنبه اعلام كرد: هياتي  از مقام هاي ونزوئلا براي جلب موافقت اعضاي اوپك به  منظور تشكيل اجلاس وزراي انرژي و سپس سران اين سازمان در سال 2000 در ونزوئلا سفري سه هفته اي به كشورهاي ياد شده  كه از ايران آغاز مي شود انجام مي دهد. 
