 قيمت نفت درياي شمال به بشكه اي 5/18 دلار افزايش يافت  منابع نفتي ايران روز پنجشنبه گفتند، اين كشور ظرف چند روز آينده حسين كاظم پور اردبيلي نماينده ايران در اوپك  و مشاور بيژن زنگنه وزير نفت را به عنوان نامزد دبيركلي  اوپك معرفي مي كند.  به گزارش رويتر از دوبي، عربستان سعودي رقيب سنتي ايران  در اوپك نيز سليمان الحربيش نماينده عربستان در اوپك را به عنوان نامزد دبيركلي اوپك معرفي كرده است.  كاظم پور اردبيلي در سال 1994 نيز براي كسب عنوان  دبيركلي اوپك در برابر وزير نفت ونزوئلا قرار گرفت ولي  ريلوانو لقمان دبير كل فعلي به اين سمت برگزيده شد.  انتظار مي رود لقمان كه از ژانويه 1995 دبيركل اوپك است  به زودي استعفايش را اعلام كند. در همين حال ايران روز پنجشنبه اعلام كرد كشورهاي عضو اوپك تا مارس سال 2 هزار به توافق كاهش توليد نفت پايبند خواهند بود.  به گزارش رويتر از دبي حسين كاظم پور اردبيلي نماينده  ايران در اوپك در يك گفتگوي تلفني از تهران اظهار داشت  تمامي كشورهاي عضو اوپك طرفدار اجراي كامل توافق كاهش  توليد تا مارس 2 هزار هستند.  كاظم پور در پاسخ به سئوالي مبني بر اين كه آيا هيچ  برنامه اي براي كاستن از ميزان محدوديت توليد تا قبل از مارس 2 هزار وجود دارد گفت: فكر نمي كنم چنين  برنامه اي باشد.  وي افزود: توافق تا مارس 2000 اعتبار دارد و هنوز ذخيره  زيادي در بازار وجود دارد و محتكران نفت تلاش مي كنند به  سود دست يابند.  كاظم پور گفت با اظهارات روز چهارشنبه يوسف يوسفي رئيس  اوپك موافق است كه گفته بود هرگونه افزايش در سهميه هاي  توليدي كشورهاي اوپك تا قبل از مارس 2000 منتفي است.  كاظم پور افزود: علي رغم افزايش قيمت نفت، در ميان  كشورهاي اوپك در خصوص پايبندي به محدوديت هاي صدور نفت  اتفاق نظر وجود دارد.  وي گفت: ما بايد بگذاريم قيمت ها آزادانه حركت كند و بازار سطح كاهش ذخيره نفت را مشخص كند. با انتشار خبر ادامه اجراي توافق اوپك تا سال 2 هزار و كاهش جديد ذخاير نفت آمريكا بهاي هر بشكه نفت برنت نفت پايه درياي شمال  در پايان معاملات هفته گذشته افزايش يافت و به بالاترين  حد در 20 ماه اخير رسيد به گزارش خبرگزاري فرانسه از لندن هر بشكه نفت برنت روز پنجشنبه در بازار بين المللي  نفت لندن در مقابل 5/18 دلار براي تحويل در ماه اوت  معامله شد. 
