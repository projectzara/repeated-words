 معاون بخشدار گاليكش در استان گلستان گفت: يك هكتار از جنگلهاي حاشيه روستاي "اجن قره خوجه "دهستان قراولان اين  بخش عصر روز چهارشنبه در آتش سوخت.  يحيي فارسياني، روز پنج شنبه در گفت و گو با خبرگزاري  جمهوري اسلامي افزود: اين آتش سوزي براثر بي احتياطي  عده اي از كشاورزان رخ داده است.  وي گفت: كشاورزان حاشيه جنگل براي زير كشت بردن زمينهاي  خود اقدام به آتش زدن باقي مانده كاه گندم كرده بودند كه  اين آتش به داخل جنگل سرايت كرد.  فارسياني افزود: در اين آتش سوزي بخشي از درختان كاج كه  در چند سال گذشته كاشته شده بود طعمه حريق شد. به گفته  وي آتش سوزي با كمك نيروهاي مردمي و آتش نشاني  شهرداري هاي منطقه خاموش شد. 
