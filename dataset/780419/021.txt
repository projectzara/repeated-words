   جاجرود- خبرنگار همشهري: در حادثه رانندگي كه در جاده  هراز رخ داد يك دستگاه تريلي نفت كش پس از سقوط به دره  در آتش سوخت.  اين حادثه حدود ساعت 12 و سي دقيقه پنج شنبه گذشته و زماني روي داد كه تريلي نفت كش ولوو به شماره 12373 ساري  92 به رانندگي سياوش بينازاده كه در مسير رودهن به تهران  حركت مي كرد بعد از پليس راه جاجرود به علت بي احتياطي و ناتواني راننده در كنترل خودرو با كاميون بنز به شماره  13784 رشت 92 به رانندگي عسكري زماني كه در همين مسير در حركت بود برخورد كرد تريلي نفت كش پس از واژگون كردن  كاميون به دره سقوط كرد و دچار آتش سوزي شد. در اين  حادثه، راننده هر دو خودرو زخمي شدند كه با تلاش مردم و نيروي انتظامي از مرگ حتمي نجات يافتند. آتش نشاني بومهن  به محض حضور در محل حادثه پس از حدود ده دقيقه موفق به  مهار آتش شد.  همچنين در حادثه ديگري كه پنج شنبه در همين جاده و در مسير فيروزكوه به تهران روي داد يك دستگاه تريلي نفت كش  ديگر در حوالي مهرآباد رودهن با حفاظ كنار جاده برخورد كرد و واژگون شد. در نتيجه اين حادثه سوخت تانكر تمام  سطح جاده را فرا گرفت و تا مدتها مانع از رفت و آمد خودروها شد.  راننده تريلي ياد شده نيز كه دچار جراحاتي شده بود به  بيمارستان منتقل شد. علت اين حادثه از سوي كارشناسان  پليس راه در دست بررسي است. 
