 وزش توفان، برق و راههاي ارتباطي بخشهاي "لاشار" و " قصرقند" در شهرستان نيكشهر استان سيستان و بلوچستان را به طور كامل قطع كرده است. مسئول روابط عمومي فرمانداري  شهرستان نيكشهر به خبرنگار ما گفت: در پي وزش توفان و رگبار شديد روز چهارشنبه در مناطق ياد شده، راه هاي  ارتباطي و برق اين دو بخش، هم اكنون قطع مي باشد.  " عليرضا ميرشاه "افزود: واژگوني تيرهاي برق در مناطق  روستايي اين بخشها و قطعي برق، موجب تعطيلي نانوائيها،  قطع آب آشاميدني، تلفن و نيز، تعطيلي پمپهاي بنزين شده  است. وي گفت: وزش توفان در بخش قصرقند بويژه در دهستان  ساربوك موجب وارد شدن خساراتي به 1700 اصله از درختان  گرمسيري و باغات منطقه شده است.  وي اضافه كرد: ستاد برآورد خسارت و كمك رساني در اين  بخشداري ها تشكيل گرديده است. 
