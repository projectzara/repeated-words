   گروه ورزشي: اشتفان افنبرگ از فصل آينده كاپيتان بايرن  مونيخ خواهد بود.  وي جانشين توماس هلمر كاپيتان سابق اين تيم خواهد شد.  ماريو باسلر هافبك باسابقه بايرن نسبت به اين تصميم  ابراز نارضايتي كرده و خود را لايق اين عنوان مي دانست.  فصل پيش به واسطه مصدوميت طولاني هلمر، اليور كاهن  دروازه بان اين تيم بازوبند كاپيتاني را بر بازو داشت.  ماتيوس به دليل اينكه در نيم فصل به تيم نيويورك استارز مي رود براي اين پست نامزد اعلام نشده بود نفر دوم  سرگروهي تيم بايرن مونيخ كماكان كاهن است.  جواب منفي آنلكا به يوونتوس  تلاش هاي مسئولان يوونتوس براي به خدمت گرفتن "نيكولاس  آنلكا" مهاجم 20 ساله آرسنال با اظهار نظر صريح اين  مهاجم متوقف شد.  آنلكا به طور رسمي اعلام كرد كه به يوونتوس نخواهد رفت.  يوونتوس درصدد بود با پرداخت 53 ميليون دلار به علاوه  " تيري هنري "مهاجم فرانسوي اين تيم به باشگاه آرسنال  " آنلكا" را به دست بياورد.  جيوواني به المپياكوس رفت  تيم المپياكوس قهرمان باشگاههاي يونان با امضاي يك  قرارداد 13/6 ميليون دلاري "جيوواني "هافبك برزيلي  باشگاه بارسلونا را به خدمت گرفت جيوواني در سال 1996 از باشگاه سانتوز به اسپانيا آمد تا در بارسلونا بازي  كند.  ستاره تيم ملي مراكش در كاونتري  " مصطفي حاجي "مهاجم ملي پوش مراكش از فصل آينده در باشگاه كاونتري انگليس بازي خواهد كرد.  حاجي كه فصل پيش عضو تيم ديپورتيولاكرونياي اسپانيا بود همراه ريبيرو مدير امور اجرايي لاكرونيا راهي انگليس شد تا مرحله نهايي قرارداد خود را به امضاء برساند.  كاونتري علاوه بر حاجي درصدد به خدمت گرفتن "داور سوكر"  و روبرت يارني دو بازيكن كرووات رئال مادريد مي باشد. 
