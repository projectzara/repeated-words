 تهران- خبرگزاري جمهوري اسلامي: گروه طالبان خواستار مذاكره با آمريكا در مورد اسامه بن لادن شد.  به گزارش خبرگزاري فرانسه از اسلام آباد، وكيل احمد سخنگوي اصلي طالبان به خبرگزاري افغان پرس گفت: ما آماده  مذاكره با آمريكا بر سر اسامه بن لادن هستيم.  وي گفت: ما خواستار حل اين مساله ايم. ولي هيچ كس مايل  نيست به حرف ما گوش دهد.  احمد افزود هيچ كس جز كميسيون ويژه از محل اختفاي بن  لادن خبر ندارد.  كاخ سفيد روز سه شنبه اعلام كرد كه در حال مسدود ساختن  دارايي و اموال طالبان در آمريكا و منع روابط تجاري با افغانستان به دليل حمايت از بن لادن است.  واشنگتن بن لادن را طراح بمبگذاريهاي ماه اوت گذشته در سفارتخانه هاي آمريكا در شهرهاي نايروبي و دارالسلام كه  224 كشته برجا گذاشت، مي داند.  از سوي ديگر، سرويس هاي امنيتي و ماموران دولتي آمريكا احتمال مي دهند كه دولت امارات و قطر به اسامه بن لادن  كمك كرده اند.  به گزارش خبرگزاري آلمان، نيويورك تايمز اين مطلب را روز پنجشنبه با استناد به اظهارات مقامات دولت بيل كلينتون  رئيس جمهوري آمريكا در واشنگتن نوشت امارات عربي متحده  و قطر روابط نزديكي با آمريكا دارند.  نيويورك تايمز نوشت كه آمريكا تاكنون رسما" در اين باره  به اين دو دولت اعتراض نكرده است. 
