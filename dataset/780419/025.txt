 " كارلوس منم "رئيس جمهوري آرژانتين در نامه اي به بيل  كلينتون رئيس جمهوري آمريكا و ديگر روءساي كشورهاي عضو ناتو خواستار شد كه كشورش به عنوان عضو وابسته يا شبيه  آن در پيمان آتلانتيك شمالي پذيرفته شود.  به گزارش خبرگزاري آلمان از بوئنوس آيرس اين مطلب را " خورگه كاسترو" وزير برنامه ريزي هاي راهبردي آرژانتين  بعد از اجلاس كابينه در بوئنوس آيرس اعلام كرد. به گفته  وي، منم پيشنهاد كرد كه طرح همكاري براي صلح ناتو توسعه  يابد، به نحوي كه آرژانتين بتواند به اين همكاري بپيوندد.  خورگه دومينگز، وزير دفاع آرژانتين اطلاع داد كه در هفته  آينده با ژنرال وسلي كلارك فرمانده عالي ناتو در اروپا درباره همكاري آرژانتين در بازسازي كوزوو، مشورت خواهد كرد.  وي گفت: آرژانتين پيشنهاد رم راپذير فته است كه همراه با اسپانيا و پرتغال در درون نيروهاي صلح ايتاليا در تامين  صلح در كوزوو مشاركت كند. 
