 درپي اخراج يك كارشناس سازمان ملل از عراق، "صدام حسين " رئيس جمهوري اين كشور ديروز كارشناسان سازمان ملل را متهم كرد عليه عراق "جنگ ميكروبي "به راه انداخته اند.  به گزارش خبرگزاري فرانسه از بغداد، روزنامه هاي عراق به  نقل از صدام حسين مي نويسند: پاشيدن تخم ملخ در مزارع  عراق توسط برخي از كاركنان سازمان ملل متحد، به مفهوم  دست زدن به جنگ ميكروبي عليه عراق است.  رئيس جمهوري عراق افزود: كاركنان سازمان ملل سلاح هاي  انهدام جمعي در اختيار دارند و از آن استفاده مي كنند و حتي به جنگ ميكروبي عليه عراق دست مي زنند حال آنكه  ديگران را به تخطي از حقوق بين المللي متهم مي كنند.  عراق روز جمعه بار ديگر تاكيد كرد كه هر گونه "طرح مشكوك " را كه با هدف از سرگيري كنترل سلاح، تسليم شوراي امنيت  شود رد مي كند.  خبرگزاري رسمي عراق به نقل از" محمدسعيد الصحاف "وزير خارجه اين كشور خاطرنشان كرد: عراق قويا" هر گونه طرح  مشكوك كه تسليم شوراي امنيت سازمان ملل متحد مي شود، به  دليل اينكه بدون مشورت با بغداد تنظيم شده است، رد مي كند وي تاكيد كرد: عراق خواهان آن است كه تحريم لغو شود، خسارت هاي جاني و مالي كه بر اثر حمله آمريكا و انگليس متحمل شده است پرداخت شود و مناطق پرواز ممنوع كه  در قطعنامه هاي سازمان ملل متحد نيامده است، لغو گردد.  اين در حالي است كه مصر مخالفت خود را با پيشنهاد انگليس  در شوراي امنيت براي تعليق مشروط تحريم هاي سازمان ملل  عليه عراق به مدت 120 روز اعلام كرد.  به گزارش خبرگزاري فرانسه از قاهره، "قاسم المصري "معاون  وزير خارجه مصر پس از ملاقات با سفير روسيه گفت: مصر همچنين با درخواست تعليق تحريم ها تنها پس از اجراي  " تمام درخواست ها" مخالف است.  مصري گفت: در عوض مصر با درخواست چين، فرانسه و روسيه در مورد تعليق تحريم ها به محض آغاز اجراي برخي از درخواستها نظير اجازه بازگشت بازرسان تسليحاتي موافق است.  وي گفت: علاوه بر اين، تحريمها بايد پس از تكميل اجراي  درخواست هاي سازمان ملل به طور كامل لغو شوند. 
