 " يلدرم آك بولت "رئيس مجلس تركيه ديروز حمايت علني  پارلمان ايتاليااز عبدالله اوجالان رهبر حزب كارگران  كردستان تركيه(پ ك ك)رادخالت آشكار در امور داخلي  كشورش ارزيابي كرد.  به گزارش خبرگزاري جمهوري اسلامي از آنكارا، پارلمان  ايتاليا روز پنجشنبه با تصويب طرحي، ضمن درخواست اعطاي  آزاديهاي بيشتر به كردهاي تركيه و شناسائي حق خودمختاري  براي آنان، دولت ايتاليا را موظف كرد تمامي تلاش خود را براي جلوگيري ازاجراي حكم اعدام اوجالان درسطح  بين المللي بكار گيرد.  رئيس مجلس تركيه تاكيد كرد: اين گونه اقدامات ودخالت هاي  خارجي هيچگونه تغييري درتصميمات و سياست هاي تركيه به  وجود نخواهد آورد.  وي گفت: حمايت ايتاليا از پ ك ك حمايت علني ازتروريسم  است كه سرانجام خود نيز قرباني آن خواهند شد.  سليمان دميرل رئيس جمهور و بلند اجويت نخست وزير تركيه  نيز نسبت به ادامه حمايت ايتاليا از حزب كارگران كردستان  تركيه هشدار دادند.  مقامهاي ايتاليا پيشتر، از دولت تركيه خواسته اند تاازاجراي حكم اعدام اوجالان منصرف شود.  اوجالان دو هفته قبل، از سوي دادگاه امنيت دولتي تركيه  به اتهام خيانت به وطن به مجازات مرگ محكوم شد. 
