 يك فرستاده الجزايري درتونس گفت: اجلاس سران سازمان  وحدت افريقا كه قرار است دوشنبه اين هفته درالجزيره  گشايش يابد زمينه سازيك ملاقات مهم ميان "زين العابدين  بن علي" رئيس جمهور تونس و" عبدالعزيز بوتفليقه "همتاي  الجزايري وي خواهد بود.  به گزارش خبرگزاري فرانسه، فرستاده ويژه الجزاير گفت:  اين ملاقات براي ما انگيزه اي بسيار رضايتبخش و تاثيري  بسيار مثبت به همراه خواهد داشت زيراالجزايرمتعهد شده  است در راه صلح، آرامش و بازسازي گام بردارد.  اين فرستاده ويژه كه حامل پيام "برادرانه "بوتفليقه براي  همتاي تونسي وي است، خاطرنشان كرد در ديدار با رئيس  جمهور تونس مسائل مربوط به مغربعربي رامورد بررسي قرار داده است.  وي همچنين گفت: الجزيره وتونس دراين مورد داراي مواضعي  هستند كه موجب خوشبختي است.  فرستاده الجزاير همچنين سفر رئيس جمهور تونس به الجزاير درپاسخ به دعوت انجام گرفته توسط بوتفليقه براي شركت  درسي و پنجمين نشست سران وحدت آفريقارا تائيد كرد.  اين اجلاس قرار است از دوشنبه تا چهارشنبه در الجزيره  برگزار شود.  اجلاس فوق زمينه نخستين ملاقات ميان روءساي جمهور دو كشور را پس از انتخاببوتفليقه به رياست جمهوري الجزاير در آوريل گذشته فراهم خواهد آورد. بوتفليقه و بن علي هفته  قبل طي يك گفتگوي تلفني مسائل مربوط به روابط دوجانبه و اجلاس قاره اي را مورد بحث و بررسي قرار دادند. 
