   دكتر تقي آزاد ارمكي  اشاره: در يك جامعه طبيعي، بين رسانه ها(سازندگان  مفاهيم، سامان دهندگان و توزيع كنندگان)و حوزه مصرف  رسانه اي تناسبي مشخص و معين وجود دارد كه نتيجه به دست  آمده مي تواند تقويت كننده توليد و مصرف فرهنگي در حوزه هاي ديگري از قبيل دانشگاهها، مراكز تحقيقي و...  باشد. با اين توضيح نويسنده سعي دارد به اين سئوال اساسي  بپردازد كه آيا نحوه عمل رسانه ها در ايران توانسته است  عامل ايجاد" گفتمان "جديد فكري صرفا" در حوزه روشنفكري  باشد، يا اينكه صرفا" موجب شكل گيري نقد كلي - نقادي  صورت هاي بيروني نظام سياسي اجتماعي - گرديده است؟ براي  پاسخ به اين سئوال نويسنده خود را موظف مي داند كه در بدو امر به موقعيت رسانه ها و گرايشات متعدد در آن توجه،  سپس ضعف ها و تعارض هاي دروني آن را تبيين و در نهايت  راه حل ها را بيان كند.  گروه مقالات  1- گرايش هاي دو گانه رسانه اي(به لحاظ محتوايي) رسانه ها در ايران از قديم ساختار دو گانه داشته اند.  موءلفه دوگانه سازي كه با انتخاب از طرف اصحاب رسانه اي  ايران از آغاز صورت گرفته و استمرار دارد، "حاكميت "است.  هر دو گروه رسانه اي كه من آنها را راستگراها و چپگراها ناميده ام، با نگاه ايجابي و سلبي به حاكميت دولت با كمترين تحليل و ارزيابي علمي به نزاع پرداخته اند. به  لحاظ اينكه آنها در قبول و يا رد حاكميت به نزاع  پرداخته اند، امكان گفتمان مشترك را پيدا نكرده و از طرف  ديگر، فرصت كافي براي حاكميت در نهادينه سازي اش  داده اند. از طرف ديگر، به نظر مي آيد، تطور و تغيير جدي  در نگاه به "حاكميت "در نزد راستگراها و چپگراها قابل  روءيت نمي باشد شايد عمده ترين تحول، جابه جايي افراد از حوزه راست به چپ و يا بالعكس به دلايل متعددي بوده است.  2- تعارض هاي دروني مطبوعات  مطبوعات ايران از گذشته دور به لحاظ وجودي دچار تعارض  اساسي و ساختاري شده اند كه تاكنون نيز با آن باقي مانده  است. مطبوعات به واسطه كساني به ايران وارد شدند كه دركي  از جايگاه اين رسانه ها نداشته و تعهد رسانه اي مشخص  نداشتند نگاهي كوتاه به متوليان مطبوعات در ايران نشان  مي دهد افراد مطبوعاتي داراي تخصص كافي و مناسب درباره  محتواي رسانه اي و جايگاه آن در جامعه نبودند.  روزنامه هاي ايران از بدو امر بخشي از حاكميت بوده اند و يا صرفا" در نقد حاكميت عمل كرده اند. به اين دليل  مي توان روزنامه ها را مدافع يا مخالف حاكميت دانست از اين رو راستگرايي و چپ گرايي در عرصه رسانه ها با معياري  چون قبول يا نقد و رد حاكميت سياسي ايران تعريف شده است.  به لحاظ موقعيت اينگونه اي(خوب و /بد سياه و سفيد) روزنامه ها از گذشته بيشتر مورد موءاخذه و يا تشويق،  تاييد و يا تكذيب در مرحله اول قرار مي گرفته و در نهايت  هر دوي آنها به تعطيلي كشانيده مي شده اند زيرا، پس از تغيير، حاكميت، دليلي بر وجود روزنامه مخالف و موافق در ايران نمي ديده است.  از طرف ديگر، روزنامه هاي ايراني كمتر توانسته اند در يك  دوره طولاني حيات داشته و منشا اثر باشند، چرا؟ شايد يكي  از عمده ترين دلايل به نوع كيفيت آنها برمي گردد. اين  روزنامه ها، با اهدافي كه براي سازمان خود مطرح كرده اند،  بيشتر معطوف به استفاده از موقعيت تا ايجاد موقعيت جديد بوده اند. بدين دليل توانسته اند از موقعيت استفاده كنند و يا اينكه موقعيت به آنها امكان سازگاري مي داده است  ودر صورت عدم امكان حضور در صحنه، از حيات بدور شده و حذف گرديده اند.  كساني كه به عرصه روزنامه ها مي آمده اند، بيشتر سياستمداران مدعي دستيابي به قدرت و حاكميت بوده تا ايجاد كنندگان فضاي مناسب براي آزادي. سياستمدار بودن،  غيرحرفه اي بودن، طرح گفتمان هاي غيرواقعي، تلقي  ايدئولوژيك و آرمانخواهانه، بهره گيري از شيوه اي تخريبي  تا مناسب، فقدان حمايت هاي واقعي ازطرف گروههاي روشنفكري  و.. از عوامل اساسي كمي حيات رسانه ها در ايران  بوده اند.  مطبوعات در ايران به جاي اينكه فراهم كننده "آزادي " باشد سعي نموده تا به استفاده از" آزادي "توليد شده در عرصه هاي ديگري از جامعه بپردازد. شايد اين مطلب را بتوانيم با توجه به سه حادثه در تاريخ ايران مشاهده كنيم.  اولين حادثه، انقلاب مشروطه است با وجود اينكه تا حدود بسياري روزنامه نگاران در ساختن انقلاب مشروطه موءثر بوده اند، ولي در حوزه ايجاد شده دوران انقلاب مشروطه،  اصحاب مطبوعات بيشترين استفاده را از اين موقعيت نموده و در ضمن به لحاظ مشكلات ساختاري عرصه مطبوعات كه به زعم  موءلف براساس تعارضات بسياري طراحي شده است، زمينه پايان  بد و نافرجام انقلاب مشروطه را فراهم نمودند. به طور قطع  در اين سطح از بحث قصد تبرئه، حمايت و يا محكوم نمودن  گروه خاص به لحاظ گرايش سياسي آنها را ندارم، بلكه بيان  واقعيت عملي مطبوعاتي در اين دوران مورد نظر است. اصحاب مطبوعات با هر نوع گرايشي، سعي نمودند تا از شرايط ايجاد شده- آزادي توليد شده از انقلاب مشروطه - بيشترين استفاده  را برده و تلاش كمتري در 1- بقاي شرايط و آزادي به دست  آمده و 2- توليد آزادي بيشتر، گسترش آزادي از حوزه سياسي  به حوزه فرهنگ، اقتصاد و اجتماع انجام داده اند.  عمده ترين عنصر مطبوعاتي كه توانست از فضاي آزادي توليد شده به نفع توده ها و جامعه بهره گيرد، مطبوعات توده اي،  شبنامه ها و... بود. شبنامه ها بقدري توانست در ايران  موءثر واقع شود كه افراد بي سواد، عامي، شاعران ذوقي و...  را واردگفتمان سياسي عصر نمود و از آن پس، افكار عمومي  را صورت جديد داده است. شايد توسعه عرصه "گفتمان خودماني " و" گفتمان محفلي "حكايت از اعتبار و قدمت اين گروه دارد.  يكي ديگر از مفاهيم و اصولي كه در عرصه مطبوعات مطرح است  و زمينه شكل دهي به تعارض دروني حوزه مطبوعات شده است،  گرايش آرمانخواهانه در قالب واقعيت گرايي سياسي كه شيوه  و ابزار نقد حاكميت سياسي بوده است، مي باشد. مخالفان  حاكميت در عرصه مطبوعات حاكميت را با تاكيد بر مفاهيمي  چون" واقعيت جامعه به گونه اي ديگر است "،" مردم نيازهاي  جديدي دارند"،" رابطه دنيا و ايران به گونه اي ديگر است " و.. به نقد حاكميت زمانه پرداخته اند. ولي كمتر توجه  نموده اند كه واقعيت مورد نظرشان در چارچوب" آرمانخواهي  گروهي" آنها مورد توجه بوده تا واقعيت گرايي به عنوان  عاملي در ساماندهي حوزه مطبوعاتي. معيارهاي خوب و بد بودن گروه رقيب و يا گروه خودي، درست و غلط عمل نمودن  حاكميت و مخالفان آن، و... در چارچوب ايدئولوژيك  رسانه اي كه قطعا" داراي وضوح كافي نيز نبوده است، شكل  گرفته است.  آرمانخواهي و آرمان گرايي مطبوعاتي زمينه تعارض هاي  ديگري نيز از قبيل آزادي خواهي در مقابل غوغاسالاري،  تفاهم در مقابل خشونت، عقل گرايي در مقابل هيجان گرايي،  عام گرايي در مقابل خاص گرايي. شده است، ولي  واقعيت ها حكايت از تاثيرپذيري عرصه مطبوعات ايراني از ويژگي ها و الگوهاي رفتاري و سازماني حاكميت دارد.  رسانه ها به سرعت در قالب آزادي خواهي، فردگرايي، قانون  گرايي، متن گرايي، منافع جمعي دچار انحصار طلبي، سنت  گرايي، گروه گرايي، و قدرت گرايي شده اند. در اين روش  خشونت شيوه اصلي برخورد با دشمن - حاكميت - مي شود.  با توضيحات فوق است كه رسانه هاي مخالف و يا مستعد ويا حتي مدعي "جامعه مدني "در دوران معاصر در عمل و طراحي،  متفاوت از گروه رقيب نبوده بلكه در بسياري از جاها بيشتر دچار خشونت و افراطي گري شده اند. چرا؟ چون رسانه ها پيش  از اينكه به مسايل خود توجه كنند، به مسايل ديگري توجه  كرده اند. توجه به ديگري بدون ملاحظه خود، امكان  الگوپذيري از ديگري را سرعت بيشتري داده و عرصه خشونت و سپس آزادي را امكان پذيرتر ساخته است.  در اين فضا است كه روزنامه نقش واقعي خود كه همان "حزب"  است را ظاهر مي سازد. زيرا روزنامه در آغاز براي مقابله  با حاكميت در فقدان حزب مطرح شده است و با دست يابي به  منافع حزبي كه در ايران مشاركت در قدرت سياسي تعريف شده  است، دليلي بر بقا نمي يابد، بي كاركرد شده و بايد حذف  گردد اين مطلب را بايد با توجه بر فضاي غوغاسالاري و هيجان گرايي كه روزنامه ها در ايران فراهم نموده اند،  توجه كرد بيشتر روزنامه ها قصد دارند، مسايل و مشكلات  را به گونه اي طرح نمايند تا از رهگذر آن نقش حاكميت به  طور آشكار و يا پنهان بيان شود و هيجان اجتماعي و تحريك  احساس جمعي امكان پذيرتر گردد.  3- چه بايد كرد؟ اصحاب مطبوعات همه افراد حوزه روشنفكري در ايران  نمي باشند. اشاره به اين مطلب حكايت از اين واقعيت دارد كه اصحاب مطبوعات در ايران تصور مي كنند، آنها تنها حوزه  روشنفكري بوده و امكان فعاليت روشنفكري در خارج از حوزه  رسانه اي وجود ندارد دانشگاه، بازار، خانه ها، مساجد و..  . از اين منظر در توليد انديشه بي كاركرد تلقي شده و صرفا" مطبوعات آن هم مستقل به زعم مطبوعات چپ، سازنده  انديشه روشنفكري و انتقادي است.  ادامه دارد 
