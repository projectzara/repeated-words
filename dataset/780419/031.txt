 (بخش پاياني) 5- در حال حاضر وظايف مربوط به هدايت و اداره برنامه هاي  توسعه كشاورزي و عمران روستايي و نيز ايجاد تعاونيهاي  توليد، عرضه و فروش محصولات كشاورزي در وزارتخانه ها،  سازمانها و موءسسات مختلفي پراكنده است عدم هماهنگي  تشكيلاتي و بروكراسي حاكم بر وزارتخانه و سازمانهاي  ذي ربط موجب گرديده است كه سكان مديريت دولت در زمينه  عمران و توسعه مناطق روستايي به عنوان كانونهاي توليد محصولات كشاورزي و صنايع وابسته به آن در اختيار يك  مديريت نباشد. نتيجه چنين وضعيت به فعليت نرسيدن  پتانسيلهاي موجود در اين بخش، مهاجرت بي رويه روستاييان  به سوي شهرها و افزايش مشكلات اجتماعي، اقتصادي كشور خواهد بود. بديهي است توجه خاص برنامه ريزان و سياستگذاران كشور در مراحل تدوين برنامه سوم توسعه  اقتصادي، اجتماعي كشور به اين امر گامي اساسي در جهت  توسعه بخش كشاورزي و عمران روستاها و ايجاد فرصتهاي شغلي  جديد خواهد بود.  6- ايجاد تشكلهاي صنفي توليد و خدماتي از قبيل تشكل هاي  تعاوني گندمكاران، برنجكاران، ذرت كاران، چغندركاران،  پنبه كاران و... و نيز تشكلهاي خدماتي تراكتورداران،  بذركاران، كمباين داران، سمپاش داران و.. و همچنين  تشكلهاي صنفي، تخصصي صنايع وابسته به كشاورزي از قبيل  توليدكنندگان محصولات دامي و لبني، شيلات، صنايع چوب،  واحدهاي توليدكننده قند و شكر، نشاسته و گلوكز، كنسانتره  ميوه جات، روغن هاي نباتي، آرد و دهها نوع ديگر از اين  قبيل تشكلها كه امور ساماندهي و مديريت آن با مشاركت  توليدكنندگان و تحت نظارت و همكاري دولت انجام پذيرد، از جمله زمينه ها و راهكارهايي است كه بيانگر اهميت و جايگاه بخش كشاورزي در زمينه ايجاد اشتغال و نهايتا"  توسعه اقتصادي كشور مي باشد.  7- تاسيس سازمان نظام مهندسي كشاورزي كشور از طريق  هماهنگي وزارتخانه هاي فرهنگ و آموزش عالي، كشاورزي و جهادسازندگي با هدف نظارت تخصصي و فني در بخش هاي مختلف  كشاورزي و صنايع وابسته از طريق بخش خصوصي از جمله  راهكارهاي تشكيلاتي تضمين توسعه بخش كشاورزي و ايجاد اشتغال به شمار مي رود كه اميد است با همت دست اندركاران  و برنامه ريزان كشور در مرحله تدوين و تصويب برنامه سوم  اقتصادي، اجتماعي و فرهنگي كشور مورد توجه قرار گيرد.  ان شاءالله.  فهرست منابع مورد استفاده:  1- بانك مركزي ايران، گزارش اقتصادي و ترازنامه بانك،  سال 1370.  2- دفتر اقتصادي كلان معاونت امور اقتصادي و هماهنگي  سازمان برنامه و بودجه، برنامه اقتصاد بدون اتكا به  درآمدهاي حاصل از صادرات نفت خام، پيوست شماره 1، 1376.  3- دفتر اقتصاد كلان معاونت امور اقتصادي و هماهنگي  سازمان برنامه و بودجه، برنامه اقتصاد بدون اتكا به  درآمدهاي حاصل از صادرات نفت خام، پيوست شماره 3، 1376.  4- حياتي، بررسي كارايي عوامل توليد در بخش كشاورزي  ايران، پايان نامه كارشناسي ارشد در رشته اقتصاد كشاورزي،  دانشگاه تربيت مدرس، 1373.  5- سازمان برنامه و بودجه، پيوست قانون برنامه اول توسعه  اقتصادي، اجتماعي و فرهنگي(721368)، مركز مدارك  اقتصادي و اجتماعي.  6- معاونت امور اقتصادي وزارت امور اقتصادي و دارايي،  تخصيص بهينه منابع براي خودكفايي در محصولات كشاورزي،  1373.  7- معاونت امور فرهنگي، آموزشي و پژوهشي سازمان برنامه و بودجه، عرضه و تقاضاي نيروي انساني متخصص در ايران  (تحليلي از وضع موجود و چشم انداز آينده)، 1376.  8- مركز آمار ايران، سرشماري عمومي نفوس و مسكن سالهاي  1345، 1355، 1365، 1375.  9- مركز آمار ايران، سالنامه آماري، 1371. 
