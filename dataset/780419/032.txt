 گروه معارف: آيت الله مهدي حائري يزدي حكيم، متفكر،  منطق دان، اصولي و فقيه و فيلسوف برجسته معاصر پنج شنبه  گذشته در سن 76 سالگي دارفاني را وداع گفت وي فرزند آيت الله العظمي شيخ عبدالكريم حائري يزدي، موءسس فقيد حوزه علميه قم بود و شهرت وي در فلسفه اسلامي و نيز شناختش از فلسفه غرب وي را به فيلسوفي شناخته شده و صاحب راي در جهان تبديل كرده بود.  استاد فقيد حائري يزدي، عرفان و علوم نقلي و عقلي را نزد استاداني چون آيت الله احمد خوانساري، امام خميني(ره)، ميرزا مهدي آشتياني، آيت الله بروجردي، آيت الله  كوه كمره اي،... آموخت و پس از دريافت درجه اجتهاد به  عنوان نماينده آيت الله بروجردي به آمريكا رفت و مدارج  تحصيل در فلسفه غرب را تا بالاترين سطوح طي كرد. وي دوره  ليسانس را در" جرج تاون "فوق ليسانس را در" هاروارد" و دكتري را در دانشگاه "ميشيگان "و" تورنتو" با موفقيت و درجه ممتاز گذراند. رساله وي در دوره دكتري با عنوان  " علم حضوري "نوشته شد، صورت و فرم تازه اي از" نظريه  معرفت در فلسفه اسلامي "را در قالب منطق جديد ارائه داد.  به گزارش خبرنگار ما پيكر آن عالم ساعت 9 و 30 دقيقه صبح  فردا(يكشنبه)20/4/78 از مقابل مسجدالغدير واقع در خيابان ميرداماد تشييع مي شود و سپس به شهر مقدس قم  انتقال مي يابد. مراسم خاكسپاري بعد از ظهر همان روز در مسجد امام حسن عسگري(ع)قم انجام مي شود.  همچنين مراسم بزرگداشت مرحوم حائري يزدي در ساعت 10 صبح  روز دوشنبه اين هفته در مسجد ارك تهران و ساعت 17 و 30 روز چهارشنبه در مسجد الغدير برپا خواهد بود.  آيت الله دكتر مهدي حائري يزدي، علوم عقلي را نزد استاداني چون سيداحمد خوانساري(هدايه اثيريه)، امام  خميني(تمام كتاب منظومه و تمام كتاب اسفار)، ميرزا مهدي  آشتياني(شفا)و... و علوم نقلي را نزد استاداني چون  آيت الله بروجردي، آيت الله حجت كوه كمره اي و آيت الله  سيد محمدتقي خوانساري آموخت. وي در دانشگاهها و موءسسات  علمي مختلف به تدريس پرداخته است كه برخي از آنها عبارتند از: تدريس الهيات، فلسفه، درايه الحديث و شرح  اصول كافي در دانشگاه تهران از سال 1322 به بعد، تدريس  كفايه، اسفار و اشارات در مدرسه سپهسالار قديم.، تدريس  در مركز تحقيقات اديان جهاني دانشگاه هاروارد(5- 1964)، تدريس فلسفه و فقه اسلامي در دانشگاه ميشيگان در خلال  سال هاي(2- 1971)، تدريس فلسفه اسلامي و ادبيات فارسي  در موءسسه مطالعات اسلامي دانشگاه مك گيل. تدريس ادبيات  فارسي(تاريخ بيهقي)در مقطع فوق ليسانس دانشگاه تورنتو (5- 1974)، تدريس در موءسسه تحقيقات فلسفه قرون وسطي  دانشگاه تورنتو، تدريس دردانشگاه جرج تاون به مدت دو سال  به عنوان پروفسور فلسفه اخلاق(80- 1979)، تدريس فلسفه  در دانشگاه ييل، دانشگاه دولتي نيويورك، تدريس در دانشگاه آكسفورد انگلستان، تدريس فلسفه اشراق در مونترال  يونيورسيتي كانادا و تدريس فلسفه تحليلي در انجمن حكمت.  برخي از كتابهاي منتشر شده وي عبارتند از1- علم كلي  (فلسفه مابعدالطبيعه)2- كاوشهاي عقل نظري(مبادي فلسفه  تطبيقي)3- هرم هستي(تز هستي شناختي و زيرساخت انديشه  فلسفي ايشان)4- آگاهي و گواهي(ترجمه و شرح انتقادي تصور و تصديق in Islamic The Principels of ملاصدرا . Epistemology by Presence 5- Knowledge , Philosophy(اصول معرفت شناسي اسلامي علم  حضوري)6- كاوشهاي عقل عملي(فلسفه اخلاق)7- تقريرات  اصول آيت الله بروجردي 8- حكمت و حكومت(فلسفه سياسي 9-  متافيزيك(مجموعه مقالات). 
