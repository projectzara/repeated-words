   اعتبار علم حديث و ارزش الحيات(بخش پاياني) جستارگشايي: در شماره هاي پيشين اين مقاله با مسائل،  موضوعات، تاريخچه و بالاخره مهمترين مباني و منابع علم  حديث آشنا شديم. سپس مباحثي eدرباره كتب حديثي معاصران  طرح شد، با عطف توجه نسبت به كتاب الحيات اثر eبرجسته  استاد حكيمي. با توجه به در پيش بودن كنگره اي در نكوداشت ايشان، اينك واپسين بخش مطلب را بانگاهي به  ويژگيهاي آثار موءلف الحيات و سپس بررسي ارزش الحيات  پايان مي بريم.  گروه معارف  در اين مختصر، كلياتي درباره اين مجموعه آثار، بدون  ورود در جزئيات عرضه مي كنيم تا شايد فرصتهاي مناسبتري  در امكان نقد و بررسي تك تك آنها فراهم آيد.(43) 1- حكيمي مي كوشد تا آثارش با آميزه هايي از ادبيات  فارسي و ديني و اشعار مختلف، از سطح عادي فراتر رود. او در گذشته پژوهشهاي تخصصي در ادبيات داشته و از جمله در كتاب" ادبيات و تعهد در اسلام "اختصاصا" در اين موضوع  تحقيق نموده است همچنين قصايدي به عربي سروده و در بخشهايي ازكتابهاي كلي و عمومي اش - نظير" دانش مسلمين "-  نيز به موضوع ادبيات پرداخته است. اما از همه مهمتر كيفيت نثر فارسي حكيمي است كه گاه از واژگان سره پارسي  نيز بهره ها مي برد و در مجموع با استعاره ها و تشبيهات  متخذ از ادب كلاسيك فارسي و استشهاد به اشعار، غنايافته  است. اين نكته eدرباره نام آثارش نيز صدق مي كند.  2- حكيمي با ارجاع و رجوع و شيفتگي نسبت به شخصيتهاي  ممتاز شيعه در عصر حاضر، همواره سعي دارد الگوهاي  موردنظر خود را به جوانان معرفي نمايد. اساسا" هدف وي از نگارش كتابهايش به فارسي ادبي نيز، ايجاد ارتباط با نسل  جوان است و نه راهروان سالخورد فرهنگ و دين و ادب. از جمله شخصيتهاي مورد علاقه وي، مي توان در درجه اول  بنيانگذاران مكتب تفكيك، خاصه شيخ مجتبي قزويني وميرزا مهدي اصفهاني را نام برد. پس از آنها علامه شرف الدين كه  كتابي مستقل به نام وي نگاشته، سپس علامه اميني كه دو كتاب" حماسه غدير" و" يادنامه علامه اميني "را در گراميداشت آن عالم فقيد منتشر ساخته، در ساحت علاقه وي  حضور دارند. رويكرد حكيمي به تاريخ نيز ازمنظر همين  شخصيتهاست و از جمله در كتاب" تفسير آفتاب" نيز، در واقع  مجموعه اي درمعرفي و نكوداشت و برجسته سازي چهره هاي  ديني معاصر پرداخته است كه از شخص امام خميني تا نواب صفوي، دكتر شريعتي و... را در برمي گيرد. تا آنجا كه  نگارنده اطلاع دارد، آخرين تعلق خاطرهاي حكيمي، شيفتگي  نسبت به مقام علمي و شخصيت استاد محمدتقي جعفري تبريزي  رحمتالله عليه بوده كه همواره در لسان ايشان مذكور است.  دو اصطلاح خاص و مورد علاقه اي كه در اين زمينه به كار مي رود" بيدارگران "و" مرزبانان "است و آثاري همچون  " بيدارگران اقاليم قبله "و" مرزبانان حماسه جاويد" نيز از جمله همين آثار مي باشد.  3- حكيمي با نگاهي تحليلي براساس منابع منقول شيعه، برخي  وجوه و موضوعات فكري و مذهبي شيعه را به تفسيري تازه  آميخته و در واقع با گزينش و دسته بندي و تفسير احاديث  براساس روش خاص خود توانسته بابي متفاوت و تازه در اين  زمينه ها بگشايد. ازجمله در موضوع مهدويت با كتاب " خورشيد مغرب".  4- حكيمي با نگارش آثار كلي و دائرتالمعارف گونه، كه  بهترين و كاملترين شكل آن در كتاب" دانش مسلمين "و تا حدودي" مكتب تفكيك "ديده مي شود، سعي دارد انگاره اي كلي  از فرهنگ شيعي ارائه دهد. يك تفاوت وي با برخي از متفكران ديني معاصر در همين مسئله است و او به جاي  پردازش دستگاهي ايدئولوژيكي، به اين دقيقه رسيده كه ما نيازمند فرهنگ و منابع مناسب فرهنگي هستيم. درك فرهنگي و فرهنگ مدار از دين، با ابتناء بر ميراث ائمه و بزرگان  مذهب شيعه، از جمله بارزه هاي فكري و سبكي حكيمي است.(44) 5- برجسته سازي علوم نقلي در مقابل علوم عقلي، يكي از ويژگيهاي متاخر حكيمي است كه در نخستين دوره آثار او ديده نمي شود. در آن زمان، عمدتا" متوجه موضوع پژوهش،  بدون تعرض به موضوعات متفاوت يا متخالف بود و اين در مورد منابع و مراجع كارش هم صدق مي كند. مثلا" ممكن بود كه در" يادنامه علامه اميني "مقاله اي از شادروان اخوان  ثالث درباره ارزشهاي شاعرانه قرآن كريم درج شود و يا استنادات به شعر شعراي بزرگ فارسي، از جمله استاد ابوالقاسم فردوسي لحاظ گردد، ولي در آثار اخير چنين نيست.  بطور اخص "مكتب تكفيك "فاقد خصيصه هاي دوره اول آثار اوست و چند ويژگي دارد كه مهمترين آن در تمايزقرار دادن  نقل با عقل و عرفان است. البته وي با رعايت ادب و حرمت  ميراث گذاران فرهنگ فلسفي و حتي عرفاني، مستقيما" بدانها نمي تازد، ولي در نهايت هيچ شاني براي ساير معارف موجود در فرهنگ اسلامي ايران - بجز آنچه مستقيما" به منظور وي  در موضوع تفكيك مربوط است - قائل نيست. اين امر به ويژه  درباره عرفان مشخص تر است و فلسفه را نيز امري منتج از منابع يوناني و متفاوت از منابع اسلامي مي داند.  6- توجه به پي ريزي منابع اصيل ديني با حفظ اصالتهاي  علمي و رعايت ديدگاهها و نظريات و روشهاي جديد. اين امر كه جزو بزرگترين و ارجمندترين فعاليتهاي استاد حكيمي است  در كتاب شريف الحيات به بار نشسته و ما در اين بخش،  مقاله خود را به بررسي اين اثر اختصاص داده و به پايان  مي بريم.  ويژگيهاي الحيات  الحيات، چنانكه موءلف و مترجم در پيشگفتار جلد يكم  گفته اند،" مجموعه اي است دائرتالمعارف گونه "و اين  مجموعه در عنوان تفصيلي كتاب چنين انعكاس يافته است:  " موسوعه، اسلاميه، علميه، موضوعيه، تخطط مناهج الحياه  الحره الصاعده، للفرد و المجتمع، و تدعوا الي دعم نظام  انساني صالح، في جميع آفاق الارض "(45) يعني: "دائرتالمعارفي است اسلامي، علمي، و موضوعي كه راه  و رسم زندگي فردي و اجتماعي آزاد و پيشرورا ترسيم مي كند،  و انسانهاي سراسر جهان را به پي ريزي يك حاكميت انساني  صالح فرا مي خواند. " ظاهرا" هدف از تدوين و تاليف اين اثر، دستيابي به "يك  جهان بيني و جهان شناسي مرتبط" است كه بر مبناي متون  كليدي و اصلي دين اسلام تحقق يافته باشد و اين نكته با ايدئولوژي پردازي كه مستلزم نگرشي گزينشي، تجويزي و عملگرايانه است تفاوت دارد. به ويژه آنكه موءلف محترم به  صراحت و در همين مقدمه مي گويد: ".. غرض از آن موعظه  وپيشنهاد نيست، بلكه عرضه داشت يك نظام است با ترسيم  زمينه هاي اجرايي آن. "(46)جمله اخير متسامحا" ذكرشده  است.  بزرگترين و شريف ترين امكاني كه يك اثر فرهنگي و يك  دائرتالمعارف علمي در حوزه ديانت و مذهب مي تواند در اختيار مخاطبان خود قرار دهد، ارائه صحيح و سالم و پالايش يافته و منظم همان اثر است، افراد و متفكران  براساس نيازها و در پرتو مسائل مستحدثه اي كه دائما"  تجديد يا دگرگون مي شود، از طريق امكانات معرفتي و راهجويي صحيح و پندارهاي سالم به نتيجه هاي وثيق و مطلوب خواهند رسيد مسئله ديگر نيز، تنوع برداشتها از امر واحد است. به ويژه اينكه در متن دين براين امر تاكيد شده كه  مردم شعبه شعبه و از قبائل متفرق آفريده شده و در احاديث  به گونه گوني خلاق هفتاد و دو ملت - اصطلاحا" و بالاستعاره- تاكيد گرديده است. لذا مي توان گفت كه هدف  الحيات در ارائه متني منقح و مبتني بر فصل بندي هاي روش  شناسانه و علمي كه صاحبان انديشه ها و مشربهاي مختلف را در رجوع به موضوعات مختلف از ديدگاه متون ديني به كار آيد، كاملا" فراهم شده است.  دوره الحيات كه احتمالا" به 10 تا 12 مجلد بالغ خواهد شد،  حدود يكصد باب(موضوع كلي)و 3000 فصل(موضوعات جزئي) را دربرخواهد داشت. "در خلال اين بابها و فصلها، تعليمها و مضمونهايي از قرآن و حديث گردآمده است شامل حقايقي  شناختي و علمي، و مسائلي از حركت و تحول، و از زندگي و انسان، و واقعياتي از زيست جوياي انساني ; بدين گونه اين  كتاب مجموعه اي است يك پيكره، از: الف - مسائل حيات، ب-  مسائل انسان، ج - مسائل شناخت، د- مسائل علم، ه- - مسائل  هدايت، و- مسائل تربيت، ز- مسائل تعليم، ح - مسائل سياست  و حاكميت، ط- مسائل اقتصادي، ي - مسائل عدالت اجتماعي، يا-  مسائل اخلاق، يب- مسائل رازوري و عبادت، يج - مسائل كار و فعاليت، يد- مسائل هنر، يه - مسائل اصلاح، يو- مسائل  جامعه، يز- مسائل فلسفه تاريخ، يح - مسائل تكامل انساني،  يط- مسائل تحول آفريني و انقلاب، ك - مسائل دفاع و حماسه،  و بسياري مسائل ديگر... "(47) با چنين سرفصلهايي، الحيات شايد به اين هدف نزديك شده كه  شايسته عنوان "جامع ترين دائرتالمعارف دستگاهي(سيستمي)، و شامل ترين نظام تدويني عالم اسلامي، و متبلورترين  پيكره شناختي - علمي و شناختي - عملي قرآن و حديث "باشد.  اين موضوع با توجه به نيازهاي فراوان و نوپديد معاصر اهميت مضاعفي يافته و لذا ارج الحيات بيش از آنچه هست  خواهد بود.  نگرش اصلي و بنيادين در الحيات كه نقطه قوت آن محسوب مي شود، همين برخورد مجموعي و دائرتالمعارفي است كه  انگاره اي فرهنگي - و نه ايدئولوژيكي - براي گرايشات،  مشربها و موضوعات و مقصودهاي متنوع و حتي متفاوت را فراهم مي سازد به اين ترتيب" برخورد با آيات و احاديث  به سبك الحيات، يعني برخوردي مجموعي، و استفاده اي تفقهي  (نه فقط دقت و اجتهاد در 500 آيه مثلا" - از بيش از 6 هزار آيه قرآن - و احاديث فقهي مربوط به آن آيات)، همانگونه كه مي تواند در كل ساختمان ساختي اسلام، و گستره هاي عملي و تحولي جوامع انساني اثر داشته باشد،  مي تواند" فقاهت "و اجتهاد را نيز بسطي سزاوار و گسترشي  فني و عميق بخشد، و توان فقه جعفري را، براي حضور در همه  پهنه هاي حيات متحول انساني نشان دهد، و آن را به جرياني  سازنده و پردازنده - بيش از آنچه اكنون هست - بدل گرداند. " (48) مجموعه الحيات در هرباب و هر فصل، نخست با گزينه آيات  همان موضوع آغاز مي شود و سپس احاديث نبوي در همان موضوع  مطرح مي گردد. نكته مهم درباره احاديث نبوي و" اعتبار اين مضامين و تعاليم، انطباق مضامين ديگر احاديث است با احاديث نبوي، در نوع موارد. احاديث نبوي بسياري در اين  كتاب آمده و ماخذ آنها ذكر شده است، و بسياري از آنها در ماخذ حديثي مسلمين نقل شده، و پاره اي از مضامين آنها در ميان مسلمانان معروف، و برخي از الفاظ آنها نيز در ميان  مسلمين متواتر است. احاديث نقل شده از ائمه طاهرين نيز،  در نوع خود همان راه و همان تعليم و همان خط شناخت و اقدام است، و همه مكتبي واحد و هماهنگ را پي مي ريزد و ترسيم مي كند. "اين نكته، يعني پيوستگي و انسجام مضموني  احاديث با قرآن و روايات منقول از نبي اكرم(ص)نيز يكي  ديگر از ارزشها و دقايق الحيات است و" به جز تعاضد مضموني، و هماهنگي مفهومي و انسجام تعليمي احاديث امامان  با قرآن كريم و با احاديث نبوي، خود اين احاديث نيز، در داخل منظومه خويش، هماهنگي استوار و حركتي همگون دارد، و هريك مضمون ديگري را تاييد مي كند.. خود همين تعاضد مضموني، موجب اعتماد به مضمون حديث مي شود.  در الحيات، به جز نشان دادن جاي هر آيه، در قرآن كريم،  ماخذ هر حديث نيز همراه آن نام برده شده است. و اين  ماخذها، نوعا" معتبر و شناخته شده هستند; به ويژه بيشتر آنها، مستقيم و غيرمستقيم، از مصنفات قدما، و كتب اربعه،  و ديگر تاليفات شايع محدثين و قدماي عالمان دين است، كه  هر كدام، به گونه اي معتبر تلقي گشته است هرجا نيز از كتاب" بحارالانوار" نقل شده، ضمن نقل ماخذ علامه مجلسي،  كوشيده شده تا احاديثي از بحار مورد استفاده قرار گيرد كه ماخذ موثق و موثقتري نيز آن را تاييد كرده باشد.  الحيات به حكم آيه كريمه "ياايهاالذين آمنوا استجيبوالله  و للرسول اذا دعاكم لما يحييكم.. "(/سوره 8 آيه 24)-  " اي موءمنان چون خدا و پيامبر شما را به آييني فراخوانند كه سرچشمه زندگي است، بپذيريد"، به نام زندگي(حيات) عنوان گذاري شده و اين نشانگر ذوق متعالي مصنف است. هر فصل با مقدمه اي آغاز و هر باب با تحليلي وثيق تحت عنوان  " نگاهي به سراسر باب" ختم مي شود. نگرش نويسنده در فصل بنديهاي اثر، شباهتي تام با سنت شيخ كليني - رحمتالله  عليه- در" اصول كافي "دارد جز آنكه كليني دركي كلي از عقل داشته و حكيمي اين مفهوم را برمبناي نگرش و تقسيمات  فلسفي بخش بندي نموده و از شناخت و عقل به سوي اخلاقيات  و اجتماعيات رفته ; فصل نخست از باب نخست(كه 50 فصل دارد) با" اهميت شناخت "آغاز مي شود و سپس "طلب علم "،" عقل و فعال سازي آن "و سپس مفهوم و انگاره ديني "انديشيدن "و...  بر همين نهج كتاب به پيش مي رود.  در همين قسمت حديثي از امام علي(ع)نقل شده كه چنين است:  " عليكم بالدرايات لا بالروايات "در پي دريافت و درايت  (سخنها)باشيد، نه در پي نقل و حكايت.(49) اين هدف متعالي با توضيحات مقدمه و پايان هر باب، با فصلبندي دقيق و سنجيده و مبتني بر ذهني منسجم و علمي، و بالاخره با گزينش دقيق و متقن روايات در ذيل آيات به  سرانجام رسيده است و از اين نظر، ارزش ميراث نقلي مجددا"  احيا شده است. بي گمان ميراث نقلي اگر به درستي درك و تحليل شود از الطاف خفيه الهي و معاضدتي بزرگ به خرد و دانش بشر خواهد بود. مسئله اين است كه فطرت و عقل سليم  بشري متقدم بر معارف نقلي بوده و اين همه براي پربارسازي  آن و مساعدت به ميراث فرهنگ انسان اعطا شده است. لذا ميراثهاي سترگ عقل و فرهنگ كه فشرده و پالوده هزارها سال  تلاش فرهيختگان و موءمنان و دانشوران است، روياروي ميراث  نقلي نيست. به همين دليل مي توان بر جستاري از مقدمه  الحيات تامل كرد كه دين با دستاوردهاي عالي فرهنگ بشر درگير نبوده، بلكه آنها را تكميل و اصلاح كرده است و از آبشخور همين معارف بوده كه درك عميق و اصيل دين - از جمله  روش شناسي وتنظيم و طبقه بندي آيات و روايات در كتابي  نظير الحيات - ميسر شده است. پس اين عبارات به راستي با هدف دائرتالمعارف فرهنگ آفرين ديني سازگار نيست:  " در تاريخ اسلام، از روزگار ترجمه فلسفه يوناني(از زبانهاي بيگانه يوناني و سرياني)، و فلسفه فيضي  اسكندراني، و عرفان گنوسي، و افكار هندي، و.. و نشر بسياري از افكار بيگانه در ميان مسلمين، جريانهاي فكري  چندي، و جهانشناسيهاي گونه گوني، پا به حوزه شناخت و تفكر و عمل اسلامي نهاد، و با دستگاه معارف قرآني و تعاليم حديثي در آميخت، و باعث مشوب گشتن زلال حقايق  " وحي "شد، هم در پهنه شناخت و فكر، و هم در پهنه تربيت و عمل. اين اشاره اي بود گذرا به درگيري دين با ذهنيتها در روزگاران گذشته. "(50) به راستي چگونه مي توان همه ميراثهاي چندين و چند هزار ساله بشر و تكاپوي معنوي انسان را كه يحتمل بسياري از آنها نيز ريشه در افاضات الهيه و عنايات روحاني و اديان  شناخته داشته، به "درگيري دين با ذهنيتها در روزگاران  گذشته" تعبير كرد. بي ترديد مروري بر كتاب شريف الحيات و آيات و روايات شريفه آن، نشانگر تجليل خداوند تعالي و نبي مكرم و ائمه طاهرين از پويش معنوي و عقلاني انسان و تلاش ايشان در تربيت و تكامل آن و بازگرداندن آن به جاده  حقايق و ارزشهاي راستين است. در اين راه، ميان عقل سليم  بشري و عقل كامل الهي اختلافي نيست، بلكه تعامل است و تفاوت درجه.. عقل بشر، پرتوي از عقل كل الهي، و خود بشر نيز آيه اي از كتاب تكوين عقل بشر نيازمند است و مايه هاي تكامل را از كتاب تكوين و كتاب تشريع، با ولع و رغبتي تاريخي مي جويد. كوتاه سخن آخر اينكه: الحيات يكي  از بهترين آثار در عرضه مضامين تشريعي اسلام، از قرآن و حديث، است، بي ترديد.  نوشته: سيد مسعود رضوي  پانوشتها: / 43- آخرين چاپهاي مجموعه آثار متعدد محمدرضا حكيمي، از جمله الحيات و مكتب تفكيك، با علامت مشخصه و شكل خاصي - چاپ يك دايره قرمز در سمت چپ بالاي جلد همه  كتابها- از سوي دفتر نشر فرهنگ اسلامي به چاپ رسيده است.  / 44- در مقدمه الحيات، از جمله ويژگيها و اهداف آن  " تنظيم جهانشناسي و ايدئولوژي اسلامي است با التزام دقيق  به اين كه اين جهانشناسي و ايدئولوژي به دست آمده از قرآن و حديث و از فهم مجموعي و موضوعي آنها باشد. " علي رغم اين اظهارنظر، بايد دانست كه ظاهرا" در عبارت  فوق مفهوم ايدئولوژي - كه يك مفهوم تجويزي در انديشه جديد است- متفاوت از اين مفهوم در انگاره هاي معاصر ايران است.  به عبارت ديگر، منظور، دستگاه منسجم و روزآمدي از شريعت  مدنظر استاد حكيمي مي باشد. / 46 و 45- ترجمه الحيات،  ترجمه احمد آرام، دفتر نشر فرهنگ اسلامي، جلد يكم، چاپ  دوم 1376، ص 17. / 47- همان، صفحات 19 /و 20 48- همان، ص  25. / 49- نقل از بحارالانوار 2/160- از كتاب كنزالفوايد-  الحيات، ص 64. / 50- الحيات، ج 1، ص 21. 
