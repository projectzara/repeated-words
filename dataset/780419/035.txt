   پروژه احداث خيابان كمربندي شيخ صدوق به زودي فعال  مي شود گروه شهري: شهردار تهران به همراه شهردار منطقه 20 و معاونين خدمات شهري و فني و عمراني شهرداري تهران از محل  گرفتگي و تركيدگي كانال فاضلاب در منطقه ولي آباد شهرري  بازديد كرد و پس از گفتگو با شهروندان، بر جبران خسارات  و ترميم خرابي ها تاكيد نمود.  به گزارش خبرنگار ما، مهندس مرتضي الويري، ديروز در ديدار 3 ساعته خود از كانال مدرس، كانال باروت كوبي و جاده كمربندي شيخ صدوق، از زحمات شهرداري منطقه 20 به  منظور مهار فاضلاب و ترميم كانال فاضلاب تقدير كرد و گفت:  از زحمات خوب شهرداري در طول سال هاي اخير كه در منطقه  شهرري انجام داده و موجب تغييرات ژرف و عمده اي شده،  تشكر مي كنم.  وي درباره آبگرفتگي كانال فاضلاب در منطقه ولي آباد شهرري گفت: براي اينكه در آينده با چنين معضل و مسائلي  روبه رو نشويم بايد به چند نكته توجه شود: در وهله نخست  به شهروندان به ويژه آن دسته از شهرونداني كه بالاتر از منطقه 13 زندگي مي كنند، توصيه مي شود از ريختن هرگونه  زباله نظير بطري، آهن آلات و مواد پلاستيكي به داخل  جويها كه منجر به گرفتگي مسير حركت آبهاي سطحي در پائين  دست شهر و مالا" وقوع حوادث نگران كننده مي شود، جدا"  امتناع كنند.  وي افزود: لايروبي كانال هاي انتقال فاضلاب، مسئله اي  ضروري و الزامي است و اين مهم بايد با يك برنامه ريزي  دقيق و در فواصل زماني مشخص انجام شود تا انباشتگي  زباله ها، منتج به گرفتگي كانالها نشود و نكته سوم كه  بايد مدنظر قرار گيرد در اختيار گذاردن نقشه هاي  كانالهاي فاضلاب به شهرداران مناطق است. شهرداران مناطق  با در اختيار داشتن چنين نقشه هايي مي توانند با صرف  اندك زماني به رفع معضلات و مشكلات پيش بيني نشده مبادرت  ورزند.  شهردار تهران از زحمات فراواني كه مسئولين شهرداري منطقه  20 و نيز كمك و ياري رساني نيروهاي ستادي شهرداري تهران  كه موجب كاهش عوارض ناشي از گرفتگي كانال شد، تقدير كرد و يادآور شد اگر اين همدلي و همكاري نيروهاي خدوم و تلاشگر نمي بود، شاهد وقوع حوادث مالي و جاني براي  شهروندان ساكن در حاشيه كانال مي شديم.  وي درباره جبران خسارات وارده گفت: ساختمان هايي كه به  واسطه اين آبگرفتگي كانال، خسارت ديده اند بايد به سرعت  تخريب شود تا در اثر ريزش ناگهاني، لطمه جاني وارد نشود و در ضمن از شهرداري منطقه 20 مي خواهم سريعا" برآورد دقيقي از ميزان خسارات وارده بدست آورده و منعكس شود تا در اسرع وقت نسبت به جبران آن اقدام گردد.  برپايه اين خبر، مهندس احمدي خميني شهردار منطقه 20 نيز ضمن تشكر از حضور به هنگام شهردار تهران در محل وقوع  آبگرفتگي كانال فاضلاب گفت: كليه نيروهاي اجرايي و عملياتي و همچنين پرسنل ستادي شهرداري منطقه 20 از ساعات  اوليه گرفتگي كانال فاضلاب تلاش كردند تا كوچكترين خسارت  جاني به دليل بروز اين واقعه نداشته باشيم و خوشبختانه  توانستيم ميزان خسارت مالي را به حداقل برسانيم و اين در حالي است كه در سال هاي قبل به واسطه وقوع چنين حوادثي،  شاهد واردآمدن خسارات جاني و مالي سنگين مي شديم.  وي گفت: در حال اسكان خانواده هاي خسارت ديده هستيم و به  دليل همكاري و همياري شهروندان ودستگاههايي مانند نيروي  انتظامي، جمعيت هلال احمر، فرمانداري و شركت آب و فاضلاب،  مشكلات ناشي از گرفتگي كانال فاضلاب به سرعت حل خواهد شد.  به گفته شهردار منطقه 20، در حال حاضر امكان برآورد دقيق  ميزان خسارات وارده وجود ندارد ولي مسلم است كه كارهاي  عمراني نظير جدول كشي و آسفالت خيابانها و تعمير معابر ضروري است.  وي با اظهار اين مطلب كه بايد براي اصلاح كانالها اقداماتي انجام شود افزود: اگر مخزن 600 هزار مترمكعب جنوب صالح آباد شهرري راه اندازي شود، از بروز مشكلات در اين شهر جلوگيري مي شود.  در حاشيه بازديد شهردار تهران، خبرنگار ما درباره دلايل  آبگرفتگي كانال فاضلاب گفتگوي كوتاهي با مهندس تقي زاده -  معاونت فني و عمراني شهرداري انجام داد.  مهندس تقي زاده با اظهار اين مطلب كه اصولا" كانالي به  xقطر 5/3 5/3 متر دچار آبگرفتگي نمي شود گفت: ما احتمال  مي دهيم كشاورزان در پائين دست كانال، آب را بسته و تغيير مسير داده اند و همين كار موجب شده تا لجن ها پس  زده و كانال دچارگرفتگي بشود. لذا كانال قديمي را مجددا"  فعال كرده و در حال حاضر فاضلاب از كانال قديمي عبور داده مي شود و همزمان با اين كار، مشغول مرمت و لايروبي  كانال جديد هستيم.  وي گفت: به نظر مي رسد برنامه لايروبي كانالها بايد در زمانهاي مشخصي صورت گيرد تا ضريب بروز مشكلات احتمالي به  حداقل برسد.  گفتني است: شهروندان محله ولي آباد از حضور شهردار و ديگر مسئولين شهرداري تهران و تلاش آنان براي رفع مشكلات  به وجود آمده اظهار خشنودي كرده و آمادگي خود را براي  همكاري و مشاركت در مرمت كانال فاضلاب اعلام كردند.  براساس اين خبر، شهردار تهران پس از بازديد از كانال  انتقال فاضلاب، و گفتگو با شهروندان از جاده كمربندي شيخ  صدوق شهرري بازديد كرد. وي در اين باره گفت: بررسي هاي  لازم در خصوص اين جاده انجام شده و زمين هاي معارض طرح  نيز آزاد شده اند و اميدواريم با تامين اعتبارات مورد نياز، اين پروژه فعال شود. با افتتاح و بهره برداري از اين پروژه، افزون بر افزايش ضريب ايمني تردد خودروها ضرورتي براي ورود خودروهاي عبوري از معابر داخل شهرري  وجود نخواهد داشت. همچنين با افزايش سرعت آمد و شد خودروها در اين منطقه، پيش بيني مي شود ميزان  آلاينده هاي هوا كاهش خواهد يافت.  مهندس الويري در حاشيه اين بازديد به خبرنگار ما گفت: به  زودي گزارش مفصلي از طرح ها و برنامه هاي انجام شده طي 3 ماهه نخست به شوراي شهر ارائه خواهم داد. 
