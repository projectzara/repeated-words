 گروه شهرستانها: با هدف حمايت از توليدكنندگان گوشت قرمز و سفيد، توليدات دامداران و مرغداران استان قم از اين پس  بعد از نرخ گذاري كميسيون، تضمين خريد مي شود.  به گزارش خبر نگار همشهري مديرعامل شركت پشتيباني امور دام استان قم وابسته به سازمان جهاد سازندگي افزود: براي  تشويق دامداران، توليدات آنان به صورت پيش پرداخت و با قيمت مصوب كارشناسي خريداري خواهد شد.  وي توزيع بيش از 175 هزار تن مواد عمده علوفه اي شامل  ذرت، سبوس، گندم، كنجاله سويا و جو در سال گذشته را از ديگر خدمات اين شركت عنوان كرد و اظهار داشت: امسال نيز مايحتاج علوفه اي دامداران بدون هيچ گونه مشكلي توزيع  خواهد شد. 
