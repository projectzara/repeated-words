 گروه شهرستانها: رييس سازمان دامپزشكي كشور در مجمع  مديران كل دامپزشكي منطقه يك كشور گفت 70 درصد واحدهاي  توليدي مرغ گوشتي غيربهداشتي هستند.  به گزارش خبرنگار همشهري در تبريز دكتر عباس مطلبي  همچنين افزود: سازمان دامپزشكي آيين نامه هاي ويژه اي  براي واحدهاي مرغ مادر و كارخانه هاي جوجه كشي دارد و بررسي ها در مورد واحدهاي توليد مرغ گوشتي نشان مي دهد شاخصهاي بهداشتي در اين واحدها پايين است.  وي همچنين گفت: توسعه و گسترش بي رويه دانشكده هاي  دامپزشكي توسط دانشگاههاي دولتي و آزاد اسلامي باعث بروز پديده انباشتگي دانش آموختگان دامپزشكي شده است كه به  هيچ وجه منطبق با نيازهاي واقعي جامعه نبوده و در درازمدت باعث سقوط ارزش حرفه دامپزشكي مي شود.  مطلبي يادآور شد: اين سازمان توانسته است با توجه به  توانائيها و امكانات محدود خود، حدود 1420 دامپزشك را در بخش هاي خصوصي و 900 نفر را در بخش دولتي جايگزين كند.  مجمع مديران كل دامپزشكي منطقه يك كشور با دستور كار بررسي وضعيت بيماري تب برفكي، آنفلوانزا در ايران،  خشكسالي و آثار آن در بروز و شيوع بيماريهاوشركت بخش  خصوصي در فعاليتهاي دامپزشكي به كار خود پايان داد. 
