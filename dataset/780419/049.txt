 * مجلس، قوه قضائيه و دولت، قانون مطبوعات را مطابق  قانون شرع و مصالح ملت مورد بررسي قرار دهند قانون شرع و صالح  * اگر مجلسيان در قيام و قعود و مسئوليتهاي خود براساس  حق و عدل و اخلاص عمل نكنند، به 60 ميليون راي خيانت  كرده اند گروه شهرستانها: امام جمعه قم گفت: اين يك مصيبت در جامعه ما به شمار مي رود كه عده اي اخلاص و خدمت را رها كرده و فعاليت هاي خود را براساس خط و جناح انجام  مي دهند.  به گزارش خبرگزاري جمهوري اسلامي آيت الله علي مشكيني  درخطبه هاي نمازجمعه قم كه در مصلاي قدس برگزارشد ابراز اميدواري كرد كه هرچه زودتر اين مسئله جاي خود را به  اخلاص وخدمت در راه اسلام و قرآن بدهد.  وي تاكيد كرد: يكي ازبزرگترين ضربه هايي كه انقلاب مي خورد، جناحي كاركردن كساني است كه در راس كارند و كارشان را خط و جناح انجام مي دهد. وي اضافه كرد: جناحي  كار كردن به اين معناست كه آنچه را خدا مي خواهدرها كنيم  و به دنبال اهداف جناحي خودمان باشيم.  آيت الله مشكيني ازنمايندگان مجلس شوراي اسلامي خواست،  به دوراز هرگونه جناح بندي به وظايف خود به نحو احسن عمل  كنند.  وي تصريح كرد: اگر مجلسيان در قيام و قعود و خلاصه در مسئوليت هاي خودبراساس حق و عدالت و اخلاص عمل نكنند،  خداي نكرده به 60 ميليون راي خيانت كرده اند.  امام جمعه قم، ضمن ابراز رضايت از عملكرد نمايندگان  مجلس شوراي اسلامي گفت: مجلسيان محترم تا حالا درست عمل  كرده و بعد از اين هم مخلصانه وظايفشان را انجام خواهند داد.  وي تاكيد كرد كه نمايندگان مجلس بايد صلاح مردم و مملكت  اسلامي را دراهداف خود هميشه مد نظر داشته باشند.  خطيب جمعه قم با اشاره به تصويب كليات طرح اصلاح قانون  مطبوعات درمجلس شوراي اسلامي از نمايندگان خواست، بيشتراز گذشته درخصوص جزييات طرح مذكورتلاش كنند. وي از روند بهره گيري برخي از مطبوعات از آزادي هاي قانوني انتقاد كردو گفت: اين مسئله موجب نگراني بزرگان دين، مراجع،  متدينان و دلسوزان به اسلام و نظام شده است.  آيت الله مشكيني همچنين از مجلس، قوه قضاييه و دولت  خواست مطابق شرع، قانون و مصالح ملت قانون مطبوعات را مورد بحث و بررسي قرار دهند. وي گفت: من اميدوارم اين  غائله به زودي پايان يابد. 
