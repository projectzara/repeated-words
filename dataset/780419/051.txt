 * مشكل توقف كشتيهاي حامل نفت از بندرهاي شمالي كشور برطرف شد گروه شهرستانها: به منظور جلوگيري از مشكلات حمل و ترانزيت كالاهاي نفتي از كشورهاي آسياي ميانه به بنادر جنوبي كشور، با احداث مخازن در بندرهاي شمالي و جنوبي از سوي شركتهاي حمل كننده اين فرآورده ها، مشكل توقف  كشتيهاي حامل كالاهاي نفتي برطرف شد.  مدير كل بنادر و كشتيراني مازندران وگلستان همچنين به  خبرنگار همشهري در ساري گفت: اسكله تجاري و نفتي بندر اميرآباد در شش ماهه اول سال آينده به بهره برداري  مي رسد و با توجه به تملك 370 هكتار از زمينهاي منطقه،  كار ساخت انبار و باراندازهاي اين بندر نيز به زودي آغاز مي شود.  وي تهيه طرح گردشگري بندر گز را از طرحهاي سازمان بنادر و كشتيراني اعلام كرد وگفت: با همكاري بخش خصوصي در اين  بندر امكانات رفاهي و تفريحي احداث مي شود و يكي از طرحهايي كه در امتداد ساحل درياي خزر براي بندرهاي واقع  در ساحل اين دريا در دست مطالعه است، استفاده از اتوبوسهاي درياپيما در نوار ساحلي است كه در صورت موفقيت  اين طرح، جابه جايي مسافر در نوار ساحلي از طريق اين  اتوبوسها انجام مي شود و ضمن كاستن از بار ترافيكي  محورهاي ساحلي، مساله ايمني جابه جايي از طريق اين مسير،  صنعت گردشگري نيز تقويت خواهد شد.  به گفته مهندس ساساني، كار مطالعاتي اين طرح توسط مشاوران به انجام رسيد ودر صورت موافقت مسئولان و تامين  اعتبار لازم، با احداث ايستگاهها و پايانه هاي مسافربري  ساحلي زمينه اجراي اين طرح فراهم خواهد شد. 
