 گروه شهرستانها: معاون اداري و مالي وزير كار و امور اجتماعي در اردبيل اعلام كرد: امسال با هدف فراهم ساختن  زمينه هاي ايجاد اشتغال براي جوانان 250 ميليارد ريال  اعتبار از سوي اين وزارتخانه صرف توسعه مراكز آموزش فني  و حرفه اي در سراسر كشور مي شود.  به گزارش خبرنگار همشهري در اردبيل طاهايي با اشاره به  آموزش سالانه 600 هزار نفر در مراكز آموزش فني و حرفه اي  كشور گفت: در حال حاضر 240 طرح عمراني مراكز فني و حرفه اي با اعتبار 40 ميليارد ريال در حال اجراست.  وي تاسيس صندوق ايجاد فرصتهاي شغلي، توجه بيشتر به مراكز آموزش فني و حرفه اي و ايجاد امكانات رفاهي براي كارگران  تحت پوشش اين وزارتخانه را از مهمترين اقدامات معاونت  مالي و اداري وزارت كار و امور اجتماعي برشمرد. 
