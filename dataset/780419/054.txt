 گروه شهرستانها: با هدف بالا بردن ضريب ايمني پرواز هواپيماهاي كوچك در فرودگاه اردبيل، باند دوم اين  فرودگاه احداث مي شود. مدير فرودگاههاي اردبيل با اعلام  اينكه با توجه به شرايط خاص آب و هوايي حاكم بر منطقه و بويژه وزش بادهاي نسبتا" تند و لحظه اي(كراس)مخاطراتي  براي پرواز هواپيماهاي كوچك در اين فرودگاه وجود دارد،  خاطرنشان كرد: براي حل اين مشكل با پيگيريهاي استانداري  و نمايندگان استان در مجلس شوراي اسلامي، كارهاي  سايت يابي باند دوم فرودگاه اردبيل به اتمام رسيده و اين  باند به شكلي مورب نسبت به باند قبلي احداث و مورد استفاده هواپيماهاي كوچك قرار خواهد گرفت وي اظهار اميدواري كرد: طرح ساخت و تجهيز ترمينال جديد فرودگاه  اردبيل نيز با 4800 متر زيربنا در 4 طبقه كه مجهز به  سيستم برج مراقبت پرواز است، با توجه به قول مساعد مسئولين و شركت سازنده، تا اواسط مرداد ماه امسال تكميل  و آماده بهره برداري مي شود. 
