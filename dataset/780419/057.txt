 دكتر حبيبي معاون اول رئيس جمهوري در آخرين مرحله از سفر به 3 كشور آمريكاي لاتين مقارن ساعت ده ديشب به وقت محلي  وارد فرودگاه هاوانا پايتخت كوبا شد و مورد استقبال رسمي  " كارلوس لاخه "معاون رئيس جمهور كوبا قرار گرفت.  حبيبي كه در راس هياتي از مقامهاي اقتصادي و سياسي  كشورمان وارد هاوانا شده است طي دو روز اقامت در كوبا با مقامهاي بلندپايه اين كشور از جمله "فيدل كاسترو"  رئيس جمهور كوبا ديدار و گفتگو مي كند.  ديدار از مراكز فرهنگي و اقتصادي كوبا و همچنين امضاي  قرارداد همكاريهاي اقتصادي بين دو كشور از ديگر برنامه هاي معاون اول رئيس جمهور و هيات همراه ايشان در اين سفر است. 
