 گروه سياسي: در پي حمله وحشيانه به خوابگاه دانشجويان و ضرب و شتم شديد آنان توسط گروههاي فشار و برخي از نيروهاي انتظامي انجمن اسلامي دانشجويان دانشگاه تهران و علوم پزشكي تهران با صدور اطلاعيه اي اقدام خشونت بار گروههاي مهاجم را به شدت محكوم كرده خواستار رسيدگي  مسئولين بلندپايه كشور به اين واقعه شد.  در بخشي از اين اطلاعيه چنين آمده است: عمق فاجعه در به  خاك و خون كشيده شدن دانشجويان كه برخي در حال اداي  فريضه صبح بوده اند و ضرب و جرح و دستگيري بسياري از آنان كه در ميانشان جانبازان و خانواده هاي معظم شهداء به وفور ديده مي شوند را نمي توان در اين اطلاعيه  مقدماتي بازگو كرد.  اين انجمن همچنين با مسئول دانستن فرمانده نيروي انتظامي  در فاجعه روز گذشته اطلاع داده كه امروز(شنبه)با انجام  تجمع اعتراض آميزي در مقابل سر در اصلي دانشگاه تهران در ساعت 11 صداي اعتراض خود را نسبت به حمله وحشيانه به  خوابگاه دانشجويان به گوش مسئولان خواهد رساند. 
