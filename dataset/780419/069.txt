 گروه ورزشي: در نشست مشترك رئيس اتحاديه مديران فوتبال  باشگاههاي ايران با رئيس فدراسيون فوتبال، يك كميته  موقت پنج نفره براي برگزاري رقابتهاي فصل آينده  باشگاههاي ايران(جام آزادگان)تعيين شد در اين نشست كه  در محل فدراسيون فوتبال تشكيل شد، آقامحمدي و صفايي  فراهاني به بحث و بررسي درباره اين امر پرداختند و در پايان قرار شد براي رسيدن به يك سازمان ليگ مناسب براي  برگزاري مسابقات باشگاههاي كشور، يك هيات پنج نفره  به عنوان كميته موقت، برگزاري مسابقات فصل آينده را به عهده بگيرد. اعضاي اين هيات، "علي اكبر عرفانيان  دانشور"،" علي كاظمي "و" عباس ترابيان "از فدراسيون  فوتبال،" علي محمد مرتضوي "و" اوليايي "از اتحاديه  مديران فوتبال باشگاهها هستند. اين كميته موظف شده است،  ضمن برگزاري مسابقات، مسايل مربوط به درآمد، تبليغات و ساير امور مرتبط با رقابتهاي ليگ را پيگيري كرده و به  انجام رساند.  نكته: در اين كه اتحاديه باشگاهها در نحوه برگزاري ليگ  بايد نظارت مستقيم داشته باشد ذره اي گلايه نداريم و حتي معتقديم كه ليگ را بايدكامل و تمام به دست باشگاهها سپرد تا آنها متولي اين برنامه باشند اما معتقديم  افرادي كه ليگ را برگزار مي كنند بايد متخصص،  با تجربه و از اهل فوتبال باشند، آيا اين موضوع شامل  تمامي اعضاي اين كميته است. نگاه به گذشته باعث خواهد شد آينده را بهتر بسازيم. آيا كساني كه يكي از پرطرفدارترين تيم هاي ايران و قهرمان آسيا را راهي دسته  سوم كردند مي توانند برگزاركننده خوبي براي ليگي باشند كه پايه اصلي فوتبال ماست. در اين خصوص به تفصيل خواهيم  نوشت. 
