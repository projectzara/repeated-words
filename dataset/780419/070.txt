   گروه ورزشي: تيم فوتبال پلي اكريل اصفهان كه به دسته  دوم رقابتهاي فوتبال جام آزادگان سقوط كرده قصد دارد تا زيرپوشش باشگاه استقلال تهران درآمده و با نام "استقلال  پلي اكريل" به ميدان آيد.  مسئولان تيم پلي اكريل اصفهان مذاكراتي را با باشگاه  استقلال تهران به عمل آورده اند و" امير قلعه نويي "به  عنوان سرمربي اين تيم انتخاب خواهد شد.  پلي اكريل قصد دارد چند بازيكن مطرح و خوب خود را در معرض فروش قرار دهد و از اين طريق و با حمايتي كه تيم  استقلال از آن خواهد كرد در رقابت هاي فصل جديد در دسته  دوم بازي كند.  گفتني است كه سيدجعفر موسوي استاندار اصفهان در جلسه  شوراي اداري از مهندس مهدي نوري مدير عامل شركت  پلي اكريل اصفهان خواسته است تا طبق مصوبه هيات وزيران  عمل كند و با سرمايه گذاري در بخش ورزش به فعاليت ورزشي  باشگاه پلي اكريل در بعد قهرماني ادامه دهد. 
