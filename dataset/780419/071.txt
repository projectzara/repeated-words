 مسابقه هاي جهاني دانشجويان  گروه ورزشي: تيم فوتبال دانشجويان جمهوري اسلامي ايران  در بيستمين دوره مسابقات دانشجويان جهان كه در شهر " پالماي "اسپانيا جريان دارد در بازي برابر تيم اسپانيا متوقف شد.  نيمه اول بازي ميان تيم هاي دانشجويان ايران و اسپانيا با نتيجه بدون گل خاتمه يافت ولي در نيمه دوم بازي از نقطه پنالتي اولين گل تيم حريف وارد دروازه تيم  دانشجويان ايران شد.  در ادامه اين بازي گل دوم اسپانيا در حالتي مشكوك به  آفسايد در درون دروازه ايران قرار گرفت.  به دنبال اين گل و اعتراض بازيكنان تيم، داور،  ابوالقاسم پور را اخراج كرد و تيم با تركيب ده نفري به  بازي ادامه داد.  دقايقي پس از گذشت اين گل، توپ بار ديگر به درون دروازه  وارد شد كه اين بار نيز بازيكنان تيم ايران نسبت به اين  حركت معترض شدند و داور اوروگوئه اي يكي ديگر از بازيكنان ايران را از زمين بازي اخراج و يك كارت زرد به  بازيكن ديگر ايران داد.  با اخراج دو تن از بازيكنان تيم ايران در دقايق پاياني  نيمه دوم چهارمين گل را نيز از تيم حريف دريافت كرد.  گفتني است كه به علت قضاوت غيرعادلانه داور مسابقه و خط نگهدار دو گل اسپانيا در حالت هاي "آفسايد" گل به حساب آمد و دو بازيكن ايران از زمين بازي اخراج و تيم ايران  9 نفري به بازي ادامه داد.  ايران با اين شكست در مراحل بعدي مسابقات براي كسب مقام هاي پنجم تا هشتم مبارزه خواهد كرد و حريفان دور بعدي تيم ايران مراكش و يا مجددا" جمهوري چك خواهند بود. 
