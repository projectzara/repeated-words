 گروه ورزشي: رييس فدراسيون فوتبال گفت: اگر بخواهيم  باشعار دادن پيشرفت كنيم ممكن نيست، بايد واقعيت ها را بپذيريم و يك واقعيت اين است كه ميزان دانش مربيان  فوتبال ايران، مايه نگراني است.  محسن صفايي فراهاني كه در مراسم اختتاميه كلاس مربيگري  پيشرفته فوتبال در مجتمع تحقيقاتي عصر انقلاب شهريار سخن مي گفت، افزود: مسئله آموزش بسيار مهم و قابل توجه  است كه متاسفانه كمتر مورد توجه قرار گرفته است.  وي با بيان اينكه اگر بخواهيم اتفاق مثبتي در فوتبال  ايران بيفتد بايد مربي مناسب و آگاه به دانش روز جهان  داشته باشيم، گفت: اين كلاس كه زير نظر" بيلي بينگهام " مدرس ايرلندي فيفا برگزار شد، قرار بود كلاس درجه يك(آ) باشد كه پس از چند روزي كه كلاس آغاز شد، بينگهام گفت،  سطح شركت كنندگان پايين است و در حد كلاس يك نيستند، به  همين دليل اين كلاس به درجه دو(بي)تبديل شد و مدت آن  از چهار هفته به سه هفته تقليل يافت.  رييس فدراسيون فوتبال متذكر شد كه با اين همه، باز هم  در پايان، كمتر ازدو سوم شركت كنندگان موفق به كسب نمره  قبولي شدند. ضمن اينكه قرار بود 26 نفر در اين كلاس شركت  كنند، اما در نهايت تنها 18 نفر حضور يافتند.  صفايي فراهاني افزود: اين فاجعه است، اما ما نمي خواهيم واقعيت ها رابپذيريم يك واقعيت اين است كه  ما در زمينه مربيان مشكل داريم و اگرمي خواهيم فاصله  خود را با فوتبال پيشرفته جهان كم كنيم، بايد درزمينه هاي گوناگون كار كنيم كه يكي از مهمترين آنها،  مربيان است.  وي آنگاه گفت: دادن مدرك، مشكلي را حل نمي كند، اگر فدراسيون تصميم مي گيرد، سطح دانش مربيان ليگ را بالا ببرد، در درجه اول بايد خود مربيان آمادگي داشته و مشتاق اين امر باشند.  وي افزود: فدراسيون فوتبال، سازمان تربيت بدني،  باشگاههاو رسانه هالازم است با اين واقعيت روبرو شوند و در جهت حل مشكل دست به دست هم بدهند. ما قرار بود در شهريورماه كلاس درجه يك كنفدراسيون فوتبال آسيا رابرگزار كنيم، اما بررسي ها نشان داد كه تنها 7 مربي  واجد شرايط براي حضور در اين كلاس داريم و به همين دليل  از كنفدراسيون تقاضا كرديم كه اين كلاس را به اسفندماه  موكول كند. اين وضعيت مربيان ماست.  نكته: متاسفانه اكثر مربيان داخلي حتي نمي توانند مربيان خارجي را تحمل كنند و با تنگ نظري عرصه را براي  فعاليت مربيان خارجي تنگ مي كنند. بايد قبول كنيم از لحاظ دانش مربيگري در سطح بسيار نازلي هستيم و تيمهاي  باشگاهي فوتبال مانند استقلال، پيروزي، پاس، سپاهان،  تراكتورسازي و... نياز مبرم به حضور مربيان خارجي دارند. 
