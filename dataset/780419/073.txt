 گروه ورزشي: براي قهرمان و نايب قهرمان رقابتهاي فوتبال  جام حذفي باشگاههاي ايران، جام و لوح تمام نقره در نظر گرفته شده است جام نقره اي را هر تيمي كه سه بار (متوالي يا غيرمتوالي)فاتح جام حذفي شود براي هميشه  تصاحب خواهد كرد. روز يكشنبه در پايان ديدار نهايي جام  حذفي(با نام فتح خرمشهر)بين تيم هاي استقلال و پيروزي،  جوايز دو تيم طي مراسمي در محل جايگاه ويژه ورزشگاه  آزادي تهران به دو تيم اهداء خواهد شد. البته تيم  قهرمان، جام نقره اي را دريافت و با آن دور افتخار خواهد زد و سپس جامي به همان شكل به طور سمبليك به اين  تيم اهداء خواهد شد. جام اصلي نيز در فدراسيون نگهداري  مي شود تا هر تيمي كه سه بار قهرمان شد، براي هميشه به  آن تيم اهداءشود. ضمنا" به تيم نايب قهرمان نيز لوح  نقره اي اهداء خواهد شد. 
