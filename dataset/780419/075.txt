 به بهانه توقيف سلام و اعتراض دانشجويان  1- در هفته هاي اخير، كارشناسان سياسي و حقوقي در قالب دهها يادداشت و مقاله، نمايندگان مجلس شوراي اسلامي را از تصويب طرح تغيير قانون مطبوعات برحذر داشتند. در مقاله ها و يادداشت هاي روزنامه هاي كشور يك انذار مشترك  به چشم مي خورد: قانون، اگر با روح و جوهر حقوق شهروندان،  تعارض داشته باشد، تمكين در برابر آن محقق نخواهد شد و جامعه راه خود را فارغ از هدفهاي قانونگذار خواهد پيمود.  كليات اين طرح در جلسه روز چهارشنبه تصويب شد و همان روز دادگاه ويژه روحانيت روزنامه سلام را توقيف كرد. البته  بين تصويب طرح و توقيف سلام رابطه حقوقي وجود ندارد زيرا طرح هنوز به شور دوم و به تائيد شوراي نگهبان نرسيده و لازم الاجرا نشده است. بعلاوه دادگاه ويژه مستندات خود را فارغ از مفاد قانون مطبوعات برشمرده است اما همه  اينها نتوانست مانع داوري اجتماعي شود. اهل نظر و قلم كه  به احتمال زياد همه آنها از چندوچون ماجرا آگاهند، بين  مصوبه نيمه كاره مجلس و برخورد با سلام رابطه اي سياسي -  و البته منطقي - پيدا كردند; يعني اينكه وقتي قانونگذار كشور در اين امر مهم خود را بي نياز از توجه به افكار عمومي مي داند و قانون را صرفا" نوشته اي مي داند كه  ماخوذ ازقراردادي 125 نفره است و مي تواند حكم بر حرمت و حليت پاره اي امور مطبوعاتي كند، طبيعي است كه يك نهاد قضايي مانند دادگاه ويژه روحانيت نيز با مشاهده بي پناهي  اهل قلم در" خانه ملت "به سراغ ريشه دارترين مطبوعه  " جامعه مدني "برود و با استناد به مدارك قديم و يك مدرك  جديد(چاپ نامه سعيد امامي)آن را توقيف كند.  2- اقدام شجاعانه و بموقع وزارت اطلاعات در پس گرفتن  شكايت خود از سلام، نشان داد كه اين وزارتخانه به عنوان  شاخك اصلي مسئول شناسايي ناهنجاريهاي اجتماعي، تشخيص  داده است كه ادامه توقيف سلام، به صلاح هيچكس و هيچ  نهادي نيست. زيرا سلام قهرا" ارگان مجمع روحانيون مبارز (يكي از دو شاخه اصلي روحانيت سياسي ايران)به شمار مي رود و ادامه توقيف آن به سوءتفاهم در روابط نهادهاي  سياسي و روحاني مي انجامد.  3- بنابراين انتظار مي رود نهادهاي قضايي ذي مدخل در اين  ماجرا، پيش از اينكه بحران ناشي از توقيف سلام آثار و تبعات زيانبارتري بر جاي گذارد، نسبت به رفع توقيف از اين روزنامه مردمي اقدام كنند و بدانند كه اگر افكار عمومي" قانون "را خارج از شمول "حقوق "خود ببيند، به آن  اعتناء نخواهد كرد. اقدام صدها دانشجويي كه ديشب و پريشب در اعتراض به توقيف روزنامه سلام در كوي دانشگاه تهران  اجتماع كردند و حتي سنگ و چوب و فحاشي مهاجمان هم  نتوانست آنان را پراكنده سازد، از نمونه هاي اعتراض  افكار عمومي است. راضي نشويم كه ديگر لايه هاي اجتماعي  هم براي بروز افكار خود، دست به اعتراض بزنند،  انقلاباسلامي و حكومت ايران، نمي تواند رودرروي مردم  بايستد زيرا نقض غرض خواهد شد. 
