 دومين جشنواره فيلم كشورهاي حوزه درياي مديترانه باشركت  30 فيلم از 9 كشور اين منطقه، در شهر حمامه تونس برگزار شد.  به گزارش خبرگزاري فرانسه از تونس در اين جشنواره  كشورهاي الجزاير، مصر، مراكش، سوريه، تونس، اسپانيا،  فرانسه، ايتاليا و يونان شركت دارند.  در ميان فيلم هاي ارائه شده به اين جشنواره، فيلم هاي  " گل لوتوس "و" الجزيره - بيروت "ساخته "عمار عسكري "و " مرزاق علوش "از الجزاير و" الاخر" ساخته يوسف شاهين از مصر و همچنين فيلم هاي "جاودانگي يك روز" ساخته تئو آنجلوپولوس از يونان، "امروز شروع مي شود" ساخته  برتران تاورنيه از فرانسه و" خواب بعدازظهر همراه با شربت انار" ساخته محمود بن محمود از تونس در جشنواره  اخير كن نيز شركت داشتند.  در بخش ويژه اين جشنواره از" استنلي كوبريك "كارگردان  فقيد انگليسي، "اريك رومر" كارگردان فرانسوي و همچنين  " محمود لخدار حمينه "كارگردان الجزايري تجليل و قدرداني  شد. 
