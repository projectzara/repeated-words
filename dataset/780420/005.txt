 تعدادي از افراد در انجام بعضي كارها و بعضي افراد ديگر براي اخذ پاره اي از تصميمات دچار دلهره و هراس مي شوند.  به همين دليل در اتخاذ تصميمات دچار تزلزل شده و از اجراي مقصود اجتناب مي ورزند و يا از تلاش براي دستيابي  به اهداف خود بازمي مانند.  چند بار به دليل ترس از ارتكاب اشتباه در انجام كارهاي  مهم، از اقدام به كار خودداري كرده ايد؟ يا در حين انجام  عمليات و برداشتن قدم هاي اوليه احساس نامطلوبي  داشته ايد؟ به نظر مي رسد اين حالات و مشابه آنها، به  دفعات براي هركسي اتفاق افتاده است.  براي شكافتن اين بحث، بهتر است اول به موضوع دلهره و ترس  بپردازيم. با اطمينان مي توان گفت: بسياري از دلهره ها،  ترديدها و اجتناب از انجام كارها، در ترس ريشه دارد. اگر فردي بر هراس و ترس خود چيره شود، قادر به انجام كارهاي  زيادي خواهد بود. افراد زيادي را مي توان يافت كه از انجام كارهايي كه اولويت زيادي برايشان داشته، به دليل  ترس از نتايج حاصله، از انجام آن اجتناب ورزيده اند.  فرض كنيد مديري از كارمند زيردستش بخواهد كه كاري را ظرف  مدت مشخصي انجام دهد و تاكيد كند كه اين كار از اولويت  بيشتري نسبت به كارهاي ديگر برخوردار است مدير چند بار در مورد نتيجه كار جويا مي شود ولي پاسخ درستي دريافت  نمي كند. در نهايت مشخص مي شود كه كارمند مورد نظر فكر كرده است كه اگر اين كار را بسرعت انجام دهد ممكن است  بعدها كار زيادي نداشته باشد. به همين دليل از تسريع در انجام كار خودداري نموده است، به هر حال چنين فردي  نمي تواند مدت زيادي به صورت غيرمسئولانه عمل نمايد.  چاره كار آنست كه كارمند مذكور با سرپرست خود درباره  وضعيت شغلي اش بحث نموده و موضوع را كاملا" روشن نمايد.  در اينگونه موارد براي اينكه به نتيجه مطلوبتر برسيد،  لازم است به احساسات نامطلوب خود اجازه جولان و گسترش  ندهيد. اگر فكر مي كنيد براي انجام كار، به دليل ترس از انجام آن خودداري مي كنيد، در زمان اتخاذ تصميم از خود بپرسيد: "از چه چيزي مي هراسم؟" يا فهرستي از احتمالات  تهيه كنيد و آن مواردي كه احتمال بيشتري براي عدم انجام  يا خودداري از اقدام دارد را مشخص كنيد. بعد اين عدم  تمايل به انجام كار يا دلهره از اقدام را مورد بررسي  قرار دهيد.  اگر در برقراري ارتباط با ديگران دچار تشويش و دلهره  مي شويد و به همين دليل نمي توانيد ارتباط مناسبي با ساير افراد داشته باشيد علتش آنست كه از قبل اين فكر در ذهنتان جاي گرفته كه ممكن است طرف مقابل شما را نپذيرد يا رفتار مناسبي نداشته باشد. در اينگونه موارد براي  اينكه حركت موفقيت آميز داشته باشيد، پيشنهاد مي گردد هدف مشخصي را برگزينيد و تلاش كنيد به آن هدف دست يابيد و براي اينكه به اين هدف معين برسيد، بايستي به خود تلقين نماييد كه دليلي براي تشويق و دلواپسي وجود ندارد تحت كنترل در آوردن ترس  اگر نمي توانيد بر ترس خود غالب شويد ولي مي توانيد آن  را تحت كنترل درآوريد، حداقل اين كنترل مي تواند براي  مدت كوتاه تحقق يافته و استمرار پيدا كند.  اگر از ملاقات حضوري با مقام يا شخصيتي يا حتي فردي عادي،  واهمه داريد، حداقل مي توانيد با منشي يا وابستگان آن  مقام يا فرد صحبت كنيد و اطلاعاتي راجع به رفتار و شخصيت  وي و موضوع يا شرايط بدست آوريد اين مطلب به شما كمك  فراواني خواهد كرد و احتمالا" از شدت دلواپسي يا دلهره  شما خواهد كاست. پس از بدست آوردن اطلاعات مورد نياز و كنترل نسبي دلهره خود، در مرحله بعدي مي توانيد اقدام  اصلي را انجام دهيد و به هدف موردنظر نزديك شويد.  انجام اقدامات فوق الذكر و نتيجه گرفتن از آن براي افراد باتجربه و مسن راحت تر خواهد بود ولي افراد جوان و كم  تجربه زودتر هراسان مي شوند و از مشكلات واهمه دارند و هم به دليل عدم تجربه، شناختي نسبت به تاثير تلقين و نتايح حاصله از تقويت ذهني ندارند. ممكن است جوان ها نيز براي يك يا دوبار از روش تلقين براي دور كردن دلهره و هراس از خود به نتيجه مطلوب نرسند ولي اگر تصميم بگيرند كه بر ترس و دلهره خود در همه موارد چيره شوند، حتما" با موفقيت قرين خواهد بود.  حجت الله مهرياري 
