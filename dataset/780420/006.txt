 * مطبوعات آزاد، مطبوعاتي هستند كه از عملكرد مسئولان با عدالت و حفظ احترام انتقاد مي كنند * مطبوعات در ششمين دوره انتخابات مجلس شوراي اسلامي  حضوري فعال داشته باشند گروه اجتماعي: معاون مطبوعاتي و تبليغاتي وزارت فرهنگ و ارشاد اسلامي گفت: انتظارداريم روزنامه سلام بزودي  فعاليت مجدد خود را آغاز كند.  شبان شهيدي ديروز در گفت و گو با خبرنگاران داخلي و خارجي از اقدام حجت الاسلام يونسي وزير اطلاعات در باز پس گيري شكايت از روزنامه سلام قدرداني كرد و آن را نمونه اي از ضرورت رواج فضاي قانونگرايي و حفظ حريم  مسئوليتها دانست.  وي گفت: متعاقب اين اقدام قابل احترام آقاي يونسي مردم  فرهنگ دوست وجامعه مطبوعاتي ما انتظار دارند كه روزنامه  سلام كه در راس آن يكي ازشخصيت هاي انقلابي معتمد حضرت  امام(ره)و عضو محترم شوراي تشخيص مصلحت كه بازوي مشورتي  مقام معظم رهبري است قرار دارد، هر چه زودتر فعاليتهاي خود را آغاز كند.  وي درباره اقدامهاي وزارت ارشاد براي رفع توقيف از روزنامه سلام گفت: ما در حال تلاش هستيم و اميدواريم  تلاشهايمان به نتيجه برسد.  وي در پاسخ به اين پرسش كه موضع وزارت فرهنگ و ارشاد اسلامي درباره دخالت دادگاه ويژه روحانيت در امور مطبوعات چيست؟ گفت: جرائم مطبوعاتي بايد در دادگاه  مطبوعات و با حضور هيات منصفه رسيدگي شود و دادگاه  ويژه روحانيت جزو محاكم دادگستري به شمار نمي رود.  شهيدي در پاسخ به پرسشي درباره هيات منصفه مطبوعات گفت:  از ديدگاه ما تعداد هفت نفر عضو كنوني هيات منصفه دادگاه  مطبوعات شرايط و حد نصاب لازم براي تشكيل اين دادگاه را دارند منتها استدلال قاضي دادگاه اين است كه ممكن است  استثنائا يكي از اين هفت نفر در جلسات دادگاه شركت نكند وخواسته اند كه تعداد اعضاي هيات منصفه به بيش از هفت  نفر افزايش يابد.  وي افزود: براساس استفساري كه از دايره حقوقي قوه قضائيه  شده است شوراي انتخابكننده هيات منصفه كه متشكل از وزير فرهنگ و ارشاد اسلامي، رئيس شوراي شهر و رئيس دادگستري  استان تهران است نمي توانند تا قبل از مهر ماه اعضاي  هيات منصفه را انتخاب كنند.  گزارش خبرنگار همشهري در زاهدان نيز حاكيست معاون  مطبوعاتي وزارت فرهنگ و ارشاد اسلامي در سفر به سيستان و بلوچستان خواستار فعاليت گسترده مطبوعات در ششمين دوره  انتخابات مجلس شوراي اسلامي شد.  دكتر شهيدي همچنين در گفتگو با خبرنگاران سيستان و بلوچستان با بيان اين كه هم اكنون 930 نشريه با تيراژ 5/2 ميليون نسخه در كشور منتشر و توزيع مي شود اظهار داشت: يك سوم از اين نشريات در استانها مشغول فعاليت  مي باشند و در حال حاضر 1200 نشريه ديگر در نوبت گرفتن  مجوز انتشار هستند.  شهيدي با اشاره به سال امام خميني(ره)افزود: بايد تلاش  كرد در فضايي آرام و بدون تشنج خاطرات امام راحل را زنده  كرد و زمينه را براي دسترسي خبرنگاران ونويسندگان به  واقعيت ها فراهم آورد.  وي گفت: مطبوعات آزاد مطبوعاتي هستند كه عملكرد مسئولان  را با عدالت و با حفظ احترام مورد انتقاد قرار دهند. 
