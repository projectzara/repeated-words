 گروه اجتماعي: دادگاه تجديدنظر حكم صادره از دادگاه بدوي  شامل يك سال محروميت مهندس عزت الله سحابي را از مدير مسئولي ايران فردا(يك سال تعطيلي مجله، بنا به تفسير دادگاه بدوي از حكم صادره)و مبلغ شش ميليون ريال جريمه  نقدي را شكست و در حكم قطعي، به سه ميليون و پانصد هزار ريال جريمه نقدي محكوم شده است.  به دنبال تجديدنظرخواهي غلامعلي رياحي وكيل مجله  ايران فردا از حكم شعبه 1410 دادگاه مطبوعات، شعبه دوم  دادگاه تجديدنظر تهران به موجب دادنامه قطعي صادره از آن  شعبه حكم دادگاه بدوي را مبني بر نشر اكاذيب كه به موجب آن مدير مسئول مجله به پرداخت سه ميليون ريال جزاي نقدي  محكوم شده بود را مورد تاييد قرار داد ولي اعتراض و تجديدنظرخواهي ايران فردا در قسمت ديگر(مبني بر افتراء) كه به محكوميت مدير مسئول مجله به پرداخت سه ميليون ريال  جزاي نقدي و ممنوعيت يكساله از مدير مسئولي(و عدم  انتشار يك ساله)را پذيرفت و با قبول اعتراض ايران فردا مبني بر مغايرت حكم تتميمي با راي هيات منصفه مبني بر تخفيف; ممنوعيت مقرره را از دادنامه بدوي حذف و همچنين  جزاي نقدي مقرره به مبلغ سه ميليون ريال را به پانصد هزار ريال كاهش داد. 
