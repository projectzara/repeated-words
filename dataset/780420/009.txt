 دانشجويان پزشكي دانشگاه توبينگن آلمان با همكاري آقاي  رولاند بارس، متخصص مواد راديواكتيو در تشخيص و درمان  بيماريها، توانسته اند به واسطه نوع جديدي از روش پي. اي.  تي(PET)يا پوزيترون - اميزيون - توموگرافي، تكثير بدخيم  توده هاي سلولي را به موقع رديابي كرده و به وضوح تشريح  كنند. در اين نوع روش راديواكتيو دگرگون شده، كه تا به  حال بيشتر براي تشخيص مراحل تغييرات بيوشيميايي مواد در مغز يا قلب مورد استفاده قرار مي گرفت، پزشكان توبينگني،  ماده راديواكتيو نشانگر، فلوئوروتومايدين را تزرين كردند كه اين ماده ترجيح مي دهد در بافتي كه به شكل بدخيم  تكثير مي يابد، ساكن شود. اين روش، تعيين دقيق محل و تشريح تومورها را با تصاوير مقطعي سه بعدي در زماني  نسبتا" كوتاه امكان پذير مي سازد. به طوري كه آقاي بارس  توضيح داده، با كمك اين روش جديد كه با مساعدت همكاران  دانشگاه شهر سياتل ايالت واشنگتن، تكامل يافته، مي توان  سرطان را زودتر شناسايي و كنترل كرد براين اساس،  بيماران مي توانند به موقع تحت معالجه قرار گيرند.  منبع: مجله اشپيگل  ترجمه: حميد فدايي يگانه 
