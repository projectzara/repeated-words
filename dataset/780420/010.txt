   بررسي نقش آبميوه ها در سازوكار بدن، نشاط تابستاني و نيز كاهش بيماريهاي مختلف  متخصصان علم تغذيه هميشه اعتقاد داشته اند كه آبميوه ها مفيد و سودمند هستند و سهم مهمي را در رژيم غذايي انسان  دارا مي باشند. صرف نظر از هر نوع طعم، آب ميوه ها نه تنها شخص را بانشاط مي سازند و تشنگي را فرومي پوشانند، بلكه داراي تاثيرات درماني، هم از جنبه  مداوا و هم ازجنبه پيشگيري نيز هستند.  آبميوه ها از منابع مهم ويتامين ها هستند. مقايسه اي  بين نياز روزانه بدن انسان به ويتامينهاي ضروري(برحسب ميلي گرم)و مقدار آنها در برخي آبميوه ها(برحسب ميلي گرم در هر 100 ميلي ليتر)، شاهدي است بر ارزش آنها.  نوشيدن منظم آبميوه، فرآيندهاي متابوليكي را افزايش  مي دهد، بدن را در مقابل عفونتها مقاوم مي سازد و توانايي آن را در رويارويي با شرايط بحراني بالا مي برد.  اسيدهاي آلي موجود در آبميوه ها(سيب، ليمو و غيره)، به  جذب غذا كمك مي كنند. به علاوه تا حدودي نيز مي توانند جبران كمبود اسيد هيدروكلريك در بسياري از بيماريهاي  ناشي از پايين بودن اسيديته معده را بنمايند.  آبميوه ها، همچنين سرشار از مواد معدني هستند. نمكهاي  پتاسيم كه در اكثرآبميوه ها فراوان هستند، به دفع آب اضافي بدن كمك مي كنند. به همين دليل است كه پزشكان به  بيماران كليوي، مصرف سبزي و آبميوه را تجويز مي كنند.  معلوم شده است كه تركيبات آهن در درمان برخي انواع  كم خوني نقش مهمي دارند.  مواد سلولزي و پكتيني(كه به مقدار زياد در گوشته  ميوه ها وجود دارند)، كار روده ها را منظم كرده، به  ازبين رفتن كلسترول اضافي كمك مي كنند. آبميوه هاي  داراي اين خاصيت تصفيه كننده و پاك كننده، در مورد تصلب شرائين و بيماريهاي روده اي توصيه مي شوند.  آب ميوه هاي طبيعي كه شيرين نشده باشند، داراي كالري كم  هستند. اين ويژگي به ارزش استفاده از آنها در رژيمهاي  لاغري مي افزايد. آبميوه ها به طور موءثري، با بيماريهاي  عفوني كه همراه با افزايش درجه حرارت بدن و كم شدن اشتها مي باشند، مقابله مي كنند.  پژوهشهاي آزمايشگاهي نشان داده است كه افراد مسن و نيز افراد مبتلا به بيماريهاي خوني، تصلب شرائين و چاقي مفرط،  بايد از مصرف قند تصفيه شده(ساكارز)بكاهند. مصرف قند زياد باعث افزايش رشد بافت چربي شده و مقدار كلسترول بدن  را بالا مي برد.  كربوهيدراتهاي موجود در آبميوه ها شامل فروكتوز و گلوكز است. به عنوان مثال در آب سيب، ميزان فروكتوز 4 برابر ساكارز و در آب گيلاس، 15 برابر است. اين  كربوهيدراتهاي آماده، سريعا" جذب بدن مي شوند و به  فرآيندهاي متابوليكي كمك مي كنند. آبميوه ها، نه تنها براي بيماران، بلكه براي افراد سالم و به ويژه كودكان  نيز اهميت دارند.  گرچه در روش صنعتي تهيه آبميوه ها، استفاده از حرارت، عناصر سودمند را خيلي از بين نمي برد، ولي بهترين  آبميوه ها آنهايي هستند كه مستقيما" و تازه توليد مي شوند. اگر در منزل خود آبميوه مي گيريد، حتما" آن را درست قبل از مصرف بشوئيد. مطمئنا" هيچ متخصص رژيم غذايي  با اين "غذاي خام "ويژه مخالفتي نخواهد داشت.  فوايد آب ميوه ها، عيان و آشكار است با وجود اين، بهتر است كه درباره ارزشهاي درماني آنها غلو نكنيم. فراموش  نكنيم كه آبميوه ها يك محصول غذايي هستند و طبيعتا"  تاثير درماني آنها به اندازه داروها نمي باشد. با كمال  تاسف، هنوز هم بسياري از مردم ساده لوحانه معتقدند كه  آبميوه ها قادر به درمان زخمهاي معده، غده هاي كشنده،  مالاريا، ناباروري و دهها بيماري ديگر هستند. اين  " كارشناسان "مي گويند كه نوشيدن 3 يا 4 ليتر آب هويج در روز، كل بدن را به مطلوبترين شرايط مي رساند. كساني كه  به چنين توصيه اي گوش مي سپارند، به حقيقت پي نخواهند برد تا وقتي كه به جاي بهبود وضعيتشان، آشفتگي متابوليكي  در آنها بروز نمايد و سفيدي چشم ها و پوستشان به زردي  بگرايد.  هر كسي كه در فكر" آب ميوه درماني "است، ابتدا بايد با يك متخصص رژيم غذايي مشورت كند.  منبع: مجله اسپوتنيك  ترجمه: سعيد صفايي اسطلخ زير 
