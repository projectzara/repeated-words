   " ابوريحان بيروني "دانشور بزرگ ايراني با نگارش كتاب " التفهيم لاوائل صناعتالتنجيم "به فارسي، سنتي را پايه  گذارد كه استقبال دانشوران از آن، نشانه نياز شديد جامعه  علمي ايران در قرن چهارم هجري به كتابهاي علمي فارسي  بود.  ابوريحان به هنگام نگارش التفهيم براي بيان مفاهيم رياضي  و نجومي به زبان فارسي با مشكلاتي مواجه بود كه شيوه  نگارش او را تا حد زيادي از زبان گفتار و نگارش ايرانيان  آن روزگار دور مي ساخت. اما راهي كه گشود، بعدها رهروان  بسياري يافت. ديري نگذشت كه ديگر دانشوران نيز بر اين  ترديد كه آيا به زبان مادري بنگارند يا به زبان عربي،  فائق آمدند و آثاري چون "روضتالمنجمين "اثر" شهمردان بن  ابي الخيررازي"(برادر ايرانشاه ابي الخيررازي سراينده  حماسه جاويد" بهمن نامه ")،" كيهانشناخت "اثر" ابوعلي  حسن بن علي قطان مروزي "و" جهان دانش "اثر بي بديل "افضل  الحكماء شرف الدين محمدبن مسعودالمسعودي "، به اين طريق  بر همان سبك و سياق التفهيم خلق شدند.  " جهان دانش "كتابي است كه برخلاف اثر استاد" بيروني " تنها خود را به حيطه مسائل هندسي، نجوم توصيفي و جغرافياي عالم محدود مي كند و هرگز در وادي شبهه ناك و غيرعلمي" تنجيم "و" اخترگويي "پاي نمي گذارد. به همين  سبب با آن كه قريب به 8 سده از نگارش آن مي گذرد، هنوز بسياري از مطالب آن از ديد علمي معتبر و پابرجاست و تفاوت چنداني با كتب درسي يكصد سال پيش ندارد. نثر فاخر و زيباي اين اثر چنان است كه آن را مي توان با گلستان  سعدي در عرصه ادب فارسي مقايسه كرد. همين جنبه علمي و ادبي چنين اثري مهم و متاسفانه ناشناخته اي بود كه از 4 سال پيش، مرا بر آن داشت تا به تصحيح و مقابله نسخه هاي  خطي موجود از" جهان دانش "مسعودي و" كيهانشناخت "قطان  مروزي كمر همت ببندم و اكنون خوشحالم كه اين آرزوي  ديرينه خود را تحقق يافته مي بينم و كتاب عزيز و شريف  " جهان دانش "براساس مقابله و تصحيح با شماري از كهن ترين  متون خطي موجود آماده عرضه به پيشگاه اهل علم و ادب ايران زمين است.  آنچه از همان آغاز اين كار را برايم شيرين و دلچسب مي ساخت، دست يافتن بر نسخه اي منحصر به فرد از كتاب " جهان دانش "بود كه طبق شواهد و قراين بسيار، احتمالا"  به خط خود موءلف، يعني امام سعيد، افضل الحكماء،  شرف الدين" محمدبن مسعود مسعودي "نگاشته شده است.  با نزديكي ايام كسوف مهم و خاطره انگيز 20 مرداد 78 كه  شور و شوقي وصف ناپذير در جامعه علمي ايران برانگيخته  است، بي مناسبت نديديم تا با نقل بخشي از اين كتاب كه با زباني ساده به تشريح چگونگي وقوع كسوف مي پردازد به  استقبال اين رويداد مهم بشتابيم و علاقه مندان "آسمان شب"  را نيز با اين اثر گرانقدر آشنا سازيم.  حسين عليزاده غريب 
