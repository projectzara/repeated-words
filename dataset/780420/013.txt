 تهران، خبرگزاري جمهوري اسلامي: مديرعامل بانك توسعه  صادرات ايران ديروز اختصاص بخشي از منابع طرح هاي تامين  مالي(فاينانس)سال جاري به اين بانك، براي استفاده از آن در طرحهايي كه صادرات آنها قطعي است، را خواستار شد.  مجلس شوراي اسلامي 400 ميليون دلار براي تامين مالي  طرح هايي كه جنبه صادراتي دارند، در سال جاري، منظور كرده است.  دكترنوروز كهزادي در همايش بررسي شيوه هاي گسترش بيع  متقابل در تهران گفت: بيع متقابل قراردادي است كه به  موجب آن صادركننده مي تواندبا واردات ماشين آلات از خارج،  محصولات توليدي حاصل از بكارگيري ماشين آلات را به جاي  پول به فروشنده خارجي پرداخت كند.  وي گفت: بانك توسعه صادرات ايران طرحهايي در دست دارد كه صادرات آنهاقطعي و خريدار آماده است براي آنها گشايش  اعتبار نمايد.  وي اظهار داشت: از زمان تاسيس بانك توسعه صادرات ايران  تاكنون 50 طرح در قالب قراردادهاي بيع متقابل به ارزش  حدود 250 ميليون دلار توسط بانك اجرا شده و يا در دست  اجراست.  كهزادي گفت: باتوجه به مشكلات ناشي از كاهش قيمت نفت در بازارهاي جهاني در سال گذشته، اين بانك از سال 77 توسعه  قراردادهاي بيع متقابل را دربرنامه كار خود قرار داده  است.  وي افزود: همچنين از سال گذشته مسئوليت قراردادهاي بيع  متقابل براي بخش خصوصي به بانك توسعه صادرات ايران محول  شده است.  مديرعامل بانك توسعه صادرات ايران گفت: در ايران نرخ  سود بانكي كمتراز ميزان تورم است. اين موضوع به زيان  اقتصاد است و بايد اصلاح شود.  براي اصلاح آن 2 راه وجود دارد، يكي افزايش سود بانكي كه  به زيان بخش صنعت است و ديگري كاهش ميزان تورم تا حد كمتر از نرخ سود بانكها كه راهي منطقي است.  وي گفت: دولت و بانك مركزي جمهوري اسلامي ايران در سال  جاري مجاز به ارايه هيچ گونه تعهد و تضميني بابت  بازپرداخت تسهيلات بيع متقابل نيستند ودر ارتباط با تسهيلات فاينانس(تامين مالي)فقط پس از اخذ تضمين هاي  كافي از دستگاه ذيربط، تعهد و تضمين لازم انجام خواهد شد.  وي افزود: تمام طرحهاي بيع متقابل بايد با مسئوليت وزير ذيربط وتاييد شوراي اقتصاد، توجيه اقتصادي و مالي داشته  باشد، در حالي كه وقتي دولت و بانك مركزي هيچ تضميني  براي طرح هاي بخش خصوصي نمي دهند، چراقانونگذار تاييديه  شوراي اقتصاد را مي خواهد.  وي گفت: صدور كالاهاي جديد و توسعه بازارهاي صادراتي،  تامين وجوه مالي و ارزي به علت كمبود ذخاير ارزي، كشف  بازارهاي خريداران، ايجاد توازن درتجارت خارجي، افزايش  توان توليد، توسعه صنايع سرمايه اي، صرفه جويي در مصرف ذخاير ارزي و كاهش ميزان تورم از مزاياي معاملات  بيع متقابل براي خريداران ماشين آلات يا تجهيزات است.  وي افزود: مزيت قراردادهاي بيع متقابل براي فروشندگان  ماشين آلات ياتجهيزات آنست كه دسترسي آنها را به  بازارهاي جديد براي فروش كالاهايشان تسهيل مي كند و چنين  معاملاتي، امكان فروش مازاد كالاهاي كشورهاي پيشرفته را فراهم مي سازد.  در ادامه اين همايش سيدحسين هاشمي رئيس كميسيون صنايع و معادن مجلس شوراي اسلامي گفت: در دنيا براي توسعه اقتصاد از مزايا و توانمندي هااستفاده مي كنند و سهم صنعت در توليد ناخالص داخلي نقش اساسي دارد.  وي افزود: سهم صنعت در توليد ناخالص داخلي كشورهاي  پيشرفته اكنون به 70 درصد و كشورهاي در حال توسعه به 25 درصد رسيده، درحالي كه در ايران هنوز اين سهم كمتر از 20 درصد است.  وي افزود: با توجه به مزيت هاي زيادي كه در بخش صنعت  كشور وجود داردلازم است به بخش صنعت بيش از گذشته توجه  شود. 
