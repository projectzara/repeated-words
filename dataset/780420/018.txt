 گروه اقتصادي: ديروز در بازار اوراق بهادار تهران بيش  از 52 ميليون سهم به ارزش افزون بر 38 ميليارد ريال داد و ستد شد.  شاخص كل قيمت سهام ديروز با 95/3 واحد افزايش به 66/1734 واحد رسيد.  تغييرقيمت  آخرين قيمت  تعدادسهام معامله شده  نام شركت  343 7208 1056 كالسيمين  3 5883 4010 آبگينه  1116 6673 2693 كاشي اصفهان  570-  3500 1143 سيمان تهران  10-  1197 200 پرميت  13-  6887 3000 صنعتي بهشهر 100-  6100 1900 روغن نباتي ناب 1-  6499 9559 لبنيات پاك  56-  4899 128000 بيسكويت گرجي  25 2450 234616 قندشيرين خراسان  28 2829 9508 قندثابت خراسان  110 2315 1000 شركت شكر 8-  4492 1000 كارخانجات قندقزوين  23-  2050 50335 شهدايران  40-  3043 60928 ايران مرينوس  11-  1105 10000 ريسندگي وبافندگي پاكريس  5 4200 8464 فيبرايران  29 3153 4000 پتروشيمي آبادان  10 3000 34000 پارس پامچال  225-  4500 5627 كيميدارو 42-  8457 8235 كف  27-  2536 30795 ايران تاير 1 3531 2564 پلاستيك شاهين  21-  16779 5000 سپنتا 44 5150 2782 لوله وماشين سازي ايران  196 4128 125089 نوردوقطعات فولادي  9 2760 1280 بسته بندي ايران  1 8201 1058 موتوژن  7 7409 1000 كابل البرز 125 5990 150890 ايران خودرو 68 1429 16000 نيرومحركه  2 1402 109049 سرمايه گذاري ملي ايران  2 2902 91327 سرمايه گذاري البرز 12-  3633 237521 توسعه صنايع بهشهر 3 1130 72594 سرمايه گذاري پتروشيمي  70 2290 22310 سرمايه گذاري رنا قيمت طلا و ارزگروه اقتصادي: ديروز در بازار تهران قيمت سكه طلا و ارز به شرح زير بود:  - يك بهار آزادي 58 هزار تومان  - نيم بهار آزادي 31 هزار تومان  - ربع بهار آزادي 17 هزار تومان  - يك گرم طلاي 18 عيار پنج هزار و 860 تومان  ديروز در بازار غير رسمي ارز هر دلار آمريكا حدود 935 تومان عرضه شد وواريزنامه هاي صادراتي با150ريال كاهش  به ازاي هر دلار4900 ريال در بورس تهران دادوستد شد.  يادداشت توسعه سياسي شرط لازم براي حل مشكلات  اقتصادي است  فشار تورم و گراني و مهمتر از آن بيكاري اين روزها دغدغه بخش مهمي از جمعيت كشور است. اما متاسفانه عده اي  مسائل اقتصادي را به صورت مجزا، از زاويه اي خاص و با ديدي بسيار محدود مي نگرند و از تعامل و اثرگذاري متقابل  متغيرهاي سياسي، اجتماعي و اقتصادي غفلت مي كنند. در ماههاي اخير بسياري از افراد و گروههاي سياسي وابسته به  جناح راست معتقد شده اند كه توسعه سياسي ارمغاني براي  مردم كه با مشكلاتي نظير تورم و بيكاري مواجه اند، ندارد و لازم است كه دولت به جاي توجه به توسعه سياسي و تلاش  براي شفاف شدن قدرت حاكميت و ايجاد نهادهاي مدني، توجه  خود را به حل مشكلات اقتصادي معطوف كند.  اين در حالي است كه مسئولان و كارشناسان اقتصادي براي  خروج از مشكلات همواره اجراي اصلاحاتي مانند لغو انحصارات، رقابتي تر شدن بازارها، كاهش سياست هاي حمايتي،  شفاف سازي قيمت ها، تخصيص بهينه تسهيلات اعتباري، كاهش  حجم بخش دولتي، افزايش صادرات غيرنفتي، كاهش فساد اداري،  ... را ضروري دانسته اند. در اين چارچوب پاسخ به پرسشهاي  زير الزامي است:  1- تا زماني كه بسياري از انحصارات اقتصادي با دراختيار داشتن تسهيلات و امتيازات خاص مانع از فعاليت رقبا مي شوند و اين انحصارات وابستگي شديدي به گروهها و انحصارات سياسي دارند، آيا مي توان بدون توسعه سياسي به  حل مشكل انحصارات اميدوار بود؟ 2- مادامي كه وجود قيمت هاي چندگانه، سياست هاي حمايتي  و تسهيلات تكليفي بانكي منافع زيادي را براي افراد و گروههاي خاص فراهم مي كند و اين افراد و گروهها به دليل  منافع موجود در سيستم فعلي، با هرگونه تغيير و اصلاح  مخالفت مي ورزند، آيا مي توان بدون توسعه سياسي به  شفاف سازي قيمت ها، كاهش سياست هاي حمايتي و از بين بردن  " رانت "هاي گوناگون در تسهيلات بانكي اميد بست؟ 3- تا زماني كه بسياري از نهادها و سازمانهاي غيرضروري  و موازي با تشكيلات وسيع و بودجه فراوان فعاليت دارند و وجود آنها وابستگي شديدي به قدرت گروههاي سياسي خاص دارد،  آيا مي توان بدون توسعه سياسي به كوچك كردن بخش دولتي  اميدوار بود؟ 4- تا زماني كه فساد اداري به شدت در تشكيلات اداري  نفوذ داشته و بسياري از گروهها با اتكا به قدرت و حاكميت  سياسي توانسته اند به اين قبيل حركت ها ادامه دهند، آيا مي توان بدون توسعه سياسي به حل مشكل فساد اداري پرداخت؟ 5- تا زماني كه اعمال و سياست هاي برخي از گروههاي  سياسي برخلاف منافع ملي، مانع از سياست تشنج زدايي و بهبود روابط با كشورهاي ديگر مي شود، آيا مي توان بدون  بهبود سياست خارجي به افزايش صادرات غيرنفتي دل بست؟ 6- از همه مهمتر، تا زماني كه اعمال و رفتار گروههاي  سياسي، فشارهاي اجتماعي و سياسي زياد و بدون دليلي را بر بسياري از مردم تحميل مي كند(نظير حوادث دو روز گذشته  در كوي دانشگاه تهران)آيا مي توان مردم را به قبول  فشارهاي ناشي از اصلاحات اقتصادي، براي خروج از وضع فعلي  ترغيب كرد؟ متغيرهاي اقتصادي رابطه تنگاتنگ و پيچيده اي با رفتار و عملكرد گروههاي سياسي دارد و مشكلات اقتصادي را نمي توان  به صورت مجزا و بدون توجه به مسائل سياسي حل و فصل كرد.  تا زماني كه توسعه سياسي و شفاف شدن قدرت حاكميت مورد توجه قرار نگيرد، اجراي اصلاحات اقتصادي و خروج از وضعيت  فعلي- اگر نگوييم غيرممكن - بسيار دشوار خواهد بود.  علي فرحبخش 
