   " مايكل پريتز" كاپيتان هرتا برلين به همراه علي دائي زوج  خط حمله اين تيم را تشكيل مي دهند گروه ورزشي: مسابقه هاي فوتبال اتحاديه باشگاههاي آلمان  با حضور شش تيم اول فصل گذشته بوندس ليگا از شب گذشته  آغاز شد.  اين رقابتها براي دومين سال متوالي است كه برگزار مي شود در اولين بازي بايرن لوركوزان به مصاف كايزرسلاترن رفت  و در ادامه اين رقابتها امشب هرتابرلين به ديدار دورتموند مي رود در اين بازي علي دايي به همراه مايكل  پريتز بهترين گلزن فصل قبل بوندس ليگا در خط حمله  هرتابرلين قرار مي گيرند.  پيشنهاد 25 ميليون دلاري براي خريد" كلوديو لوپز"  گروه ورزشي: باشگاههاي آتلتيكومادريد و لازيو براي به  خدمت گرفتن "كلوديولوپز" مهاجم ملي پوش آرژانتيني باشگاه  والنسيا دست به كار شده اند.  كلوديورانيري مربي جديد آتلتيكو مادريد اين پيشنهاد را مطرح كرده است لوپز در تيم سابق رانيري عضويت داشته و احتمال حضور او در آتلتيكو مادريد بيشتر است. جيل مدير باشگاه آتلتيكو مادريد براي به خدمت گرفتن اين بازيكن  مبلغ 25 ميليون دلار را پيشنهاد داده است.  لوپز در فصل پيش 38 گل براي والنسيا در ليگ و جام حذفي  اسپانيا به ثمر رساند.  آسپريلا به پالميراس پيوست  سخنگوي باشگاه پارما اعلام كرد از فصل آينده فاستينو آسپريلا مهاجم كلمبيايي اين تيم در باشگاه پالميراس  برزيل بازي خواهد كرد.  اين مهاجم كلمبيايي كه يك سال هم به طور قرضي براي  نيوكاسل بازي كرده بود فصل پيش نقش مهمي در قهرماني اين  تيم در جام حذفي ايتاليا و جام يوفا ايفا كرد.  مبلغ قرارداد اين بازيكن هنوز فاش نشده است.  يك برزيلي در پاري سن ژرمن  تيم پاري سن ژرمن در ازاي پرداخت 3/5 ميليون دلار سزار مدافع ملي پوش تيم ملي برزيل را به خدمت گرفت اين مدافع  عضو باشگاه "پورتو گسا" برزيل است و هم اكنون همراه تيم  ملي برزيل در چهلمين دوره رقابت هاي فوتبال جام ملتهاي  آمريكاي جنوبي در پاراگوئه حضور دارد. 
