 " سيد حسن نصرالله "دبيركل جنبش حزب الله لبنان درپيامي  به" ديويد ساترفيلد" سفير آمريكا دربيروت اعلام كرد:  هرگونه تجاوز تازه رژيم صهيونيستي به لبنان باپاسخ  كوبنده رزمندگان مقاومت اسلامي روبرو خواهد شد. به گزارش  واحد مركزي خبر از بيروت، هفته نامه لبناني "الشراع " درشماره اخيرخود بادرج اين مطلب نوشت: يك شخصيت سياسي  لبناني كه روابط گسترده اي با محافل سياسي و ديپلماتيك  آمريكا بويژه با ساترفيلد سفير اين كشور در بيروت دارد چند روز پيش خواهان ديدار فوري با حسن نصراله شد و در اين ديدار به نقل از ساتر فيلد تاكيد كرد موشكهاي  كاتيوشا ازمعادله توازن وحشت در جنوب لبنان خارج شده است  و حزب الله ديگر نمي توانداز اين سلاح در برابر اسرائيل  استفاده كند زيرا دراين صورت طرح  هاي زيربنايي و مناطق مسكوني لبنان، هدف حمله گسترده  قرار خواهد گرفت.  به نوشته الشراع، دبير كل حزبالله در پاسخ به اين پيام  سفير آمريكا گفت: مقاومت اسلامي، معمولا" تجاوزگريهاي  رژيم صهيونيستي را به مناطق مسكوني باشليك 10 تا 12 موشك  كاتيوشا پاسخ مي دهد تا به اين رژيم بفهماند كه در صورت  هدف قرار گرفتن مناطق و شهروندان غيرنظامي لبنان  صهيونيست هاي شهرك نشين منطقه شمال اسرائيل به هيچ وجه  در امان نخواهند بود. 
