   در پي تشديد مخالفت ها با اسلوبودان ميلوسوويچ، رييس  جمهوري يوگسلاوي در صربستان و اوج گرفتن درخواست ها براي  استعفاي وي، ويليام كوهن، وزير دفاع آمريكا هشدار داد:  هيچ كشوري نبايد به او پناهندگي بدهد.  به گزارش آسوشيتدپرس، هشدار كوهن كه براي ديدار يك  هفته اي ازكشورهاي عضو پيمان آتلانتيك شمالي ناتو به  اروپا سفر كرده است، زماني اعلام شد كه مقام هاي  آمريكايي براساس برخي گزارش هاي اطلاعاتي گفتند، بعضي از سران مخالفان ميلوسوويچ قصد دارند براي تسريع بركناري وي،  از پناهندگي استفاده كنند.  در صورتي كه ميلوسوويچ درخواست پناهندگي كند، بلاروس و عراق جزو كشورهايي هستند كه مايل به اعطاي پناهندگي به  وي هستند. ولي تاكنون نشانه اي از تصميم ميلوسوويچ براي  كنار رفتن از قدرت مشاهده نشده است.  كوهن با بيان اين كه رييس جمهوري بلگراد يك جنايتكار جنگي تحت تعقيباست گفت، ميلوسوويچ بهتراست به دادگاه  لاهه كه به جنايات جنگي در يوگسلاوي رسيدگي مي كند پناه  ببرد.  به دليل اعمال تحريم پروازي بين المللي در عراق پناهنده  شدن دراين كشور مشكلاتي براي ميلوسوويچ به همراه  خواهدداشت و به همين علت درخواست پناهندگي از عراق چندان  محتمل به نظر نمي رسد. اما در مورد بلاروس كه با يوگسلاوي  پيشينه تاريخي، نژادي و مذهبي مشترك دارد، اين احتمال  بسيار بيشتر است.  نمايندگان مجلس و دانشجويان چند شهر صربستان  خواستاراستعفاي ميلوسوويچ شده اند.  به گزارش رسانه هاي منطقه بالكان در شهر نيش كه دومين  شهر بزرگ صربستان است نمايندگان مجلس اين شهر درجلسه روز جمعه خود از ميلوسوويچ خواستند از مقام خود استعفا بدهد.  بر پايه اين گزارش اين نمايندگان همچنين خواستار تشكيل  دولتي موقت كه بتواند تداركات لازم براي برگزاري  انتخابات دمكراتيك رافراهم كند، گرديدند.  اين گزارش حاكي است، نمايندگان حزب حاكم سوسياليست جلسه  روزجمعه اين شهر را ترك كردند و اعلام نمودند مجلس شهر نيش در آستانه انحلال است.  به گفته اين رسانه ها نمايندگان شهر سومبور واقع در صربستان نيز روزجمعه با تصويب قطعنامه اي خواستار استعفاي ميلوسوويچ شدند.  همچنين دانشجويان دانشگاه شهر نووي ساد نيز دربيانيه اي  خواستاراستعفاي ميلوسوويچ شدند.  در بيانيه اين دانشجويان آمده است، خاندان ميلوسوويچ  بيش از 10 سال است كه با سياست توام با شكست خود بقاي  ملت صرب را به طور جدي با خطر مواجه ساخته است.  اين دانشجويان اعلام كردند، گردهمايي هاي حزبي و غير حزبي كه تاكنون به عمل آمده نتايج لازم را نداشته بنابر اين از همه نيروهاي ميهن پرست بويژه كليساي صربستان و ارتش يوگسلاوي دعوت مي شود كه به مخالفت باحكومت فعلي  برخيزند.  در همين حال گزارش ديگري حاكيست، نيروهاي بين المللي صلح  در كوزوو روز جمعه بزرگترين گور دسته جمعي را در ايالت  كوزوو كشف كردند.  به گزارش راديو بوسني و هرزگوين اين گور دسته جمعي در نزديكي شهر پچ كشف شده و پيش بيني مي شود، جسد 350 آلباني تبار كوزوو كه بدست صربها به قتل رسيده اند در آن  دفن شده باشد.  بر پايه اين گزارش نيروهاي ايتاليائي عضو نيروهاي  بين المللي صلح دركوزوو در حال حاضر اين منطقه را تحت  كنترل خود قرار داده و درانتظار آمدن بازرسان دادگاه  بين المللي لاهه هستند. 
