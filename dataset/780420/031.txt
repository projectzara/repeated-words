 (بخش آخر) در اينجا لازم است بدانيم منظور" عرصه روشنفكري "چيست؟ مطبوعات" روشنفكر" چگونه شكل گرفته است؟ عمل روشنگرانه  چيست؟ در مجموع مي توان فعاليت مطبوعات را بخشي از عرصه  روشنفكري دانست. آنچه قابل توجه است در رابطه تعاملي،  بعضي از مواقع، تزاحمي بين "حوزه روشنفكري "و" عرصه  فعاليت رسانه اي "وجود دارد در اينكه اين رابطه در ايران تعاملي يا تزاحمي است، نياز به گفت وگوي بيشتري  دارد. زيرا روشنفكري در ايران رابطه ناقص و به هم ريخته  با حوزه علمي - دانشگاه - دارد. زيرا، سرعت تحولات سياسي و اجتماعي در جامعه از يك طرف، سختي كار و فعاليت توليدي  در عرصه فكر و انديشه در دانشگاه، فقدان پيوندهاي مناسب بين دانشگاه و ديگر عرصه هاي اجتماعي، تاثيرپذيري بيشتر حوزه رسانه اي از خارج از كشور تا داخل كشور، وجود پاسخ هاي آماده براي مشكلات مطرح در جامعه در خارج از كشور و... همه موجب شده تا نه تنها انديشه سازي از درون  دانشگاه به عرصه جامعه صورت نگرفته و بالعكس، بلكه حوزه  روشنفكري ايراني عامل فشار بر ساختار دانشگاهي گذاشته و آنها را دعوت به مبارزه نموده است.  با توجه به اينكه روشنفكري در عرصه مطبوعات كه با دانشگاهها- نيروهاي تخصصي و حرفه اي - روبه رو بوده است،  به سرعت گفتمان خودش را با مردم - توده - باز نموده و با آنها به تعامل مي پردازد. اين رويكرد، موقعيت حزبي  روزنامه ها و ديگر رسانه ها را تقويت نموده و از طرف  ديگر آنان را دچار" غوغاسالاري "كرده است.  با توجه به موارد فوق اين سوءال كه آيا واقعا" ديگران  عامل ساماندهي بر" جامعه توده وار" و" جامعه غوغاسالاري " بوده اند، يا بررسي نقش رسانه ها نياز به تامل دارد،  آنچه كه بيشتر به واسطه رسانه ها توليد و به عبارت ديگري -  باز توليد اجتماعي - شده است، در خدمت همگان قرار گرفته  است. با اين شرايط اين سوءال مطرح مي شود: آيا رسانه ها با ساختار فعلي خود امكان فراهم نمودن زمينه هاي "جامعه  مدني" در ايران را دارند؟ به نظر مي آيد، مشكل رسانه ها،  نهادهاي اجتماعي و... همه به امري فرهنگي و اجتماعي  برمي گردد و آن ساختار جامعه است.  روزنامه ها و رسانه ها مدعي "گفتمان آزادي خواهانه "بدون  وجود دشمن واقعي بوده اند و عموما" ميل به قبول دشمن  واهي و تخيلي را دارند. و اين نوع تلقي به دشمن يكي از مشكلات و تعارضات درون رسانه اي است.  موءلفه هاي اشاره شده در فوق از قبيل: غوغاسالاري،  مردم گرايي، گروه گرايي، آرمان گرايي. انحصارطلبي،  هيجان گرايي، خشونت گرايي، جزيي گرايي، تلقي نادرست از دشمن، حزبي شدن روزنامه ها با طرح شعارهاي واقع گرايي،  نخبه گرايي و... حكايت از وجود تعارض و تناقض هاي  ساختاري در عرصه رسانه ها مي باشد.  تعارض هاي ساختاري درون رسانه اي زمينه اصلي افول و بهم ريختگي رسانه اي در ايران را فراهم مي نمايد. اگر عده اي براي بقاي مطبوعات در شرايط فعلي فكر و عمل  مي خواهند بايد در جهت تقليل تعارض ها عمل نموده و زمينه هاي نهادينه نمودن رفتار رسانه اي در ايران را فراهم كنند تا در فرايند باز توليد نظام رسانه اي، آزادي  سياسي و اجتماعي بدست آيد.  رسانه ها به عنوان بخش اصلي در عرصه توسعه فرهنگي در بدو امر و سپس در عرصه توسعه سياسي، اقتصادي و اجتماعي طبقه  متوسط جامعه را اغلب مورد خطاب قرار مي دهند.  زيرا در جامعه جديد است كه رسانه ها امكان طرح و ماندن  مي يابند. در اينكه چرا رسانه ها در ايران از گذشته  امكان ماندن و پيگيري پيام هاي اصلي شان را نداشته اند،  به فقدان كيان سازماني و نهادي شدن برمي گردد حال اين  مسئله كه چرا رسانه ها نهادينه نشده اند و چگونه  مي توانند نهادينه شوند، به امور اجتماعي، فرهنگي و سياسي جامعه برمي گردد.  به نظر مي آيد، شكل دهي به ساختار طبقاتي جامعه جديد،  ضرورت تنوع در سطوح ساختار طبقاتي و باز شدن ساختار طبقاتي نخستين اولويت است.  در اين جهت است كه روشنفكران و اصحاب رسانه اي،  موءلفه هاي اصلي سازنده طبقه متوسط جامعه بوده و به ميزان  كمي و يا بزرگي طبقه متوسط، حجم دموكراسي اجتماعي و سياسي در ايران معني دار خواهد شد. 
