 نگاهي به كتاب: آخرين حجاب    نوشته رشاد / فيلد ترجمه مريم / بيات انتشارات فكر / روز چاپ اول 1378 بهار مولانا نه فقط اينك، كه همواره بوده و بي گمان در آينده سبزتر خواهد بود. هنوز به جز ابناء خاص بشر كه  رابطان خداوند و انسانها بوده اند، يعني پيامبران و معصومان، هيچ يك از انسانها مقام و مرتبه جلال الدين  بلخي را نيافته. اطلاق نام "مولانا" و تغيير آن از يك  عنوان عام به خاص، بي دليل نبوده است. او سرور عاشقان و راهبر فتيان و محبوب اديبان و قطب عارفان جهان است. از مثنويش درسهاي معنوي مي تراود، از غزلهايش چشمه ساران  عشق و اميد، از فيه مافيه و مكتوباتش روشني، و از مجالس  وافاداتش رستگاري و صعود به عالم بالا. شمس او نيز چنين  بود و اين هر دو، منظومه نگاران كيهان روح آدمي بوده اند.  اينك آسمان زبان فارسي و فضاي عرفان و دبستانهاي درويشي  سرشار از مولاناست و به آفتاب وجود او، هزارها دل و ضمير مي درخشد و صافي و صفا مي يابد. در كدامين افق از آفاق  عرفان و عشق، پديده اي همتراز مولانا مي توان يافت؟ كه  اينگونه سرخوشانه فرياد بردارد:  داد جارويي به دستم آن نگار تا برانگيزم ز درياها غبار از نفس گرم و كلام رخشنده اين مرد است كه انفاس  ميليونها انسان مطهر مي شود و گرايش و عشق به معنا در روح ايشان جوانه مي زند. پس هر گامي به سوي مولانا و درك  و شناخت آن، قدمي به سوي خداوند است و خداوند چنين مقرر فرموده كه پس از انبياء و ائمه، مردي همچون مولانا دستگير طريقت رستگاري باشد. او آموزگار مراقبه اي طولاني  است كه غايت آن رهيدن از ظلمت و وصول به آب حيات است. هم  از اين رو مي بايد درسهاي اين خضرره را نيك آموخت:  گر مراقب باشي و بيدار تو بيني هر دم پاسخ كردار تو هين مراقب باش گر دل بايدت  كز پي هر فعل چيزي زايدت  به دنبال مولانا رفتن، توفيقي بزرگ است كه نصيب سالك  عشق مي شود و او را از حجابهاي ظلماني به در مي آورد.  بي رنگي و خلوص و درك ذات حق، ارمغاني است كه مولانا به  سالكان داده و كيست كه صدق سخن مولانا را در نيابد و بر آن اعتماد مطلق روا ندارد:  همچو آهن ز آهني بي زنگ شو در رياضت آينه ي بي رنگ شو خويش را صافي كن از اوصاف خود تا ببيني ذات پاك صاف خود " آخرين حجاب" كه عنوان ثانوي سفري به عالم تعليمات  عارفان را دارد، داستان حشر و نشر مردي است سرگشته كه  جوياي حقيقت ناب است و از مغرب ظلماني خودگريزان، روسوي  شرق نوراني آورده و در طريق، عارفي را يافته كه خضروار به eمنظومه شمسي مولانا مي بردش. از اين راه، چيزي  نمي داند اما چون خالصانه در پي حق و حقيقت است،  نشانه هاي عشق در راهش ظهور مي كند و سپس در عالم آشنايي  با مولانا گامهايي بلند در سلوك برمي دارد. به نظر مترجم ;  اينك عصر ظهور و تولد دوباره مولانا آغاز شده است و اين چيزي است كه نسل بشر در دنياي امروز به آن محتاج است.  نيازمند شاهدان و نمونه هايي از حقيقت و شكوه عالم عالم  معني است تا ما را به آتش نهان درونمان راهبر شوند. 
