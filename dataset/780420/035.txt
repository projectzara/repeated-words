 گروه شهري: سازمان پزشكي قانوني كشور روزشنبه اعلام كرد:  سه هزار و 898 نفر در سطح كشور در ارديبهشت ماه بر اثر تصادفهاي رانندگي جان خود را از دست دادندكه 739 نفر از آنان در تهران فوت كردند.  به گزارش روابط عمومي سازمان پزشكي قانوني كشور در همين  مدت مرگ هاي ناشي از خفگي با گاز منواكسيدكربن 14 نفر بود كه از اين تعداد چهار نفر در تهران و 10 نفر در شهرستانها فوت كرده اند.  اين روابط عمومي افزود: آمارخفگي درآب(غرق شدگي)نيز79 مورد ثبت شده كه ازاين تعداد دونفر در تهران و 77 نفردرشهرستانها فوت كرده اند.  همچنين در ارديبهشت ماه 227 نفربراثر سوختگي جان باختند كه از اين تعداد46 نفر مربوط به تهران و 181 نفر مربوط به شهرستانها بوده است.  سازمان پزشكي قانوني مرگهاي طبيعي را در كشور در ارديبهشت ماه يك هزارو227 نفر عنوان كرد كه اين ميزان در تهران 262 نفر و در شهرستانها 965 نفر بوده است. 
