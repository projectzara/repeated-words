 گروه شهري: معاون اموربهداشتي وزارت بهداشت و درمان  اعلام كرد: برغم كاهش نرخ رشدجمعيت در كشور بايد همچنان  نگران افزايش جمعيت در سالهاي آينده بود.  دكتر علي اكبر سياري ديروز به مناسبت روز 20 تير ماه  سالروز جهاني جمعيت در گفت وگو با خبرگزاري جمهوري  اسلامي افزود: هم اكنون متوسط نرخ رشد جمعيت كشور 4/1 درصد است ولي پيش بيني مي شود كه اگر جمعيت كثير نوجوان  وجوان ما در سن باروري و تشكيل خانواده فقط داراي دو فرزند شوند، افزايش ناگهاني رشد جمعيت را شاهد خواهيم  بود.  وي خاطرنشان كرد: هم اكنون جهان توسط چهارعامل،  انفجارجمعيت، فقر، جهل وبي سوادي و آلودگي محيط زيست  تهديد مي شود كه كشورما نيز مستثني ازاين عوامل نيست. وي  درزمينه مشكلات تامين غذا براي كشورهاي پرجمعيتي همچون  ايران گفت: هم اكنون يك سوم مواد غذايي از خارج به كشور وارد مي شود، 16 درصد كودكان زير پنج سال سوءتغذيه دارند،  80 درصد كودكان كشور وزنشان زير حدنصاببوده و 50 درصد مادران از فقر آهن رنج مي برند.  هفت اقليم  كم آبي تهديدي براي صلح جهاني     طبق مطالعات انجام شده توسط موسسه ديده بان جهاني كاهش  آب سفره هاي آبهاي زيرزميني به علت پمپاژ بيش ازحدبراي  آبياري وبراي برآورده ساختن نيازهاي روزافزون شهرها، صلح  جهاني راتهديدمي كند.  به گزارش خبرگزاري فرانسه طبق مطالعات انجام شده مردم  مناطقي كه ازكمبود آب رنج مي برند از 470 ميليون نفر درحال حاضر به 3ميليارد نفردرسال 2025 خواهد رسيد.  كشورهاي زيادي به ويژه درخاورميانه هم اكنون نيز به  واردات فراورده هاي كشاورزي وابسته اند همانند اردن،  فلسطين اشغالي وعربستان كه به ترتيب 91 درصد، 87 درصد و 50 درصد غلات خودرا ازخارج خريداري مي كنند.  بدين ترتيب كمبود آب ممكن است آشوبهاي اجتماعي وحتي  جنگ ها را بدنبال داشته باشد. پژوهشگر اين مطالعه براي  اجتناب از چنين تنش هايي يك "انقلاب سبز" را كه  عبارت است از بهينه سازي سيستم آبياري مزارع و لوله كشي  باهدف صرفه جويي درمصرف پيشنهاد مي كند.  پاسخ مسئولان  نحوه ارتقاء گروه شغلي  در پاسخ مطلب مندرج در شماره 1827 تاريخ 23/2/78 با عنوان" تقاضاي افزايش گروه شغلي "ضمن قدرداني از تلاش  تمامي فرهنگيان ارجمند به آگاهي مي رساند:  گروه شغلي مستخدميني كه از كادر اداري به آموزشي تغيير و در يكي از رشته هاي شغلي دبير، آموزگار و... منصوب مي شوند با در نظر گرفتن شرايط احراز رشته شغلي و طبق  طرح طبقه بندي مشاغل معلمان و نيز دستورالعمل نحوه  احتساب تجربه آموزشي و رعايت ضوابط و آئين نامه اجرايي  طرح مذكور تعيين و در گروه شغلي استحقاقي مربوط تخصيص  مي يابند.  لذا با عنايت به مراتب فوق، همكاران گرامي در صورتي  مي توانند در گروه 9 جدول حقوق تخصيص يابند كه سابقه  آموزشي تعيين شده در شيوه نامه فوق الذكر را كسب كرده  باشند.  مدير كل روابط عمومي آموزش و پرورش  مطلب انشاء شده كذب محض است  در پاسخ شرح مندرج در شماره 1849 مورخ 19/2/78 در خصوص  تقاضاي تسريع در رسيدگي پرونده قضايي از سوي شخصي به نام  نبي الله كاظمي با تماسي با رياست محترم شعبه چهارم  نتيجه پرونده به كلاسه هاي 73/4/16 ك و 77/4/931 ك، بوده  كه به موجب دادنامه شماره 1093 تاريخ 22/10/75 به اجراي  احكام كيفري دادگستري جهت اجراي حكم ارسال و به /كلاسه 77 2705 اجراي احكام ثبت گرديده است لذا مطلب انشاء شده كذب محض و باطل اعلام مي گردد.  مسئول روابط عمومي دادگستري  در انتظار حصول نتيجه مطلوب در پاسخ مطلب مندرج در شماره 1830 تاريخ 27/2/78 با عنوان" آموزش هنر درسي در حاشيه "ضمن تشكر از نويسنده  محترم به لحاظ دقت نظر در مسائل خاص آموزش هنر به آگاهي  مي رساند:  از آنجا كه در بررسي ها و ارزيابيهاي به عمل آمده از سوي  اين وزارتخانه نيز وجود برخي از كاستيها همچون نبود ساختار علمي و منطقي و منطبق با اهداف دوره ها در كتابهاي درسي، نبود تناسب ميان حجم كتاب و ساعت تدريس  وكمبود نيروي متخصص و مواد كمك آموزشي تائيد شده است لذا گروه هنر دفتر برنامه ريزي وتاليف كتابهاي درسي وزارت  متبوع براي تشكيل شوراي برنامه ريزي درس هنر مركب از صاحبنظران، سرگروههاي آموزشي، دفاتر آموزش عمومي و تكنولوژي آموزشي، كانون پرورش فكري كودكان و نوجوانان  اقدام كرده است و اميد است براي تسريع در حصول نتيجه  مطلوب بزودي گامهاي موءثري برداشته شود.  مدير كل روابط عمومي آموزش و پرورش  حادثه بعد از خروجي اتفاق افتاده  با عنايت به مطلب مندرج در صفحه 14 مورخ 1/4/78 آن جريده  محترم تحت عنوان(اتوبان كاشان باز هم حادثه آفريد)به  استحضار مي رساند كه حسب اعلام مجري طرح آزاد راه قم -  كاشان" اميركبير" حادثه مذكور بعد ازخروجي كاشان اتفاق  افتاده و اين در حالي است كه تابلوهاي هشداردهنده و اخطاركننده با عنايت به برقراري تردد در اتوبان مذكور " از كيلومتر صفر الي 100" و بعد از خروجي كاشان نصب گرديده كه راننده مذكور بدون توجه به علائم بازدارنده  ادامه مسير داده و منجر به حادثه فوق شده است.  روابط عمومي وزارت راه و ترابري  بي احتياطي از طرف راننده بوده است  در خصوص مطلب مندرج در روزنامه مورخه 26/2/78 تحت عنوان  " شيب تند راننده تريلر را به كشتن داد. " به اطلاع مي رساند: به منظور شفاف شدن موضوع نظر شما را به عين جملات تشخيص كارشناس راهنمايي و رانندگي در مورد حادثه مذكور جلب نموده كه مطالب مطروحه در پرونده حادثه  موجود مي باشد.  بي احتياطي از طرف راننده بنز شماره 384 ط 11 شيراز" كه  خبرنگار همشهري به جهت عدم دقت در ارسال گزارش تريلر مذكور را به شماره 286 تهران 11 اعلام كرده بود" به علت  عدم توانايي در كنترل وسيله نقليه ناشي از تخطي از سرعت  مطمئنه در سرپيچ تشخيص داده شد.  اداره كل راه و ترابري استان هرمزگان 
