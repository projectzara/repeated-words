 اتهام زيردستان فرمانده حفاظت اطلاعات نيروي انتظامي در زمينه شكنجه، آزار و اذيت مديران شهرداري تهران ثابت شد اما فرمانده آنها در اين باره تبرئه شد تهران- خبرگزاري جمهوري اسلامي: راي شعبه 7 دادگاه نظامي  يك تهران در خصوص اتهامهاي سردار غلامرضا نقدي فرمانده  حفاظت اطلاعات نيروي انتظامي وسه تن ديگر از عوامل اين  واحد ديروز اعلام شد.  اين دادگاه بدنبال شكايت تعدادي از مديران شهرداري  تهران، سردار نقدي را از اتهامهاي آمريت در اذيت و آزار متهمان جهت اخذ اقرار بلحاظ عدم انتساب موضوع به نامبرده  و نشر اكاذيب به قصدتشويش اذهان عمومي بلحاظ عدم تحقق  بزه تبرئه كرد.  براساس راي اين دادگاه، نقدي از حيث لغو دستور(تخلف  ازمقررات نظامي وانتظامي)به استناد ماده 23 قانون  مجازات جرائم نيروهاي مسلح به چهار ماه حبس تعزيري،  درخصوص توهين به شاكي به استناد ماده 608 قانون مجازات  اسلامي به يك ميليون ريال جزاي نقدي و به لحاظ افتراء به  استناد ماده 697 قانون مجازات اسلامي به چهارماه حبس  تعزيري محكوم شده است. برپايه اين گزارش در خصوص  اتهام آمريت در اذيت و آزار شكات منتسب به متهمين رديف  دوم(حميد رضا تقي زاده)ومتهم رديف سوم(امير محمدي) باتوجه به احراز اعمال برخي محدوديتها و تخلف از مقررات  قانوني درجريان بازداشت و بازجويي از متهمان پرونده  شهرداري تهران در بازداشتگاه حفاظت اطلاعات نيروي  انتظامي كه باانجام اقداماتي ازقبيل محروم كردن متهمان  از هواخوري، نگهداري زندانيان در انفرادي برخلاف مقررات،  زدن موي سر و محاسن متهم برخلاف موازين و بازجويي از متهم همراه با بي خوابي دادن صورت پذير فته است، دادگاه  متهم رديف دوم را با عنايت به مسئوليت نامبرده در اين  رابطه به پنج ماه حبس تعزيري و متهم رديف سوم رابه 91 روزحبس تعزيري به استناد ماده 578 قانون مجازات اسلامي  وبارعايت ماده 22 قانون ياد شده محكوم كرده است.  براساس حكم صادره، باتوجه به عدم رعايت مقررات از سوي  عامل حفاظت اطلاعات نيروي انتظامي درجريان بازداشت اوليه  تعدادي از متهمان پرونده شهرداري تهران، متهم رديف دوم به  لحاظ دستور بازداشت غيرقانوني به پرداخت پنج ميليون ريال  جزاي نقدي بدل از محروميت از مشاغل دولتي و متهم  رديف سوم به همين اتهام به پرداخت سه ميليون ريال جزاي  نقدي بدل از محروميت از مشاغل دولتي به استناد ماده 575 و بارعايت ماده 22 قانون مذكور محكوم شده اند.  همچنين به موجب راي دادگاه، متهم رديف سوم پرونده  (اميرمحمدي)و متهم رديف چهارم(محمد كارگريان)كه  مسئوليت بازداشتگاه حفاظت اطلاعات ناجاراداشته اند بلحاظ پذيرش تعدادي از متهمان پرونده شهرداري تهران به  عنوان زنداني دربازداشتگاه بدون اخذ برگ بازداشت مجرم  شناخته شده و متهم رديف سوم به پرداخت دوميليون ريال  جزاي نقدي ومتهم رديف چهارم به 91 روز حبس تعزيري به  استناد ماده 573 قانون مجازات اسلامي محكوم شده اند.  براساس اين گزارش، راي صادره درخصوص متهمان غيرقطعي بوده  و ظرف بيست روز قابل تجديد نظر خواهي است و حسب اطلاع  واصله وكيل متهمان در هنگام ابلاغ راي، به راي صادره  اعتراض كرده است.  در خصوص ساير اتهامات متهمان ازجمله موضوع شكنجه مديران  شهرداري تهران همراه باايراد ضرب و شتم درجريان بازداشت  و بازجويي از آنها و بازرسي غيرقانوني از منزل و محل كار شكات از سوي عوامل حفا ناجا، باعنايت به تحقيقات انجام  شده از سوي دادسراي نظامي تهران جرمي به اثبات نرسيده و به لحاظ عدم احراز وقوع بزه در اين موارد قرار منع پيگرد صادر شده است. 
