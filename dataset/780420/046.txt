 تهران- خبرگزاري جمهوري اسلامي: در پي تشكيل جلسه شوراي  عالي امنيت ملي دبيرخانه اين شورا شنبه شببا صدور اطلاعيه اي حادثه كوي دانشگاه تهران و برخورد با دانشجويان رامحكوم كرد.  در اين اطلاعيه آمده است: به دستور رييس محترم جمهوري  اسلامي دبيرخانه شوراي عالي امنيت ملي باتشكيل جلسه  فوق العاده پيرامون حوادث اخير كوي دانشگاه تمامي جوانب حادثه تاسف بار برخورد با دانشجويان و ورود به حريم كوي  دانشگاه را بررسي وتصميمات مهمي اتخاذ نمود.  در اين رابطه وزيران فرهنگ و آموزش عالي، بهداشت و درمان،  وزير كشورو مقام هاي امنيتي گزارش هاي مشروح درگيريها،  خسارات و برخورد بادانشجويان را طرح كردند و مقرر شد:  1- اين حادثه تاسف بار به هيچ وجه قابل قبول و گذشت نيست  و دبيرخانه شوراي عالي امنيت ملي اين حركت را محكوم كرده  و با دانشجويان، مجروحان و حادثه ديدگان اظهار همدردي  مي كند.  2- دبيرخانه شوراي عالي امنيت ملي گروه ويژه اي را براي  بررسي همه جانبه ورسيدگي دقيق به ابعاد، علل و عوامل  پيدا وپنهان واقعه و شناسايي دقيق و برخوردقاطع با گروههاي فشار كه با حركت هاي غيرقانوني خود منشا مشكلات  فراواني هستند تعيين و مقرر داشت مقام دستوردهنده ورود نيروي انتظامي به كوي دانشگاه عزل و برابر مقررات جاري  با او رفتار شود.  3- كليه خسارتهاي مادي و معنوي وارده به دانشجويان جبران  و خرابي هاي حاصله ترميم گردد.  4- كليه بازداشت شدگان آزاد شده اند و دبيرخانه شوراي  عالي امنيت ملي گروهي رابراي پيگيري رسيدگي به مجروحان  حادثه تعيين و ترتيبات مداواي فوري آنان رامعمول داشته  است.  5- دبيرخانه شوراي عالي امنيت ملي از عزيزان دانشجو مي خواهد كه باحفظ آرامش و با تكيه بر روشهاي قانونمند،  اين شورا را در پيگيري اين حادثه تاسف بار ياري نمايند.  6- جمع بندي دبيرخانه شوراي عالي امنيت ملي به استحضار مقام معظم رهبري و فرماندهي كل قوا رسيد و ايشان مصوبات  دبيرخانه را مورد تاييدقرار داده و بر ضرورت پيگيري امر تاكيد فرمودند. 
