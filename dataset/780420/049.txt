 گروه سياسي: حزب كارگزاران سازندگي، ديشب با انتشار بيانيه اي، تهاجم گروه فشار را به دانشجويان، محكوم كرد.  در اين بيانيه ضمن اشاره به حوادث اخير كشور از جمله  قتل هاي زنجيره اي و طرح هاي محدودسازي مطبوعات آمده است:  تهاجم خشونت بار بخشي از نيروهاي انتظامي و گروههاي  فشار به خوابگاه دانشجويان دانشگاه تهران، بر سنگيني جو متلاطم و ملتهب سياسي كشور افزوده و نگراني هاي تازه اي  را دامن زده است كه چنانچه از روي درايت و تدبير ابعاد سوء اين نوع اقدامات كنترل و نتايج زيانبار آنها برطرف  نگردد، مي تواند به يك معضل جدي در اداره كشور تبديل شود.  حزب كارگزاران سازندگي ايران ضمن هشدار مجدد نسبت به  عواقب نامطلوب ادامه اين روند مخرب، از مسئولان عاليرتبه  و شخصيت هاي برجسته كشور مي خواهد كه هر چه زودتر از روي  خرد و تدبير به اين مجموعه از حوادثي كه جز شادي دشمنان  قسم خورده انقلاب و اندوه دوستان راستين نظام حاصلي در پي نخواهد داشت، پايان بخشند و شرايطي را فراهم سازند تا دولت رئيس جمهور محبوب مردم بتواند در بستري مناسب راه  اصلاحات وسيع و گسترده اي را كه لازمه عبور از بحران و دستيابي به رشدي همه جانبه و شكوفايي استعدادها و تقويت  قدرت و حفظ منافع ملي است تداوم بخشد.  مسلما" رفع سريع توقيف روزنامه سلام و برخورد جدي با عوامل تهاجم به دانشگاه و دلجويي از دانشجويان عزيز و جبران پيامدهاي ناشي از برخوردهاي ناصواب با نيروهاي  انقلابي در چند ماه گذشته و تلاش شخصيت هاي موءثر نظام در ايجاد وحدت و همدلي در ميان گروههاي مختلف مردم و نيز رعايت كامل مصالح ملي در تصميم گيريهاي نهادهاي رسمي  كشور و همراهي همه گروههاي سياسي موءمن به انقلاب و راه  امام راحل(ره)در اين مسير، مي تواند به عنوان گام  نخستين براي فائق آمدن بر مشكلات جاري كشور و مشاركت  عامه مردم در رفع معضلات فعلي تلقي گردد و كارگزاران  سازندگي ايران نيز آمادگي خود را براي ايفاي نقشي موءثر در اين دوران خطير و تاريخي اعلام مي دارند. 
