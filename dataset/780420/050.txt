 شوراي اسلامي شهر تهران در جلسه فوق العاده ديروز خود ضمن ابرازتاسف از بروز حادثه در كوي دانشگاه تهران، اين  حادثه را محكوم كرد.  سخنگوي شوراي اسلامي شهر تهران در پايان جلسه گفت: اين  جلسه به دنبال حوادث تاسف بار روزگذشته كوي دانشگاه  تهران ودخالت و يورش نيروهاي انتظامي و شبه نظاميان در اين ماجرا كه منجر به هتك حرمت به حريم مقدس دانشگاه  وضرب و جرح دانشجويان شد، تشكيل شد.  صديقه وسمقي افزود: با توجه به اهميت موضوع، اعضاي  شوراي شهر گروهي رااز ميان اعضاي اين شورابه عنوان  مسوول تحقيق و پي گيري اين حادثه انتخاب كرد. وي گفت:  شوراي اسلامي شهر تهران از مسئولان خواست با جديت آمرين  و عاملان اين واقعه را شناسايي و مورد تعقيب و پي گرد قانوني قراردهد. 
