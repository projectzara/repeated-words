 روابط عمومي سازمان قضائي نيروهاي مسلح عصر ديروز در نمابري به خبرگزاري جمهوري اسلامي اعلام كرد: مصاحبه روز يكشنبه بيستم تيرماه(امروز)حجت الاسلام والمسلمين محمد نيازي رئيس سازمان قضائي نيروهاي مسلح برگزار نخواهد شد.  در اين نمابر تاكيد شده است: اين مصاحبه به دليل وقايع  تاسف بار كوي دانشگاه تهران و مسئوليت سازمان قضائي  نيروهاي مسلح جهت رسيدگي به اين موضوع، در تاريخ ياد شده  برگزار نخواهد شد.  مصاحبه نيازي قرار بود يكشنبه گذشته برگزار شود اما به  علت" مشغله كاري "وي لغو شد. 
