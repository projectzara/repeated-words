 * روز گذشته معاون پارلماني وزير بهداشت كه در جمع  دانشجويان حضور يافته بود در گفتگو با خبرنگار همشهري  اعلام كرد دكتر فرهادي در اعتراض به وقايع اخير استعفاي  خود را تقديم رئيس جمهوري خواهد كرد.  * نيروي انتظامي به تجمع ديروز دانشجويان نزديك نشد. اين  تجمع تقريبا" آرام برگزار شد و تهاجم هاي گاهگاهي برخي  از عوامل خشونت طلب بر اثر واكنش فوري و سنجيده  دانشجويان بدون تلفات دفع شد.  * خبرنگار يكي از روزنامه جناح راست در گفتگو با خبرنگار همشهري ضمن اعلام اين خبر كه از 500 دانشجوي دستگيرشده  هشتاد نفر از آنها كه از خانواده شهدا بودند آزاد شده اند گفت: دستگيرشدگان ظاهرا" به يكي از قرارگاههاي  نيروي انتظامي در شمال تهران منتقل شده اند.  * دانشگاه خواجه عبدالله انصاري از نخستين ساعات پخش خبر تهاجم به دانشجويان و به خون كشيده شدن آنان با نصب پارچه هاي سياه بر نرده هاي دانشگاه و نوشتن  پلاكاردهايي حاوي مضامين اعتراض آميز و پخش قرآن در محوطه دانشگاه اعلام عزاي عمومي كردند.  * يكي از دانشجويان پزشكي حاضر در مراسم تعداد زخمي ها را بالغ بر دويست تن برآورد كرد و گفت پنجاه نفر از آنها ضربه مغزي شده اند وي افزود: به همين لحاظ شوراي تامين  استان دستور انتقال آنان از بيمارستان نيروي انتظامي به  بيمارستان شريعتي را داده است.  * حضور مردم هم به عنوان ناظر و هم در مقام همراهي با دانشجويان و سردادن شعارهاي آنان بسيار چشمگير بود. برخي  از كسبه خيابان انقلاب، فخررازي و خيابانهاي اطراف  دانشگاه با توزيع ليوانهاي آبو آب ميوه بين دانشجويان  تشنگي آنان را در هواي بسيار گرم و ازدحام جمعيت برطرف  مي كردند.  * حضور ماموران امنيتي - اطلاعاتي به موازات حضور برخي از چهره هاي مسئول وزارتخانه هاي دولتي در حاشيه و داخل  اجتماع دانشجويان كاملا" مشهود بود.  * مادر يك دانشجو كه سالها پيش دستگير شده بود با حضور در پشت تريبون مراسم دانشجويان طي سخنان تاثرآوري ضمن اظهار همدردي با دانشجويان از آنان خواست تا در يافتن اثر يا خبري از پسر يا عروسش به وي ياري رسانند. 
