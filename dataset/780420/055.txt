 گروه سياسي: در پي تهاجم گروه فشار و ورود غيرقانوني  نيروي انتظامي به خوابگاه دانشجويان دانشگاه تهران،  ديروز نهادها، احزاب و گروهها و شخصيت هاي سياسي اين  اقدام ها را محكوم كردند.  هيات رئيسه دانشگاه تهران  هيات رئيسه دانشگاه تهران با صدور بيانيه اي ادامه كار خود را منوط به "اعاده حيثيت از جايگاه، شان و هويت  دانشجويان آسيب ديده "،" آزادي دانشجويان "و" بركناري  فوري فرمانده نيروي انتظامي كه در حمله اخير به كوي  دانشگاه دست داشته است "اعلام كرد.  در اين بيانيه، هيات رئيسه دانشگاه تهران انزجار خود را از" حركت زشت، خودسرانه و به دور از همه شئونات قانوني و انساني نيروهاي انتظامي و همراهان شخصي آنها كه مسلح به  زنجير و چوب و سيخ و چماق و اسلحه گرم بوده و به حريم  امن مسكوني دانشجويان اين دانشگاه هجوم برده و به جرح  وشتم و غارت و تخريب و فحاشي دست زدند"، اعلام كرد.  هيات رئيسه دانشگاه تهران تاكيد كرد" همه دانشجويان،  اساتيدوكاركنان دانشگاه از حريم مقدس دانش و دانشجو با همه توان خود دفاع خواهند كرد".  جمعي از استادان دانشكده علوم اجتماعي دانشگاه تهران نيز با ارسال نامه اي براي آقاي خاتمي رئيس جمهوري ضمن  محكوم كردن حمله به دانشجويان اعلام كرده است: آقاي  رئيس جمهوري! انتظار است حضرتعالي كه حافظ قانون اساسي و حقوق و آزاديهاي مشروع ملت هستيد نسبت به اين فاجعه  تاسف بار برخورد قانوني نمائيد.  وزارت بهداشت، درمان و آموزش پزشكي  يورش خشونت بار و خلاف قانون عوامل نيروي انتظامي و عناصر خشونت طلب در بامداد جمعه 18/4/78 به كوي دانشگاه  تهران همراه با ضرب و جرح شديد دانشجويان و نيز دستگيري  عده زيادي از آنان، تخريب خوابگاهها، انهدام وسايل  دانشجويان و واردكردن آسيب جدي به اموال بيت المال و حتي  حمله به خوابگاه دانشجويان خارجي و درگيري هاي متعاقب آن  حادثه تاثرانگيزي را پديد آورد كه تلخي خاطره آن به  آساني از ذهن ها زدوده نخواهد شد و جبران اين واقعه شوم  و نفرت انگيز به سادگي ممكن و مقدور نمي باشد.  شوراي نمايندگان رهبري در دانشگاهها شوراي نمايندگان مقام معظم رهبري در دانشگاهها درخصوص  مسايل كوي دانشگاه تهران، روز شنبه بيانيه اي صادر كرد.  در اين بيانيه آمده است: حمله تعدادي از افراد نيروي  انتظامي و عناصر غيرمسئول به كوي دانشگاه تهران به بهانه  جلوگيري از تجمع بدون مجوز در خيابان وضرب و شتم جمعي از دانشجويان از جمله برخي از دانشجويان شاهد و ايثارگر درمحل استراحتشان كه منتهي به مجروح شدن تعدادي از دانشجويان و دستگيري جمع بيشتري از آنان گرديده است،  به شدت محكوم است.  در ادامه بيانيه آمده است: شوراي نمايندگان مقام معظم  رهبري در دانشگاهها از اينكه حريم دانشگاه مورد نقض قرار گرفته و كرامت دانشجويان عزيز ناديده انگاشته شده است،  مراتب تاثر عميق خود را اعلام مي دارد.  اين شورا ضمن اظهار همدردي با همه عزيزاني كه در اين  حادثه آسيبديدند ازدانشجويان گرانقدر انتظار دارد با حفظ هوشياري خود نقشه دشمنان كشور و انقلاب اسلامي را كه  مي خواهند برنامه هاي رياست محترم جمهوري به ويژه در زمينه توسعه سياسي و فرهنگي را با مانع روبرو كنند، خنثي  نمايند.  مجمع نيروهاي خط امام(ره) در حالي كه eجامعه فرهنگي - سياسي ايران، تصويب كليات  eاصلاحيه قانون مطبوعات را به نظاره و تحليل نشسته و اقدام شتابزده قضائي در توقيف روزنامه سلام، شگفتي  مطبوعات را برانگيخته بود، حادثه جمعه كوي دانشگاه،  زنگ خطري جدي را براي همه دلسوزان انقلاب به صدا درآورد.  خطري كه نشان از حضور فعال محافلي دارد كه دستگاههاي  مسئول امنيتي و قضائي بايد هرچه زودتر، هويت و وابستگي هاي جناحي، انگيزه ها و پشتوانه هاي آنان را براي مردم روشن و فاش سازند.  " مجمع نيروهاي خط امام "در پيوند با اين حادثه شوم و دردناك كه با خشونت و وقاحت تمام صورت گرفته و حاصل آن،  تعداد بي شمار دانشجويان مجروح و مصدوم، ساختمان هاي  مسكوني ويران شده و اموال و لوازم تخريب شده يا به غارت  رفته است، را محكوم مي كند و خواستار برخورد جدي با خشونت طلبان است.  كميسيون حقوق بشر اسلامي  دبير كميسيون حقوق بشر اسلامي گفت: دستگاههاي مسئول  بايد در خصوص حوادث اخير خوابگاه دانشجويان دانشگاه  تهران به مردم گزارش دهند.  محمد حسن ضيايي فر روز شنبه در گفت وگو با خبرگزاري  جمهوري اسلامي، خواستار آزادي افراد دستگير شده، جبران  خسارات مادي و معنوي وارده به دانشجويان و خوابگاههاي  آنان و محاكمه عوامل ضرب و شتم اين حادثه شد.  وي افزود: متاسفانه حقوق بشر اسلامي در اين ماجرا به  بدترين شكل ممكن نقض شد و حيثيت كشور مخدوش گرديد.  حزب همبستگي ايران اسلامي  اين حادثه تلخي بود كه با تهاجم عده اي خشونت گرا و آشوبطلب به كوي همواره مصون دانشگاه تهران به وقوع  پيوست. تهاجمي كه در اثر آن حريم مقدس علم و دانش درهم  شكسته شد و جمعي از دانشجويان دانشگاه مورد ضرب و شتم  قرار گرفتند. و بعضي از امكانات و تاسيسات دانشگاه تخريب و منهدم گرديد، تهاجمي كه هتك حرمت دانشگاه و حيثيت  دانشجويان و دانشگاهيان را موجب شد.  گروههاي فشار و خشونت گرا بايد بدانند كه با ضرب و شتم  چند دانشجو و محدود نمودن مطبوعات نمي توانند از حركت  فزاينده و روبه رشد توسعه سياسي و اعتلاي فرهنگي كه همسو با خواسته هاي مردم در حماسه دوم خرداد است جلوگيري كنند و بدانند راه و پيام دوم خرداد تا تحقق جامعه مدني و معيارهاي اسلامي و ارزشهاي ديني و حاكميت قانونگرائي و قانونمداري در جامعه ادامه خواهد داشت.  انجمن اسلامي داروسازي علوم پزشكي تهران  حمايت از دولت خدمتگزار و تشكر از حضور به موقع وزيران  eكابينه دولت محترم(آقاي دكتر معين، آقاي دكتر فرهادي  و آقاي موسوي لاري)در محل واقعه و تلاش آنها براي روشن  شدن و حل مشكلات، ما دانشجويان عمل مهاجمين و عوامل  خودسر در حمله به حريم مقدس علم و دانش و هتك حرمت آن را محكوم مي نماييم. با شناسايي و مجازات عوامل دخيل در اين  خشونت، ميهن اسلامي مان كماكان از خدمات وزيران كشور،  بهداشت، درمان و آموزش پزشكي و فرهنگ و آموزش عالي  بهره مند گرديم.  مجمع اسلامي دانشجويان دانشگاه علوم پزشكي شهيد بهشتي  در پي تهاجم خشونت طلبان به اعتراض آرام دانشجويان نسبت  به توقيف روزنامه سلام و تصويب طرح اصلاح قانون مطبوعات  ما ضمن ابراز همدردي و همراهي با دانشجويان مظلوم و مورد ستم واقع شده در كوي دانشگاه، مراتب تاثر و تاسف خود را از شكسته شدن حريم مقدس دانشگاه و تعرض وحشيانه يك عده  معلوم الحال خشونت طلب ابراز مي داريم.  كانون مستقل دانشجويان تبريز ما دانشجويان دانشگاه تبريز در اعتراض به عملكرد اصلي  اين فاجعه دردناك و به خون خواهي خون هاي پاك ريخته شده  در صحن مقدس كوي دانشگاه، دانشگاه تهران، از فردا (يكشنبه)ساعت 10 صبح تا 24 ساعت در مقابل سايت رياست  دانشگاه تبريز تحصن آرام و غم باري خواهيم داشت.  انجمن اسلامي دانشجويان دانشگاه تربيت مدرس  ما حركت اخير را حلقه اي از زنجيره توطئه هاي رذيلانه  عليه دولت كريمه جناب آقاي خاتمي رئيس جمهور ارزيابي  كرده و با اتكاء به شواهد و قرائن بسيار يقين داريم كه  خط كج توطئه عزم كرده با ايجاد تشنج و درگيري و القاي  ناتواني دولت در ايجاد امنيت با حركتهاي سازماندهي شده  به اهداف شوم خود برسد فلذا به آشوبطلبان انحصارطلب هشدار مي دهيم كه خواب آشفته شان به لطف و فضل الهي و به  همت امت بيدار هيچ تعبيري جز رسوايي و شكست توطئه گران  ندارد و از همه دانشجويان دانشگاه سوگوار تهران و ديگر دانشگاهها متواضعانه مي خواهيم با خويشتنداري و هوشياري  ضمن پرهيز از خشونت مراقب ايادي فاسد نفوذي براي كشاندن  تجمعات به درگيري باشند.  انجمن اسلامي دانشجويان دانشكده اقتصاد به اطلاع امت انقلابي ايران اسلامي مي رساند كه متاسفانه  در نظام جمهوري اسلامي نيز سنگر دانشگاه به خاك و خون  كشيده شد و فرزندان بي پناه و مظلوم اين آب و خاك در كوي  دانشگاه تهران مورد حمله وحشيانه يك عده مزدور از خدابي خبر شدند.  ما نسبت به اين بي حرمتي به سنگر علم و دانش تاسف عميق  خود را اعلام و از مقام معظم رهبري به عنوان فرماندهي كل  قوا و رياست محترم جمهوري به عنوان رئيس شوراي امنيت ملي  خواستار پاسخگويي به اين حركت دژخيمانه مي باشيم تا مانع  سوءاستفاده عناصر معاند نظام مقدس جمهوري اسلامي از اين  حركت مذبوحانه شوند، تا در سال امام خميني(ره)شاهد حركاتي بر ضد تفكر خميني كبير نباشيم.  انجمن اسلامي دانشجويان دانشگاه صنعتي اميركبير به نظر مي رسد حوادث اخير در راستاي انحراف افكار عمومي  از ماجراي قتلهاي زنجيره اي است. امروز كه گستردگي ابعاد اين قتل ها آشكار شده است و مي رود كه عناصر و طراحان  اصلي اين قتل ها معرفي شوند، دستهايي مي كوشند كه ذهن ها را به سوي ديگر متوجه كرده و از اين مساله غافل كنند.  لازم است تاكيد نماييم مساله قتل ها، مساله اصلي ملت و دولت ايران است و از همين رو ما بار ديگر بر لزوم پيگيري  مجدانه اين پرونده تا رسيدن به نتيجه قطعي تاكيد نموده و خواستار روشن شدن زواياي مختلف اين پرونده و معرفي  عاملان اصلي اين قتل ها مي باشيم.  وقوع وقايع تاسف بار اخير مطمئنا" مسئله تعطيلي روزنامه  سلام را از ياد نخواهد برد. ما همچنان بر رفع توقيف  غيرقانوني روزنامه سلام كه از سوي يك دادگاه غيرقانوني -  ويژه روحانيت - صادر گرديده تاكيد نموده و همگان را به  تلاش پيگير تا رفع اين توقيف فرامي خوانيم.  لازم است تمامي دانشجويان دستگير شده آزاد گشته و عاملان  اين فاجعه شناسايي و به مجازات برسند و اقدامات لازم جهت  پيشگيري از تكرار چنين حوادث تلخي به عمل آيد.  در پايان از همه دانشجويان دعوت مي كنيم كه با همراهي در عزاي عمومي اعلام شده در هفته جاري و تعطيلي كليه  فعاليت هاي آموزشي با قربانيان اين حادثه اعلام همدردي  نمايند.  شريفي نماينده مردم اراك در مجلس  همچنين مهندس سيدحسين شريفي نماينده مردم اراك در مجلس  شوراي اسلامي در رابطه با درگيريهاي اخير در دانشگاه  تهران گفت: دين اسلام دين منطق و دين استدلال و بيزار از خشونت است چراكه مكتب ما غني ترين مكاتب موجود در جهان  مي باشد و آرمانهاي حكومتمان آرمانهاي جهاني است و اگر نتوانيم در داخل كشور يكديگر را تحمل كنيم چگونه  مي توانيم آرمانهاي جهانيان را متحقق سازيم.  شريفي افزود: اين زشت است براي نظام ما كه جهت به كرسي  نشاندن نيات سياسي خود دست به هرگونه اعمالي بزنيم و از ابزار دين و مقدسات ديني براي به مقصود رسيدن استفاده  كنيم.  يوسف نژاد نماينده مردم ساري در مجلس  از مسئولين و دولت مي خواهم كه هرچه زودتر با عاملين و مسببين اين مسئله برخورد نمايند و در پايان دادن به  مسئله براي جلوگيري از سوءاستفاده افراد ضدانقلاب و فرصت طلب اهتمام ورزند.  بايد معلوم شود كه دخالت در محيط آموزشي با چه مجوزي  انجام شده و عامل حرمت شكني چه كسي بوده است و چرا اظهارنظر و ابراز عقيده بايد مورد تهاجم قرار گيرد.  تاوان اين خطا را چه كسي بايد بپردازد در نظامي كه به  دنبال گفتگوي تمدن ها است و توسعه سياسي محور فعاليت هاي  دولت محسوب مي شود. خشونت پذيرفته نيست و بايد توسط مسئولين محكوم شود.  متاسفانه حركت زنجيره اي خط خشونت توسط نيروهاي خودسر و مسئله آفرين به روند توسعه سياسي ضربه زده است و تاسف  بيشتر اينكه اين حركت به محيط علم و انديشه نيز كشانده  شده است و لازم است كه براي حفظ نظام شديدا" با عوامل آن  برخورد شود. از دانشجويان نيز انتظار صبر و شكيبايي براي  ايجاد فرصت مناسب جهت برخورد با مسببين توسط مسئولين  ذيربط را دارم. 
