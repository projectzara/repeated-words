   در طليعه عيد مبارك و خجسته غدير خم شاهد پخش سرودي از صدا و سيما بودم كه از عمق دل و از ته جان مي گويم كه  لذت وعظمت عيد را فراموش كردم و مدام اين شعر آنچناني كه  روي اين آهنگ بسيار جالب و جذاب پياده شده آزارم داد تا بالاخره نتوانستم تحمل كنم و خواستم بصورت شكوه و گلايه  يا دردي دل آزار آنرا مطرح كنم.  تا يادم هست از علي آن مرد نامتناهي بعنوان تنها نمونه  خلقت و يگانه شهسوار عالم اسلام ياد شده - تا جائي كه  استاد شهريار در مورد آن زاده كعبه و آن حيدر صفدر و خيبرشكن به اين عنوان ياد كرده:  نه خدا توانمش گفت، نه بشر توانمش خواند متحيرم چه نامم شه ملك لافتي را در جائي كه از رسانه تصويري ما با آهنگي بسيار زيبا مي گويد" من دزد شبرو نيستم "كه مقام و منزلت اين پرورده  دامان مصطفي به حدي است كه حتي بيان چنان جملاتي، بياني  وهن آور در حريم مقدس اين هماي رحمت است و جاي بسيار تاسف و تعجب است كه با وجود شعرا و تصنيف سرايان قدر و شايسته اي كه در كشور علم و ادب داريم شاعر سراينده  مربوطه با چه جسارتي چنين سروده است و مي شود گفت كه اين  جملات اهانتي بر مقدسات و باورهاي ديني ما مسلمين  مي باشد. در جائي كه ما علي را همسفر معراج محمدي(ص) مي دانيم او در جمله اي مي گويد كه، من باز هوائي نيستم  كه بجاي آن مي توانست از كلمات و جملات بسيار مثبت كه هم  شان اين موجود بي مثال مي بود استفاده مي كرد چون علي،  علي است نه كس ديگر و نه چيز ديگر.  و اگر قرار باشد شعر سروده ها مثل زمان طاغوت به ابتذال  كشيده شود، چه فرقي بين "گل سنگم "و شعرهاي حيات زنده  اسلامي خواهد بود بنابراين از مسئولان صداوسيما استدعاست كه نسبت به تصحيح قسمتي از آن سروده كه  شبهه انگيز و ناصواب جلوه مي كند بررسي و تجديدنظر صورت  گيرد.  اسدالله بقاليان 
