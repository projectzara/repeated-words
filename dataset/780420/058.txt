 پس از گذشت چندين ماه نهايتا" شهردار تهران نيز انتخاب شد.  چند تبريك... چند دعوت به جلسه معارفه، تقدير از شهردار قبلي و تشكر از مردم و قدرداني از نمايندگان آنها در شوراها و بالاخره شروع به كار...  اما در تعجبم كه چطور نام او از اذهان پاك نمي شود، نه  در ذهن من كه در ذهن بسياري از مردم اين شهر نام شهرداري  تهران مترادف با نام او شده است.  هرگاه چشم انداز سبز و زيبائي را در اطراف بزرگراهها مي بينند يادي از او مي كنند.  هرگاه از بزرگراههاي با طرح شبدري عبور مي كنند به ياد وي مي افتند.  هرگاه زيبائي آبنماي يك ميدان ديدگان آنها را نوازش  مي دهد، خاطره آن چهره يكنواخت و آرام در ذهن آنها تداعي  پيدا مي كند.  حتي تردد كانتينرهاي زيباي جمع آوري زباله در سطح شهر نيز يادآور همان چهره است، چهره اي كه بي شك در گوشه اي  تنگ و تاريك از اين ابرشهر كشور بسيار آرامتر از سابق  درانتظار است، در انتظار سپري شدن دوران حبسش !  آيا براستي او از هيچ كس گله و شكايتي نداشت؟ آيا به راستي آن فاضل دانشمند مي بايست دو سال از عمر گرانبارش را در پشت ديوارهاي بلند زندان اوين سپري كند؟ اي برادر از تو مي پرسم آيا به راستي روح پرفتوت امام(ره) از عملكرد امروز ما راضي است؟ شاهين معتمدي 
