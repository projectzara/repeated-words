 وزنه برداري باشگاه هاي ايران  گروه ورزشي: سومين هفته از مسابقه هاي چهارمين دوره  پيكارهاي وزنه برداري قهرماني باشگاه هاي ايران، در شهرهاي گوناگون پيگيري شد و در آن تيم هاي آزمايش مرودشت،  سايپا و آتش نشاني تهران و تربيت بدني گيلان بر حريفان  خود پيروز شدند و چند ركورد ايران و يك ركورد آسيا شكسته  شد.  تيم آزمايش مرودشت صدرنشين اين رقابت ها ديشب مقابل تيم  وحدت مسجدسليمان با امتياز 34/33 بر 37/19 به برتري دست  يافت و دو وزنه بردار اين تيم به نام هاي "حسين رضازاده " و" حسين توكلي "موفق به شكستن چندركورد ايران و يك ركورد آسيايي شدند.  در اين ديدار" حسين رضازاده "وزنه بردار دسته به اضافه  105 كيلوگرم تيم آزمايش مرودشت زماني كه وزنه 5/197 كيلوگرم را بالاي سر قرار داد، 5/2 كيلوگرم ركورد آسيا را كه در اختيار وزنه برداري اهل كره جنوبي بود بهبودبخشيد و 5/7 كيلوگرم ركورد ايران را كه در اختيار خودش بود، ترقي داد.  رضازاده با رسيدن به حد نصاب مجموع 5/433، 5 كيلوگرم  ركوردمجموع دسته به اضافه 105 كيلوگرم ايران را كه در اختيار خودش بود، شكست.  " حسين توكلي "وزنه بردار دسته 105 كيلوگرم تيم آزمايش  مرودشت نيزبا بلندكردن وزنه 220 كيلوگرم، 5/2 كيلوگرم  ركورد ايران را كه دراختيار خودش بود، ترقي داد. 
