 تكواندو مقدماتي المپيك سيدني  گروه ورزشي - "مجيد افلاكي "تكواندوكا ايراني كه در رقابت هاي تكواندو انتخابي بازي هاي المپيك 2000 سيدني  كه درشهر" پوريچ "كرواسي جريان دارد، شركت كرده با كسب دو پيروزي و دو شكست در مكان ششم وزن منهاي 80 كيلوگرم اين رقابت ها قرار گرفت.  افلاكي 4 مبارزه انجام داد كه حاصل آن دو پيروزي 3 بر صفر مقابل حريف اردني و 3 بر يك بر رقيبي از فنلاند و دو شكست مقابل حريفان مكزيكي و ايتاليايي بود.  افلاكي در ديدار با حريف مكزيكي خود كه دو بار عنوان  قهرماني جهان را كسب كرده است با نتيجه 7 بر 5 مغلوب شد و در ديدار براي كسب عنوان پنجمي به مصاف حريفي از ايتاليا رفت كه قضاوت ناعادلانه داوران سبب شد كه وي از ادامه مبارزه ممانعت كند و در نتيجه حريف ايتاليايي به  عنوان تكواندوكار پيروز شناخته شد.  ساعي قبل از دور نيمه پاياني با حريفي از كره جنوبي  روبرومي شود كه در صورت پيروزي جزو چهار نفر برتر اين  وزن خواهد بود. رقابتهاي تكواندو انتخابي بازي هاي  المپيك 2000 سيدني كه در كرواسي جريان دارد، امروز به  پايان خواهد رسيد. 
