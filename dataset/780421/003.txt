 صميميت مهم ترين عامل تحكيم روابط زوجهاست شناخت متقابل،  حمايت و كمك به يكديگر، تقسيم شادي و غم، احساس شاد بودن در كنار همسر باعث صميميت مي شود صميميت به تدريج  ايجادمي شود و با بيان افكار و احساسات، حمايت و تاييد رفتارهاي مثبت يكديگر، افزايش مي يابد.  فرض كنيد بعدازظهر از سركار به منزل بازمي گرديد. به  همسرتان مي گوييد: "امروز كامپيوترم خراب شد و همه  اطلاعاتم كه در كامپيوتر ثبت بود پاك شد و رئيسم حسابي  دعوام كرد. من نمي توانم ديگر اين كار را ادامه دهم. " همسر كه با دقت به صحبت هاي شما گوش كرده است احساسات  تان را درك مي كند و طوري رفتار مي كند كه احساس كنيد شما را تاييد و تشويق مي كند تا روز بعد سركار برويد و با رئيس بداخلاق تان روبرو شويد و كار اضافه اي كه به  شما تحميل شده است، دوباره انجام دهيد.  اين احساس پذيرش، تعلق و صميميت براي افراد مهم است.  وقتي همسرتان به شما علاقه دارد احساس خوبي داريد. وقتي  با همسرتان يكي باشيد مشكل او را مشكل خود مي دانيد.  بنابراين يكي از مهم ترين راههاي حفظ روابط خوب و سرشار از شادي صحبت مستمر در مورد احساسات است. البته همسرتان  مي داند شما به او علاقه داريد اما با حرفهاي محبت آميز و تماس تلفني از محل كار، تشكر از زحمات او، دادن هديه  حتي يك شاخه گل مي توانيد محبت و علاقه واقعي تان را به  او نشان دهيد.  براي نشان دادن صميميت واقعي، بايد صادقانه احساساتمان  را بيان كنيم و خود و همسرمان را آن طور كه هستيم  بپذيريم، نقاط ضعف و قوت، علايق و حساسيت هاي همسر را بشناسيم و بپذيريم. البته بايد براي آن زحمت زيادي بكشيم.  اما پاداش آن كه صميميت، محبت و پذيرش يكديگر است ارزش  زحمت و تلاش را دارد.  تعهد: صميميت باعث بهتر شدن روابط زوجها مي شود و تعهد آن را مستحكم مي كند تعهد مجموعه عواملي است كه موجب مي شود زوجها براي حفظ روابطشان تلاش كنند و آن را تحكيم  بخشند. به گفته كرايل تعهد تلفيقي از احساس و عمل است.  زوج متعهد به همسر اعتماد دارد، او را راهنمايي و حمايت  و نيازش را درك مي كند. در هنگام بروز مشكل به او كمك  مي كند. اين امر باعث مي شود كه همسر در شرايط سخت احساس  آرامش كند، تعهد بر اهداف، آرزوها، خواسته ها و برنامه ريزي هاي افراد تاثير مي گذارد. پذيرش وابستگي به  يكديگر و حفظ روابط دوجانبه موجب ايجادتعهد مي شود.  همان طوري كه در جدول زير آمده است رضايت از روابط باعث  تحكيم آن مي شود بيان صميمانه افكار و احساسات، يافتن  دوست و مصاحب و همدم در زندگي، انجام فعاليت هاي لذت بخش  با شريك زندگي، احساس امنيت، ارزش و اعتبار پاداش روابط خوب است.  عوامل منفي مانند عوامل مثبت در حفظ تعهد موءثر است.  عوامل روانشناختي و مالي اغلب مانع جدايي و قطع روابط مي شود. مشكلات عاطفي، مالي، قانوني، جدايي از فرزندان،  از دست دادن دوستان، وقت و انرژي در برخي موارد مانع  طلاق مي شود. بنابراين حتي اگر روابط زوجها رضايت بخش  نباشد، چنين عواملي باعث حفظ روابط مي شود.  تعهد به تدريج شكل مي گيرد و با افزايش آن رضايت از روابط افزايش مي يابد.  مترجم: الهام موءدب عواملي كه بر تعهد برروابط تاثير مي گذارد:    
