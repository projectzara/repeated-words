 گروه اجتماعي: روابط عمومي دادستاني ويژه روحانيت عصر يكشنبه با انتشار اطلاعيه اي در مورد روزنامه سلام اعلام  كرد: دادگاه رسيدگي به پرونده اتهامي مديرمسئول روزنامه  سلام در اولين فرصت با حضور هيات منصفه تشكيل خواهد شد.  در اين اطلاعيه آمده است: همان گونه كه در اطلاعيه مورخ  16/4/78 اين دادستاني اشاره شد پرونده اتهامي مدير مسئول  روزنامه سلام با عنايت به قرار توقيف صادره با قيد فوريت  در دادسراي ويژه روحانيت تهران رسيدگي واظهار نظر شد و با صدور كيفرخواست به دادگاه ويژه روحانيت ارسال شد.  بديهي است در اولين فرصت با حضور هيات منصفه جلسه دادگاه  تشكيل خواهد شد.  اين اطلاعيه مي افزايد: در كيفرخواست صادره جنبه عمومي  جرم مطمح نظربوده و ماده 727 قانون مجازات اسلامي و درخواست مورخ 19/4/78 وزارت اطلاعات مبني بر استرداد شكايت خود از روزنامه سلام مورد توجه قرار گرفته است.  دادستاني ويژه روحانيت عصر چهارشنبه 16 تير ماه جاري حكم  توقيف انتشارروزنامه سلام را صادر كرد و علي رغم اينكه  وزارت اطلاعات شكايت خود را پس گرفت اين روزنامه لغو توقيف نشد. 
