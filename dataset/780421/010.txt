 در دنياي امروز، در كشورهاي پيشرفته رعايت اصول بهداشت و پيشگيري بيماري، رفته رفته جايگزين درمان مي شود. از امراض عفوني خطرناك چون وبا، طاعون و آبله كه در قرون  گذشته بيداد مي كردند، جز يادگار هراس انگيز چيزي به جاي  نمانده و با ارتقاي سطح فرهنگ همگاني، مردم اين كشورها چنان با اصول بهداشت آشنا شده اند كه پيدايش حتي يك  بيمار مبتلا به ديفتري ياحصبه، خطر اجتماعي حاد تلقي شده  و از هر سو علل بروز آن را پرسش مي كنند و مي خواهند بدانند چه تدابيري براي جلوگيري از گسترش آن اتخاذ شده  است.  اما در كشور ما، هر سال تعدادي در اثر ابتلا به وبا،  ديفتري، حصبه و اسهال و بيماري هاي نظير آن جان  مي سپارند. شيوع وسيع انواع بيماريها و مرگ و مير فراوان  نشان مي دهد كه مردم ما، از ابتدايي ترين وسايل بهداشتي  محرومند.  اگر مردم اطلاعاتي درباره اين بيماريها، علل بروز و سرايت آنها و سرانجام راه جلوگيري از آنها را مي دانستند،  بي گمان بهتر مي توانستند تندرستي خود را محافظت كنند.  شك نيست كه پيشگيري بيماري ها وظيفه مشترك مردم و دولت  است، اما دولت در صورتي مي تواند موفق باشد كه مردم از شيوه هاي ساده و ابتدايي بهداشت آگاه باشند و اين  شيوه ها را به كار ببندند.  شيوع بيماري شبه وبا در بخش هايي از كشور، ما را برآن  داشت با چند تن از پزشكان و كارشناسان اداره پيشگيري و مبارزه با بيماري هاي واگيردار گفتگو به عمل آوريم. دكتر بهروز مقدم متخصص بيماريهاي عفوني يكي از بيمارستان هاي  دولتي درباره بيماري وبا گفت: وبا بيماري اي است عفوني  كه عامل آن باكتري ويبريوكلرا است. ميكروب اين بيماري در روده تغييراتي ايجاد مي كند كه منجر به خروج سريع آب و املاح از سلولهاي جداري روده به داخل فضاي روده مي شود،  لذا فرد در مدت زمان كوتاهي، مقدار زيادي از مايعات  ويونهاي بدن خود را از دست مي دهد بيماري، شروعي ناگهاني  دارد، به طوري كه گاه حجم دفع مدفوع در 24 ساعت اول  بسيار زياد و تا 250 ميلي ليتر به ازاي هر كيلو وزن بدن  است. بيماري اكثرا" بدون تب است. علائم كاهش آب بدن،  بسته به ميزان از دست رفتن آن از خشكي مخاط، خستگي،  تندشدن ضربان، گودي چشم ها تا موارد شديدي است كه منجر به بروز شوك وكوما مي شود.  وي گفت: هر چند تشخيص قطعي وبا و خصوصا" نوع باكتري كه  خود گونه هاي متفاوت با علائم شديد و ضعيف را سبب مي شود با امكانات آزمايشگاهي ميسر است، اما ركن اساسي درمان آن  مانند ساير موارد جايگزيني آب و املاح از دست رفته است.  يكي ديگر از پزشكان بخش عفوني بيمارستان لقمان حكيم در مورد شيوع بيماري وبا گفت: بيماري وبا اپيدمي شده است.  بايد به مردم هشدار جدي داد. نبايد با دروغ سر مردم را گرم كنيم. بايد مردم از واقعيات آگاه باشند. زيرا كه خطر آلوده شدن آنها مي رود. وي گفت: بيماري وبا نتيجه  ميهمان نوازي مردم كشور ما است كه هر تبعه خارجي را از كشورهاي مختلف مي پذيرند بايد به مردم هشدار داد كه از تماس بااين گونه افراد خودداري كنند و از دادن هر گونه  غذا به آنها و نيز گرفتن مواد غذايي امتناع ورزند.  يكي از كاركنان بيمارستان لقمان اشاره مي كند كه در چند شب پيش حدود شش نفر از بيماري وبا درگذشته اند.  وي گفت: در بيمارستانهاي لقمان حكيم، لبافي نژاد، امام  خميني(ره)بخشهايي را به بيماران وبايي اختصاص داده اند.  اين در حالي است كه دكتر آزموده معاون اداره پيشگيري و مبارزه با بيماريهاي واگيردار، ضمن تكذيب اين خبر مي گويد: در سطح جامعه اسهال حاد وجود دارد و ممكن است  تعدادي از اينها وبا نيز باشد. وي گفت: تنها كمتر از يك  درصد از افراد مبتلا به اين بيماري، جان خود را از دست  مي دهند. اگر خبر شايع شدن وبا صحت داشته باشد، در وهله  اول خود وزارتخانه اقدام به انتشار اين خبر به مردم و سازمان بهداشت جهاني مي كند. ما با هشدارهايي كه از ماهها قبل داده ايم، مردم را نسبت به علايم آن آماده  كرده ايم. وي گفت: استفاده از آب شهري لوله كشي و يا جوشاندن آب چاه و ضد عفوني آن براي مصرف شرب، كنترل  فاضلابها، تغذيه مناسب و توجه به نحوه آماده سازي و نگهداري مواد غذايي، مي تواند از شيوع بسياري از بيماريهاي عفوني، از جمله وبا جلوگيري كند.  گزارش از: بيتا مهدوي 
