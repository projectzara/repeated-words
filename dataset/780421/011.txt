 گروه علمي فرهنگي: معاون اداره كل فعاليت هاي دانش آموزي  وزارت آموزش و پرورش، گفت: سازمان دانش آموزي فعاليت خود را به زودي آغاز مي كند.  اساسنامه اين سازمان، به تازگي از سوي شوراي انقلاب فرهنگي به تصويب رسيده است.  به گزارش خبرنگار اعزامي همشهري، امين الله مهاجر عصر روز شنبه در اردوگاه شهيد بهشتي اصفهان افزود: هم اينك  مشغول بررسي مقدمات راه اندازي اين سازمان هستيم.  وي در آيين افتتاحيه چهارمين اردوي تشكيلات دانش آموزي  فرزانگان جوان(دانش آموزان دختر دوره متوسطه)سراسر كشور گفت: اعضاي تشكيلات پيشتازان و فرزانگان به عنوان عضو اصلي آن سازمان خواهند بود.  وي افزود: از نقاط ضعف تشكيلات پيشتازان و فرزانگان  محدوديت امكانات آن است.  مهاجر در تشريح اين محدوديت گفت: در يك مدرسه 300، 400 نفري تنها يك رسد فرزانه 28 نفره(كوچكترين واحد تشكيلاتي پيشتازان و فرزانگان)انتخابمي شوند.  اعضاي اين تشكلات از نظر اخلاقي و درسي ممتاز هستند.  وي گفت: تشكيلات فرزانگان و پيشتازان به اين دليل ايجاد شده است كه ازميان دانش آموزان نخبه، مديران لايق براي  آينده كشور تربيت شوند.  وي افزود: هم اينك قريب 250 هزار نفر در تشكيلات  فرزانگان و حدود نيم ميليون نفر در تشكيلات پيشتازان  كشور عضو هستند.  چهارمين اردوي تشكيلات دانش آموزي فرزانگان جوان سراسر كشور با حضور يك هزار و 500 نفر با عنوان "همياري،  شكيبايي، پويايي و هشياري "عصر روزشنبه آغاز به كار كرد.  اين دختران دانش آموز كه درسال هاي اول و دوم دوره  متوسطه تحصيل مي كنند، معاونين و خبرنگاران ممتاز رسدهاي  فرزانه سراسر كشور هستند.  استفاده از توانايي هاي دانش آموزان و به كارگيري  فعاليت هاي آنان دركارهاي اجتماعي، كشف و شكوفايي  استعدادهاي جوانان عضو تشكيلات و آشنايي باارزش هاي  اسلامي انقلابي از جمله اهداف تشكيل اين اردوي يك  هفته اي است.  دانش آموزان علاوه برشركت در برنامه هاي مختلف فرهنگي،  از آثار تاريخي اصفهان، باغ پرندگان، باغ گل ها، باغ  غدير و گلستان شهداي اين شهر نيزديدن مي كنند.  تازه هاي نشر گروه علمي فرهنگي، آخرين كتابهاي منتشر شده را علاوه بر معرفي كامل در ستون "روي پيشخوان كتابفروشي ها"، در ستون  " تازه هاي نشر" نيز به طور مختصر معرفي مي كند. آنچه در پي مي آيد فهرستي از كتابهاي جديدالانتشار است كه در خرداد ماه 78، از سوي ناشران و ارگانهاي مطبوعاتي كشور به كتابخانه ومركز اطلاعات همشهري ارسال شده است.  تهيه شده در امور مطالعات و انتشارات    
