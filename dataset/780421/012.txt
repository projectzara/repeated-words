 مسئولان بايد مشكل پيش آمده را در حد يك برخورد با چند نفر نبينند و آثار درازمدت آن را كه بر سرنوشت حال و آينده  اقتصاد سايه خواهد افكند از ميان بردارندو چشم فتنه را كور كنند گروه اقتصادي: ناآرامي هاي اخير بويژه تهاجم خونين  گروههاي فشار و نيروهاي انتظامي به كوي دانشگاه تهران،  نه تنها خسارات مالي مستقيم و فراواني ايجاد كرده است،  بلكه همانند حوادث مشابهي كه در گذشته روي داده - مانند حمله به جهانگردان آمريكايي - بر فعاليت هاي اقتصادي،  جذب سرمايه و ايجاد اشتغال و توليد نيز آثار منفي گسترده  و نامطلوبي دارد.  به گزارش خبرنگار ما دكتر محمدبيگي كارشناس مسائل  اقتصادي در اين زمينه به خبرنگار ما گفت كه بي ترديد اين  قبيل حوادث و ايجاد ناامني بر توريسم و درآمد ارزي آن  اثر منفي دارد و حركت جهانگردان را به سمت ايران كند خواهد كرد.  وي افزود كه علاوه بر اين هيچ سرمايه گذاري در شرايط بي ثبات و ناامن حاضر به سرمايه گذاري نمي شود چرا كه  از آينده سرمايه گذاري خود و احتمال صدمه ديدن آن در صورت بروز ناآرامي اطمينان ندارد.  در همين زمينه دكتر ابراهيم رزاقي استاد دانشگاه تهران  نيز به خبرنگار ما گفت: حوادث اخير در دانشگاه ها در صورت تداوم شرايط زندگي اقتصادي را بي ثبات مي كند و جبران آن غيرممكن است.  وي افزود: خوشبختانه به دليل واكنش آرام و معقول  دانشجويان هنوز شرايط آنگونه بحراني نشده و اين  نشان دهنده آگاهي عمومي مردم و دست اندركاران امر است.  اما اگر مسببين اين حوادث شناسايي و مجازات نشوند و حركت هاي خشونت آميز آنگونه كه در كوي دانشگاه رخ داد،  ادامه يابد، فضاي نيمه انفجاري ايجاد مي كند كه اوضاع  عمومي كشور بويژه انگيزه براي سرمايه گذاري در توليد و پژوهش و آموزش را با دشواري مواجه خواهد كرد.  در شرايط عادي كشور توليدكنندگان انگيزه كافي ندارند و قاچاق و دلالي با شدت رشد مي كند شنيده شده است كه يك  فرد معروف با اطلاع از سياست هاي دولت مقدار زيادي دلار احتكار كرده است و همسو با شرايط موجود با دلالي سود كلاني برده است. حال اين حوادث و ناآرامي ها گرايش  دارندگان سرمايه را به سوي دلالي و رانت خواري تشديد مي كند و با افزايش خروج سرمايه هاي مادي و انساني از كشور توليد را بيش از پيش با مشكل روبرو خواهد كرد.  وي در ادامه تاكيد كرد كه تنها راه توسعه عمومي كشور اصلاحات لازم در جامعه براي ايجاد امنيت و آرامش اجتماعي  است. تنها چنين شرايطي مي تواند باعث رشد كشور شود.  دكتر رزاقي در ادامه گفت: اينگونه حوادث با هر هدفي كه  صورت مي گيرد تنها موجب مخدوش شدن رابطه دولت و مردم  مي شود و از حاكميت دولت مي كاهد و قانونگرايي را كه  لازمه رشد توليد در جامعه است مخدوش مي كند.  شايد برخي افراد تصور كنند كه در صورت رخ دادن نوعي  سركوب مانند 28 مرداد و يا سوم اسفند ماه ايران وارد يك  مرحله ثبات عمومي مي شود، اما اين تفكر با توجه به شرايط بين المللي و بحران هاي منطقه اي هزينه هاي گزافي دارد كه بعيد نيست كشور را در شرايطي قرار دهد كه بي ثباتي  گسترده تر شود و تماميت ارضي كشور را تهديد كند.  بنابراين فوق قانون عمل كردن، نه تنها حركتي ضدتوسعه  سياسي و اقتصادي است، بلكه مغاير با تداوم و بقاي نظام و يكپارچگي كشور است.  دكتر فرشاد مومني استاد دانشگاه و كارشناس اقتصادي نيز در گفت و گو با همشهري از آثار زيانبار اقتصادي حادثه  كوي دانشگاه تهران سخن گفت و خاطرنشان كرد: به دو صورت  مي توان به اين قضيه نگاه كرد به اين معني كه اگر ما اين  حركت را به عنوان يك فاجعه استثنايي و منحصر به فرد قلمداد كنيم در اين صورت آثار آن محدود و فوري خواهد بود و تنها در يك مقطع زماني اين برخورد آثار خود را بر جاي  خواهد گذاشت اما اگر خداي نكرده اين گونه فتنه گري ها استمرار داشته باشد ضايعه اي است كه در بحث خارجي  اقتصادي و حتي داخلي نيز موءثر خواهد بود.  وي با ذكر اينكه علاقمندان به سرمايه گذاري در ايران در صورت استمرار چنين حركت هايي تجديدنظر خواهند كرد گفت:  بسياري از كساني كه براي همكاري مشترك اقتصادي به ايران  آمده اند با ديدن چنين اوضاعي از همكاري منصرف خواهند شد،  شق دوم قضيه اين است كه حتي اگر كسي به دليل غيراقتصادي  نيز اصرار برماندن در كشور داشته باشد افزايش هزينه اين  ماندن را بايد مردم بپردازند زيرا اينها براي ماندن  تقاضاي امتيازهاي بيشتري خواهند كرد و تحميل اين افزايش  هزينه فلسفه وجودي مشاركت ها را مخدوش خواهد كرد.  دكتر موءمني بار ديگر با تاكيد بر اينكه هرچه زودتر بايد جلو اين گونه فتنه گري ها گرفته شود گفت: اگر كوچك ترين  گرايش خشونت طلبان به سمت و سوي استمرار اين گونه  حركت ها باشد اين معضل جنبه استراتژيك براي كشور پيدا مي كند و عوارض و پيامدهاي آن هم دامن منافع ملي كشور را خواهد گرفت.  وي با ذكر اينكه گسترش خشونت بر ميزان سرمايه گذاري  داخلي هم تاثير مي گذارد گفت: در صورت از ميان نرفتن  چنين نگرشي براي سرمايه گذاران داخلي هم فضاي بي قانوني،  ناامني بوجود خواهد آورد و اگر بخش خصوصي براي ادامه كار به اطمينان كافي دست پيدا نكند، دولت وظيفه دارد برخورد فعال، موءثر و پيشگيرانه را در دستور كار قرار دهد تا سرمايه گذاران نيز در درازمدت ميزان سرمايه خود را كاهش  ندهند و دست كم اگر به افزايش سرمايه مبادرت نمي كنند ميزان فعلي را از گردونه اقتصاد و تجارت خارج نسازند زيرا يك سرمايه گذار براي آنكه به استمرار سرمايه گذاري  تداوم بخشد و ميزان سرمايه خود را در طرحهاي كشور افزايش  دهد و اين كار را با رغبت و اشتياق دنبال كند بايد به  ثبات سياسي و اقتصادي كشور و چشم انداز آينده آن اميدوار باشد. وي در پايان به عنوان يك ديدگاه اقتصادي از مسئولان  سه قوه خواست مشكل پيش آمده را در حد يك برخورد با چند نفر نبينند و آثار درازمدت آن را كه بر سرنوشت حال و آينده اقتصاد سايه خواهد افكند از ميان بردارند و چشم  فتنه را كور كنند، در اين صورت اطمينان كافي براي همه  مردم بوجود مي آيد و مردم به اين باور مي رسند كه با هر رده و مقامي كه بخواهد جامعه را گرفتار خشونت كند برخورد مي شود. 
