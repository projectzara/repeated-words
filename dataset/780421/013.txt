 در اجراي تبصره 35 قانون بودجه سال 78 كل كشور دويست و پنجاه شركت دولتي به بخش خصوصي واگذار مي شود.  نجفي رئيس سازمان برنامه و بودجه ديروز به واحد مركزي  خبر گفت: براساس مصوبه هيات وزيران دبيرخانه تبصره 35 از سازمان برنامه و بودجه به سازمان گسترش مالكيت واحدهاي  توليدي و صنعتي انتقال يافته و كار واگذاري از طريق اين  سازمان پيگيري مي شود.  آقاي نجفي با بيان اينكه نحوه واگذاري از دو طريق بورس  اوراق بهادار و يا مزايده صورت خواهد گرفت در مورد زمان  برگزاري مزايده گفت: هر شركتي كه اسناد و مدارك انتقال  آن آماده مي شود با اطلاع قبلي و همگاني به مزايده  گذاشته مي شود.  رئيس سازمان برنامه و بودجه همچنين در خصوص شرايط مزايده  گفت: برخي شركتها بدون هيچ شرطي و تنها بر مبناي قيمت  پايه واگذار مي شوند اما برخي ديگر ممكن است بصورت مشروط واگذار شوند و بعنوان مثال ممكن است شركتي با اين شرط به  فروش برسد كه سطح شاغلان آن كاهش نيابد.  وي با بيان اينكه در برخي مواقع ممكن است تسهيلاتي از جمله فروش اقساطي يا امتيازاتي براي توسعه شركتها براي  خريداران در نظر گرفته شود گفت: اولويت هايي براي  كاركنان شركتهايي كه قرار است واگذار شوند در نظر گرفته  شده است و در مواردي فروش اقساطي سهام شركتها پيش بيني  شده است. 
