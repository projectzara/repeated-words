 باتوجه به كمبود نقدينگي و سپردن معادل 30 درصدارزش  پيمان توسط صادركنندگان به عنوان وثيقه نزد بانك، حجم  صادرات كالاهاي غيرنفتي كاهش خواهد يافت. ازاين رو حذف  پيمان سپاري باعث رونق صادرات مي شود.  سيداحمد پوركيايي مديركل دفتر صادرات گمرك جمهوري اسلامي  ايران اظهار داشت: پيمان سپاري فرايند صادرات را طولاني  مي كند، سودآوري را كاهش و ريسك صادرات را افزايش مي دهد.  وي افزود: الزام صادركننده به انجام تعهدات  پيمان سپاري در موعد مقرر، قدرت عمل صادركننده را در خارج از كشور محدود مي كند و تعهدات ارزي سبب مي شودصادركننده كالاهاي خود را با قيمت ارزانتر در بازارهاي خارجي بفروش برساند.  وي جعل پيمان از سوي گروه هاي واسطه اي و افزايش  گروه هاي دلالي را از مشكلات ناشي از تعهدات پيمان سپاري  ارزي دانست.  مديركل دفتر صادرات گمرك گفت: با حذف پيمان سپاري در سال  1373، ميزان صادرات غيرنفتي كشور به 8/4 ميليارد دلار رسيد كه بالاترين ميزان در سالهاي اخير بود. 
