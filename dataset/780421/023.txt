   گروه ورزشي: كارل هاينس رومنيگه نايب رييس باشگاه فوتبال  بايرن مونيخ اعلام كرد: ماريو باسلر بازيكن مياني و ملي پوش اين تيم اگر باحقوق در نظر گرفته شده براي وي  موافق نيست مي تواند اين باشگاه را ترك كند.  به گزارش خبرگزاري آلمان از مونيخ، اولي هاينس مدير باشگاه بايرن مونيخ نيز در اين باره مي گويد ما پيشنهاد خوبي به باسلر براي ادامه بازي در اين تيم ارائه  داده ايم، اگر وي با مبلغ پيشنهادي در قراردادموافق نيست  مي تواند به باشگاه ديگري منتقل شود.  باسلر اعلام كرده است خواستار حقوقي برابر با استفان  افنبرگ يعني 2/3ميليون دلار در هر سال است كه اين امر با موافقت مسئولان باشگاه بايرن مونيخ مواجه نشده است.  مدت قرارداد باسلر با تيم بايرن مونيخ دهم تيرماه سال 79 به پايان مي رسد و در صورتي كه طرفين به توافق منطقي در خصوص حقوق سالانه دست پيدا نكنند، ممكن است باسلر اين  تيم را ترك كند. 
