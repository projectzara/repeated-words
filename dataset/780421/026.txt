 گروه ورزشي: در ادامه رقابتهاي فوتبال مقدماتي المپيك  سيدني در گروه سوم منطقه آسيا كه در امان مركز اردن  برگزار شد، تيم ملي اميد عراق در برابر اردن شكست سنگيني  را متحمل شد.  به گزارش تلويزيون رياض، در اين مسابقه كه شنبه برگزار شد، تيم ملي المپيك اردن كه هيچ اميدي براي صعود به  مرحله دوم نداشت برخلاف تصور همگان ظاهر شد و توانست با نتيجه سنگين پنج بر صفر عراق را شكست دهد. تيم عراق كه با نتايج قابل قبول خود صدرنشين مرحله رفت شده بود با اين  باخت در وضعيت دشواري قرار گرفته و بايد فردا دوشنبه در آخرين ديدار اين گروه، حداقل پنج بار دروازه عربستان را باز كند تا به مرحله دوم صعود كند. 
