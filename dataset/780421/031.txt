 گروه شهري: همايش روز جهاني جمعيت ديروز با پيام آقاي  سيد محمد خاتمي رئيس جمهوري در دانشگاه علوم پزشكي ايران  گشايش يافت.  متن پيام رئيس جمهوري به اين همايش كه توسط خانم زهرا شجاعي مشاور رئيس جمهوري و رئيس دفتر مشاركت امور زنان  قرائت شد، بدين شرح است:  بسم الله الرحمن الرحيم  امروز" جمعيت "به عنوان بستر و نيز عنصر اساسي در تحول  اجتماعي، اقتصادي و فرهنگي در جهان كنوني و كشور ما معنا و بروز جدي يافته است.  روندها و چالش ها و چشم اندازهاي عمده توسعه و چگونگي  حيات بشري وبهره مندي از نعمت هاي زندگي بر مدار تنظيم  جمعيت انساني و تناسب آن بامنابع و امكانات طبيعي  مي چرخد، از اين رو، جمعيت، نقش و سهم عمده رادر تعيين  ميزان دگرگوني و مسير آن به عهده خواهد داشت.  در كشور ما به لحاظ جواني جمعيت، بايد بر اين نكته پا فشرد كه در روندشتابان رشد شهرنشيني، آموزش، اشتغال،  ارتباطات و پيدايش نيازهاي نوين اجتماعي، بايد سهم ممتاز جوان و نوجوان را در هرم جمعيتي كشور پرداخت.  جمعيت پيشرو جوان به يقين نقش تعيين كننده اي در آينده  كشور ما خواهدداشت.  جاي خوشحالي است كه امروز در كشور ما تصميم و تلاش جدي  به وجود آمده است تا در كنار بهره مندي از اين ذخيره  ارزنده انساني، در پرتو بينش اسلامي و در چارچوب برنامه اي سنجيده با حضور شاداب نسل نو و اهتمام  به پويايي جامعه به سوي آينده بهتر حركت خود را ادامه  دهيم.  كشور ما توفيق يافته است تا از نرخ رشد جمعيتي موزون و مناسب برخوردارشود، اين بدون شك دستاوردي ارزنده است كه  جاي افتخار دارد.  تداوم اين برنامه به يقين در گرو عزم ملي و توازن و هماهنگي ميان بخش هاي فرهنگي، اجتماعي و اقتصادي  برنامه هاست كه اميدوارم در چارچوببرنامه سوم توسعه  مبنا و محور توجه همه سياست گذاران و برنامه ريزان  ومجريان كشور قرار گيرد.  توسعه همه جانبه، موزون و متوازن بر پايه ارزشهاي  اسلامي و پاسخگويي به نيازهاي ملي، برنامه اساسي مااست و لطف خداوند و همت و تلاش همه متفكران، صاحب نظران،  كارشناسان، مديران و مجريان و آحاد ملت شريف وبزرگوار پشتوانه خدمتگزاري و حركت ما به سوي آينده است. از خداوند بزرگ توفيق همگان را در اين راه مسالت دارم.  افزايش جمعيت جهان ومشكلات ناشي از آن  روزجهاني جمعيت امسال درحالي برگزار مي شود كه جمعيت  جهاني درسال جاري ازمرز 6 ميلياردنفر خواهد گذشت و اين  به معناي تحليل رفتن منابع طبيعي سياره زمين خواهدبود.  به گزارش واحدمركزي خبر به نقل ازشبكه تلويزيوني چين  جمعيت جهان نسبت به 12 سال قبل يك ميليارد بيشترشده است.  در سال 1960 دوبرابرافزايش يافته است. گرچه آمارهاي  منتشر شده ازسوي سازمان ملل حكايت از آن دارد كه رشد جمعيت درجهان كند شده است مع الوصف انتظار مي رودجمعيت  جهان تاسال 2050 به د ه تا 11 ميليارد برسد. دراين آمار آمده است درهرثانيه 2 تا 3 نوزاد به جمعيت جهان اضافه  مي شود و اگر رشدجمعيت باهمين روند كنوني ادامه يابد جمعيت جهان درماه اكتبر از مرز6 ميليارد نفرخواهد گذشت.  درحال حاضر هرسال 78 ميليون نفر به جمعيت جهان اضافه  مي شود باافزايش جمعيت جهان كارشناسان درمورد تهي شدن  ذخاير زمين هشدار داده اند زيرا افزايش جمعيت به معناي  آلودگي بيشتر، جنگل زدائي و پايين آمدن سطح زندگي براي  اكثريت مردم وكمبود آب است. 
