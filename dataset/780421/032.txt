 گروه شهري: انجمن شركت هاي خدمات شهري و فضاي سبز اعلام  كرد: درخواست هرگونه وجه توسط كارگران خدمات شهري از شهروندان غيرقانوني و ممنوع است.  جعفر دانشجو، رئيس هيات مديره انجمن شركت هاي خدمات شهري  و فضاي سبز، ديروز گفت: براساس ضوابط و مقررات، هيچ يك  از كارگران خدمات شهري به ويژه ماموران جمع آوري  زباله ها حق درخواست و مطالبه وجه از شهروندان را ندارند و در صورت مشاهده و يا دريافت اخبار مبني بر درخواست وجه  توسط كارگران، با افراد متخلف برخورد قانوني خواهد شد.  وي گفت: شهروندان مي توانند در صورت مشاهده موارد تخلف،  موضوع را از طريق شماره تلفن 8870312 به اين انجمن اطلاع  دهند و مطمئن باشند كه مورد رسيدگي قرار خواهد گرفت.  دانشجو با اظهار اين مطلب كه در حال حاضر بيش از 30 هزار كارگر در بخش جمع آوري زباله و حفظ و نگهداري فضاي سبز شهر تهران فعال هستند، افزود: براساس توصيه تاكيدي حوزه  معاونت خدمات شهري شهرداري تهران، تمام كارگران مامور جمع آوري زباله ها، موظف هستند به هنگام كار افزون بر استفاده از وسايلي نظير روپوش، دستكش و ماسك، موارد بهداشتي را دقيقا" مراعات كنند.  گفتني است با فرارسيدن پايان هر ماه، برخي كارگران مامور جمع آوري زباله، به عناوين گوناگون از جمله ماهيانه، از شهروندان وجوهي را مطالبه مي كنند. 
