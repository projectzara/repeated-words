   گروه شهري: عبيد زاكاني در مجموعه اي كه "موش و گربه " نام گرفته است، موشهايي را توصيف مي كند كه گربه ها را به بند مي كشند، آنها را تحت فرمان خود مي گيرند و هر دستوري كه به آنان بدهند بايد بي چون و چرا و بدون درنگ  اجرا شود.  اگر جنبه هاي افسانه اي و ايما و اشاره هاي عبيد را به  هر نكته اي كه مورد توجه او در آفرينش مجموعه بوده به  كنار بگذاريم و صرفا" جنبه ظاهري آنرا در نظر بگيريم،  موشهاي كنوني تهران مصداق موشهايي هستند كه عبيد آنها را توصيف كرده است.  موشهاي تهران علاوه برجثه گربه مانند به لحاظ زندگاني طولاني درجوار انسانهابه چنان شهامتي  دست يافته اند كه حتي ازانسان نيز ترسي ندارند تا چه  رسدبه گربه ها كه از پيش آنها مي گريزند.  موشهاي تهراني اگرچه بعدازسالهاي بسيار زندگاني دراين  شهر ديگر بومي شده اند اما همچنان دسته بزرگي از آنها " موش نروژي "خوانده مي شوند.  موش نروژي بقدري بزرگ است كه در هيچ تله موشي جاي  نمي گيرد و به قدري به بوي انسان حساس است كه مي تواند وجود وحركت او رادر پيرامون خود احساس كند و عكس العمل  سريع نشان دهد.  گفته اند كه موشهاي نروژي سال ها پيش وازآن سوي آبها و درداخل محموله هاي وارداتي به كشور آمدند و سريعا بامحيط خو گرفتند و به تكثير پرداختند.  آلودگي به موش تنها خاص محل و يا منطقه اي از تهران  نيست و در هرگوشه شهر مي توان در داخل جوي هاي آب،  خانه ها و اماكن عمومي و خلاصه همه جاآنها را ديد.  شهرداري تهران در سال هاي اخيربارها طرح هايي را براي  مبارزه با موش درسطح شهر به اجرا گذاشته و درچند ناحيه ازشهركارگران شهرداري اقدام به تله گذاري و سم پاشي وسيع كردند.  اقدامات صورت گرفته به طور مقطعي پاسخ داد و شهرتهران  آن دوره را كه يك دوره بحراني ازلحاظ فراواني موشهابود،  پشت سرگذاشت اما مساله آلودگي شهر به موش همچنان باقي  ماند تا جايي كه امروز بازهم به يك مساله جدي زيست محيطي  تبديل شده است.  كارشناسان شهرداري تهران مي گويند كه اقدامات لازم را براي مبارزه باموش همچنان ادامه مي دهند اما تازماني كه  مردم نيز به حفظ بهداشت محيط توجه كافي و لازم را نشان  ندهند، مشكل همچنان باقي خواهد ماند.  موشها هركجا كه غذايي پيدا كنند و محيط براي زيست آنها مناسب باشد، وجود دارند وبهترين محل براي زندگي و رشد آنهاجوي هاي آب پراززباله، زمين هاي رها شده و هر محيط ديگري است كه درآن غذا براي اين حيوان موذي وجود داشته  باشد.  نبود شبكه فاضلاب درتهران و برهم خوردن اكو سيستم شهر كه پرندگان شكاري به واسطه آلودگي هوا و عوامل ديگر آنرا ترك كرده اند، فراواني زمين هاي رها شده و عدم رعايت  اصول بهداشتي در دفع زباله، همگي ازعوامل اصلي  فراواني موشها در تهران برشمرده شده اند.  يك كارشناس در حوزه معاونت خدمات شهري شهرداري تهران  مي گويد: براي مبارزه باموشها، مردم و شهرداري بايد دست  به اقدامات هماهنگ بزنند. وي مي افزايد: موشهابا سرعتي  كه در زاد و ولد دارند جزبارعايت بهداشت محيط از سوي  مردم و اقدامات فني شهرداري از بين نخواهند رفت.  موشهاي تهران به قدري باهوشند كه به گفته يك بهداشت  كارمحيط در وزارت بهداشت، قادرند بوي انسان از فاصله اي  قابل ملاحظه استشمام كنند و به هرچيز كه بوي انسان بدهد نزديك نمي شوند.  وي مي گويد: براي آنكه كارهايي مانند سم پاشي و تله گذاري مفيد واقع شودبايد از دستكش استفاده كرد تا بوي انسان را به خود نگيرد.  روابط عمومي شهرداري تهران هم چاره لازم براي مبارزه با موشها را دررعايت اصول بهداشت محيط مي داند و مي گويد:  اگر مردم ساعاتي را كه براي بيرون قرار دادن زباله از منزل و يا محل كار تعيين شده رعايت كنند، يكي از زمينه هاي اصلي براي حضور و رشد سريع موشها از بين  مي رود.  شهرداري تهران ازشهروندان خواسته است تازباله خود رادرساعت 10 شب بيرون بگذارند تامامورين شهرداري بتوانند سريعابه جمع آوري ودفع آنهابپردازند.  براي ازبين بردن موش وديگر جانوران موذي بايداز روشها و سم هايي استفاده كرد و مراكز بهداشت محيط آمادگي دارند تا دراين زمينه و ديگرمسايل بهداشت محيط به شهروندان  اطلاعات آموزشي و راهنمايي لازم را ارايه كنند. 
