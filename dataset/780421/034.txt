 گروه شهري: مديرعامل سازمان پاركها و فضاي سبز شهر تهران اعلام كرد: به منظور آبياري بوستان هاي شهري و فضاي سبز شهر تهران با استفاده از آب غيرآشاميدني، طرح  جامع آب خام فضاي سبز تهران تهيه شده است.  وي گفت: فاز نخست اين طرح با پوشش آبياري فضاي سبز 6 بزرگراه تهران به اجرا درآمده است و مرحله دوم اين طرح  در دست مطالعه است كه با بهره برداري از اين مرحله، آب مورد نياز براي مصارف عمومي و غيرآشاميدني منازل در شهر تهران از آب آشاميدني جدا مي شود.  وي با اشاره به بالا بودن هزينه اين طرح از مسئولان  كشوري خواست در اجراي اين طرح ملي، شهرداري را ياري كنند.  به گفته وي، هم اكنون شهرداري تهران در مناطق بيستگانه  براي آبياري فضاي سبز شهر از 127 حلقه چاه عميق استفاده  مي كند.  مهندس مختاري همچنين گفت: براي توسعه فضاي سبز خانگي،  ستاد اطلاع رساني فضاي سبز در سازمان پاركها تشكيل شده  است كه از 31 تيرماه همزمان با ميلاد امام حسن عسگري(ع) كار خود را آغاز خواهد كرد. مردم از طريق شماره تلفن  7866573 مي توانند اطلاعات مورد نياز را براي ايجاد، حفظ و نگهداري فضاي سبز كسب كنند. 
