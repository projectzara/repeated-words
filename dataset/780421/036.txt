 واحد رسانه هاي خارجي همشهري - خشكسالي شديد در عراق بار مضاعفي بر مردم اين كشور شده است كه زير فشار تحريمهاي  بين المللي كمر خم كرده اند.  به گزارش تلويزيون سي ان ان، زماني رودخانه دجله در عراق  محل گذر كشتي بود، اما حالا به راحتي مي توان با دوچرخه  در برخي نقاط از عرض آن گذشت. زمستان پارسال، نزولات جوي  بسيار اندك بود و حالا در تابستان خشكسالي قرن آغاز شده  است. حوضه رودخانه دجله به پايين ترين حد ثبت شده تا به  حال رسيده است.  در گذشته، عراق بين النهرين يعني سرزمين بين دو رود ناميده مي شد. اين نامگذاري نشان از حاصلخيزي آن داشت.  اما اكنون آب اندكي در اين دو رود جريان دارد و سرزمين  بين آنها خشك است. كشاورزي تا حد زيادي مختل شده است.  آنچه وجود دارد، شوره زار است. كشاورزان چشم به رحمت  الهي دوخته اند.  خشكسالي كل منطقه اي را كه عراق نيز جزيي از آن است، در برگرفته است، اما به گفته كارشناسان سازمان ملل، عراقيها به علت آنكه در معرض تحريم جهاني قرار دارند، بيش از بقيه رنج خواهند برد. خشكسالي مراتع، محل چراگاه دام را از بين برده است.  چنين پديده اي نتايج ديگري نيز در بردارد. كاهش سطح آب از توليد برق مي كاهد و باعث نقصان آب آشاميدني مي شود.  تلفن به همشهري  وام براي خريد خدمت  در مورخه 26/12/77 از قول مديركل عفو و بخشودگي سازمان  قضايي نيروهاي مسلح در رابطه با عفو سربازان فراري و نيز تقسيط خريد خدمت اينگونه افراد با ذكر اين كه اگر كسي  امكان مالي نداشته باشد مي تواند آزادانه به محل خدمت  مراجعه و ادامه خدمت دهد، مطالبي چاپ شده بود، متاسفانه  در شهرستان ها بيشتر مسئولان، اطلاعات چنداني از اينگونه  بخشنامه ها و تصميمات ندارند و كسي جوابگو نيست و مردم  اغلب دچار بلاتكليفي هستند. به هر حال تقاضا مي كنم اگر امكان دارد دولت مساعدت كند و از طريق سيستم بانكي به  كساني كه امكان خريد خدمت نقدي ندارند وام پرداخت شود.  نام محفوظ توجه به سطح كيفيت كتاب در جريان برگزاري نمايشگاه كتاب شاهد اظهارنظرهاي  متفاوتي در رسانه ها بوديم كه اغلب از كمبود تيراژ كتاب ابراز نگراني مي كردند و حتي براي اثبات مدعاي خود مدعي  شدند كه سطح تيراژ كتاب در ايران تا استاندارد جهاني  فاصله بسيار زيادي دارد. از اين كارشناسان عزيز مي پرسم  آيا فقط بايد به افزايش تيراژ فكر كرد و به محتواي كتاب،  نوع نگارش و ترجمه بي توجه بود؟ آيا منطقي است براي بالا بردن كميت اين چنين سطح كيفيت كتاب(بخصوص رمان)نزول  پيدا كند.  مهشيد گنجوي - دانشجو احداث راه ماسوله - شال  تا آنجا كه سن بنده قد مي دهد سال هاست مي خواهند جاده اي بين ماسوله(گيلان)به شال(در خلخال)احداث  كنند كه هر از گاهي براي مدتي كوتاه بخشي از عمليات  راه سازي انجام و سپس كارها متوقف مي شود تا رخدادي يا علتي موجب آغاز مجدد عمليات شود و آخرين مرحله تعطيلي  كار يكسال پيش بود. بودجه احداث اين راه جزء طرح ملي است  ولي كوتاهي و عدم نظارت مسئولان سبب تعطيلي فعاليت  راه سازي در اين منطقه شده و همين امر موجب ضايع شدن  حقوق ساكنان اين منطقه است يادآور مي شود شركت  طريق القدس دست اندركار احداث اين پروژه مي باشد.  جمعي از اهالي منطقه  شهرستان ملكان منطقه انتظامي مي خواهد با اينكه حدود 5 سال از شهرستان شدن ملكان مي گذرد ولي  متاسفانه تاكنون در خصوص ارتقاء تنها پاسگاه انتظامي اين  شهرستان به منطقه انتظامي اقدامي صورت نپذيرفته و اين  پاسگاه به علت فقدان امكانات و نيروي انساني مورد نياز و دوائر زيرمجموعه سازماني هنوز در سطح پاسگاه باقي است و با توجه به گستردگي روزافزون شهرستان علي رغم تلاشي كه  دارد نمي تواند امنيت لازم را برقرار سازد.  به همين دليل علي رغم تلاشهاي شبانه روزي مامورين، امنيت  مردم محروم شهرستان(كه در همسايگي استانهاي كردستان و آذربايجان غربي واقع شده)به شدت كاهش يافته و حتي  اخيرا" با انجام بعضي سرقت ها و راهزني ها و حوادث ديگر نگراني ها افزايش يافته است.  سياوش عينالو تحصيل بي نتيجه  علي رغم مشكلات عديده زندگي با 25 سال سابقه خدمتي به  اميد استفاده از مزاياي قانوني ارتقاي تحصيلي در سال 77 موفق به اخذ مدرك ديپلم شدم كه متاسفانه اداره كل حفاظت  محيط زيست مازندران از تبديل مدرك اينجانب خودداري  مي نمايد. از مسئولين محترم تقاضاي مساعدت دارم.  منوچهر متاني - محيط زيست قائم شهر هفت اقليم  تلاش تازه انگليس براي ممنوعيت شكار روباه     برخي توليد كنندگان گران قيمت ترين عطرهاي جهان  دست اندركار تجارتي هستند كه نسل نوعي گوزن مشك دار را تهديد مي كند. صندوق جهاني طبيعت بااعلام اين مطلب افزود اين ماده گرانبها كه هركيلوي آن گاه تا 40000دلاريعني  حدودا" 5 برابر بهاي طلا معامله مي شود درنوعي گوزن يافت  مي شودكه اكنون نسل آن درمعرض خطرانقراض قرار دارد. براي  دستيابي به يك كيلومشك معمولا" 160 گوزن كشته مي شود هرچندكه درآوردن مشك گوزن نيازي به كشتن آن ندارد ولي  معمولا" اين جانوركشته مي شود. مشك در كيسه اي در زير شكم گوزن نر قرار دارد. اكنون شمار اين گوزن در مناطق  جنگلي و كوهستاني آسيا وشرق روسيه كاهش يافته است.  درخلال 10 سالي كه از فروپاشي اتحاد شوروي مي گذردنسل  گوزنهاي اين كشور 50 درصد كاهش يافت. معمولا" براي شكار گوزن از تله هاي بزرگي استفاده مي كنند كه اين جانور زيبا را بيرحمانه مي كشد. ورود قانوني مقادير زيادي مشك  به اروپا ظرف يك دهه گذشته نشان از شكار دهها هزار گوزن  است. اكنون نسل گوزن مشك دار جهان به حدود 400000 تا 800000 راس برآوردمي شود. 
