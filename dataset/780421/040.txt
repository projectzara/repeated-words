 گروه شهرستانها: در پي نامه مهندس حميد كريمي نماينده  مردم ايلام در مجلس شوراي اسلامي به رئيس جمهوري مبني بر محروم ماندن بعضي از كارگران استان از قانون "اعطاي  امتيازات ايثارگران و اشتغال در مناطق جنگي و جنگزده به  كارگران مشمول قانون كار" رئيس جمهوري خواستار اعطاي اين  امتيازات و اجراي قانون مذكور در جهت احقاق حقوق كارگران  استان شد. در متن نامه نماينده ايلام به رئيس جمهوري  آمده است: تعدادي از كارگران مشمول قانون كار در قالب شركتهاي برق، آب، پست و مخابرات در شهرهاي جنگي استان  محروم ايلام دوشادوش رزمندگان دوران دفاع مقدس خدمات  ارزنده و صادقانه اي داشته اند ولي با وجود اين كه زمان  بسياري از تصويب قانون اعطاي امتيازات ايثارگري و اشتغال  در مناطق جنگي مي گذرد همچنان از اين مزاياي محروم  مانده اند. 
