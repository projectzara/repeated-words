 گروه شهرستانها: تيمسار سرتيپ ذوالفقاري فرمانده نيروي  انتظامي استان همدان در جشن ترك اعتياد معتادين خود معرف  همدان گفت: بيشتر مراقب حركات و رفتارهاي فرزندان خود باشيد، چرا كه پيشگيري مقدم بر مبارزه است.  به گزارش خبرنگار همشهري در همدان، وي افزود: معتاد بودن  پدر و مادر و يا قرار گرفتن در محيطهاي نامناسب از عوامل  مهم تهديد جوانان و نوجوانان به اعتياد است.  وي گفت: اكثر معتادين در سنين كمتر از 20 سالگي به اين  بلاي خانمان سوز گرفتار مي شوند كه عدم آگاهي از مضرات  مصرف مواد مخدر، و ضعف اعتقادات و باورهاي مذهبي در خانواده از مهم ترين علل اين معضل به شمار مي رود.  وي در ادامه به سياستهاي مبارزه با مواد مخدر اشاره كرد و گفت: شديدترين مجازاتها براي سوداگران مواد مخدر در نظر گرفته شده و صدها نفر از زبده ترين نيروها به شهادت  رسيدند، با اين وجود متاسفانه هنوز 70 درصد از زندانيان  را قاچاقچيان و معتادين مواد مخدر تشكيل مي دهند و بيش  از 20 هزار نفر معتاد در استان وجود دارد كه جمع كثيري  از اين معتادين خرده فروش هستند.  فرمانده نيروي انتظامي استان همدان اظهار داشت: نيروي  انتظامي به مسئوليتي كه به عهده دارد عمل مي كند اما همچنان اعتياد و مواد مخدر بزرگترين آفت جامعه است، زيرا مبارزه جواب نمي دهد بلكه بايد به سمت پيشگيري حركت كرد.  وي تصريح كرد: براي مبارزه با مواد مخدر بايد بسترهاي  مختلف آماده شود، اگر خانواده ها توجه نكنند و معتادين  خودشان همت نكنند نتيجه مطلوب به دست نمي آيد. 
