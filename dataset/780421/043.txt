 گروه شهرستانها: آمار طلاق در استان مركزي نگران كننده  است و بايد در اين زمينه يك كار جدي كارشناسي و سريع  انجام گيرد.  به گزارش خبرنگار همشهري از اراك، آوايي مديركل دادگستري  استان مركزي گفت: اكنون زن و مرد به راحتي مي آيند و طلاق توافقي مي گيرند و ديگر قبح طلاق براي مردم از بين  رفته است. وي افزود: بيش از 90 درصد زن ها و مردها هنگام  ازدواج حقوق و تكاليفشان را نسبت به همديگر نمي دانند.  وي تاكيد كرد: آموزش افراد قبل از ازدواج و مشاوره در هنگام بروز اختلاف سبب كاهش آمار طلاق مي شود.  آوايي آمار طلاق در استان مركزي راطي سال گذشته 1709 مورد اعلام كرد و گفت: براي پيشگيري از طلاق، سازمان  بهزيستي استان، مركز مشاوره خانواده مجهز به تيم هاي  كارشناسي و مجرب را فعال كرده است و به زودي در دادگستري  نيز محل مناسبي در اختيار مركز مشاوره خانواده قرار مي گيرد تا پرونده هاي اختلاف جهت مشاوره ابتدا به اين  مراكز ارجاع شود. 
