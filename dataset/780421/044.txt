 گروه شهرستانها: طرح جامع دانشگاه علوم پزشكي و خدمات  بهداشتي و درماني اردبيل به تصويب وزارت بهداشت، درمان و آموزش پزشكي رسيده و با همكاري استانداري اردبيل اجرا مي شود.  به گزارش خبرنگار همشهري رئيس دانشگاه علوم پزشكي اردبيل  افزود: اين طرح شامل دانشكده هاي پزشكي، پرستاري، مامايي  و پيراپزشكي، آموزشكده بهداشت، خوابگاه دانشجويي،  خانه هاي سازماني هيات علمي، مجتمع فرهنگي و ورزشي،  ساختمان كتابخانه مركزي و آزمايشگاه و كلاس در وسعت 200 هكتار به اجرا در مي آيد.  به گفته وي، با اجراي اين طرح، دانشگاه علوم پزشكي  اردبيل از لحاظ امكانات علمي و رفاهي به سطح  پيشرفته ترين دانشگاههاي پزشكي كشور ارتقاء مي يابد.  دكتر مجيدپور همچنين گفت: امسال بيمارستانهاي مشكين شهر و بيله سوار مغان تكميل و به بهره برداري مي رسد و ساخت  بيمارستان آزادگان شهر اردبيل با 15 ميليارد ريال اعتبار از محل فروش اوراق قرضه آغاز مي شود.  وي تكميل بيمارستان خلخال، احداث بيمارستان شهرستان گرمي،  ايجاد مركز طب هسته اي در استان و تلاش براي ايجاد رشته هاي جديد پزشكي در دانشگاه علوم پزشكي اردبيل را از ديگر برنامه هاي آتي اين مركز برشمرد و يادآور شد: امسال  همچنين 100 خانه بهداشت با اعتبار 4 ميليارد ريال از سوي  وزارت بهداشت و درمان در روستاهاي اردبيل به بهره برداري  مي رسد. 
