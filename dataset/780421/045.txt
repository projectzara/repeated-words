 گروه شهرستانها: به دليل كاهش بارندگي، استان لرستان  امسال با كمبود آب كشاورزي و آشاميدني روبه رو مي شود.  مديركل امور آب استان لرستان به خبرنگار همشهري در خرم آباد گفت: رودخانه ها، چشمه ها و سرابهاي استان از ذخاير برفي تغذيه مي شوند ولي با توجه به اين كه امسال  ذخاير برفي در ارتفاعات ناچيز بود، باعث شد كه آبدهي  رودخانه ها تا قبل از رسيدن به فصل گرما كم شود و حتي به  صفر برسد.  توكلي با اظهار اين كه ممكن است تا قبل از رسيدن فصل كشت  آينده، اكثر رودخانه هاي استان خشك شوند، افزود: به دليل  كمبود بارندگي در فصول پاييز و بهار، حدود 80 درصد محصولات ديم استان از بين رفته است.  وي گفت در اين زمينه ستاد بحران استان تشكيل شده و براساس مصوبات آن مقرر شده است براي كمك به كشاورزاني كه  كشت سبز دارند، چاه حفر شود و از طريق تانكرهاي سيار، آب آشاميدني روستاهاي فاقد آب تامين گردد.  كارشناسان، علت تاثير خشكسالي در استان را پراكندگي  بارندگي، واقع شدن حدود 67 درصد بارندگي در فصل  غيرآبياري و فقدان تاسيسات مهار آبهاي سطحي اعلام كردند. 
