 گروه شهرستانها: دشمن درصدد القاء تفكر قراردادن دين در مقابل آزادي است كه فكر بسيار خطرناكي است.  به گزارش خبرنگار همشهري، استاندار بوشهر طي سخناني در باره حدومرز آزادي همچنين گفت: به كمال رساندن آزادي كه  با همت امام راحل(ره)به مردم اهداء شد، بصورتي كه  قانون اساسي بيان كرده بسيار ضروري و حياتي است ولي اين  امر نبايد به هرج و مرج طلبي و نفي ارزشهاي ديني تلقي  شود.  وي افزود: در قلمرو فرهنگ ديني كه در جامعه امروز ما جاري است، مدافع ولايت فقيه هيچگاه از آزادي بيزار نيست.  دكتر انصاري لاري با اشاره به در معرض خطربودن نسل جوان  اضافه كرد: معمولا" دست آوردهاي مهم انقلاب در معرض  بيشترين هجوم واقع مي شوند و ممكن است در اين راستا ولايت فقيه نيز مورد تهاجم قرار گيرد كه با روشن بيني و ارشاد صحيح نسل جوان مي توان بر شبيخون فرهنگي ايجاد شده  فائق آمد. 
