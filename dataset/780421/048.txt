   برج چهل دختران دامغان در سال 446 هجري و به دستور ابوشجاع موسوم به اسفارنكي بن اصفهاني از آجر ساخته شده  است.  محيط خارجي اين برج 2380 متر و قطر داخلي آن 5/5 متر است  و حدود 15 متر ارتفاع دارد و در بالاي آن و نزديك به  گنبد، كتيبه اي به خط كوفي با تزئينات زيباي آجري و قطاربندي هاي جالب به چشم مي خورد.  دكتر ج. كريستي ويلسون در" تاريخ صنايع ايران "درباره اين  بنا مي نويسد:  " علاوه بر برج مقبره اي كه در دامغان به پير علمدار معروف است و در فصل گذشته مسطور گرديده مقبره شبيه آن در همان شهر موجود است كه چهل دختران ناميده مي شود و تاريخ  آن 446 هجري(1053 ميلادي)است، اگرچه اين دو برج از حيث  شكل شبيه هم هستند و هر دو سقف مخروطي پيازي شكل دارند ولي آجرهاي چهل دختران قشنگتر از آجرهاي پير علمدار است.  برج مقبره چهل دختران در نهايت دقت و هنر ساخته شده و بسيار زيباست آجرهاي آن چنان ظريف روي هم كار گذاشته  شده كه بين آجرها، گچ و به اصطلاح ملاطي نيست و چنان گرد و مخروطي بالا رفته كه گويي قالب ريخته اند. در داخل  گنبد، قبري ساده و گچي به xابعاد 746/2 و ارتفاع 30 سانتي متر بدون هيچ گونه تزئين و سنگ نوشته وجود دارد كه  بين اين قبر ساده و گنبد عالي آن هيچ تناسبي وجود ندارد.  داخل برج نيز با گچ، سفيد شده است. كف مقبره حدود 75 سانتي متر از صحن مجاور بلندتر است و با يك پله كه در مدخل آن است با محوطه اطراف امامزاده ارتباط پيدا مي كند. " عكس و خبر از: خبرنگار همشهري در سمنان 
