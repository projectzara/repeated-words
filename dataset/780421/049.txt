 گروه شهرستانها: رئيس سازمان كشاورزي استان اردبيل در نشست كميته مقابله با خشكسالي استان اعلام كرد: خشكسالي  امسال با ايجاد افت توليد به ميزان 140 هزار تن در توليد گندم آبي و ديم، 63 هزار تن در جو آبي و ديم و 18 هزار تن در كشت عدس، در مجموع 240 ميليارد ريال خسارت بر بخش  كشاورزي استان اردبيل وارد ساخته است.  رئيس سازمان جهاد سازندگي استان نيز در اين نشست، خسارت  خشكسالي ناشي از افت توليد گوشت، شير و پشم استان را در سال جاري 50 ميليارد ريال برآورد كرد.  وي همچنين گفت: علاوه بر اين خشكسالي در 30 درصد از آب آشاميدني روستاهاي استان ايجاد اختلال كرده و براي تامين  آب مورد نياز اين روستاها در فصل گرما 800 ميليون ريال  اعتبار لازم است. 
