 هر قانوني كه آزادي مطبوعات را محدود كند ضد انقلابي است  گروه شهرستانها: مطبوعات در يك نظام مستقل اسلامي  جايگاه و منزلت مهمي دارد و زبان گوياي ملت و ناظر بر قواي سه گانه يك كشور است.  به گزارش خبرنگار همشهري نماينده ولي فقيه در استان  گلستان با اشاره به وظايف مطبوعات در جامعه اسلامي  ازجمله در زمينه نقادي و بررسي اعمال دولت و نظارت و اصلاح عملكردها افزود: هر قانوني كه آزادي مطبوعات را در انجام وظايفش منع كند، قانون ضد انقلابي است.  امام جمعه گرگان ضمن ابراز مخالفت با طرح اصلاح قانون  مطبوعات در مجلس شوراي اسلامي گفت: در اجراي طرح اصلاح  قانون مطبوعات راه منطقي و عقلايي اين است كه همه  گروههاي موافق و مخالف به صورت منطقي وارد قضيه شوند و با برشمردن اشكالات قانون قبلي و يا دفاع از آن، به نقد و بررسي بپردازند.  وي گفت آزادي يك كشور در گرو آزادي مطبوعات است مطبوعات  آزادي كه بتوانند حرفشان را صريح، بدون ملاحظه، منطقي و درست مطرح كنند.  وي افزود: آزادي لازمه مطبوعات است و اگر همه مطبوعات به  صورت يك سويه فقط يك حرف را بزنند اين به معناي آزادي  نيست.  نماينده ولي فقيه در استان گلستان همچنين خاطرنشان كرد:  جامعه ما جامعه آزادي است، بايد حرفها و گفته ها نقد و بررسي و به صورت صاف و صادقانه به مردم منعكس شود راه  آزادي نبايد بسته شود و با آنهايي كه با مردم باصداقت  برخورد نمي كنند، بايد مقابله شود.  وي وظيفه مطبوعات را منعكس كردن افكار، حرفها و خواسته هاي مردم، اطلاع رساني درست و نقد عملكرد دولت،  مجلس و قوه قضائيه دانست و گفت: اگر مطبوعات به اين  وظايف به صورت صحيح عمل نكنند مردم به مطبوعات بيگانه  روي مي آورند.  نماينده ولي فقيه در استان گلستان همچنين روز يكشنبه باانتشاربيانيه اي تصريح كرد: حوادثي كه در روزهاي گذشته در كوي دانشگاه تهران اتفاق افتاد از تلخ ترين و مصيبت بارترين جريانات انقلاب بود.  آيت الله سيدكاظم نورمفيدي افزوده است: اين اعمال با هيچ  معياري قابل توجيه نيست و نمي توان كساني را كه به  اينگونه اعمال دست مي زنند دوستدارانقلاب دانست.  در بيانيه امام جمعه گرگان نوشته شد: عاملين و مسببين  اين حركات هماننداسلافشان كه مرتكب قتلهاي زنجيره اي  شدند هرچند در قالب دفاع از انقلاب واسلام باشد قطعا دانسته يا ندانسته تيشه بر ريشه اسلام و انقلاب مي زنند.  آيت الله نورمفيدي ضمن اظهار تاسف فراوان و عذرخواهي از اهانتي كه به دانشجويان و حريم مقدس دانشگاه شده از دانشگاهيان خواسته است كه با حفظ آرامش بطور جدي پيگير مسايل باشند تا ريشه اين خشونتها از اساس خشكانده شود.  نماينده ولي فقيه در استان گلستان همچنين از مسئولان  نظام خواسته است كه عاملان و مسببان حوادث اخير را كه  شايد بتوان آنها را محارب دانست شناسايي و به اشد مجازات  برسانند. 
