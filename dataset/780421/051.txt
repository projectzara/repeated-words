 گروه شهرستانها: آيت الله طاهري نماينده ولي فقيه و امام جمعه اصفهان با انتشار اطلاعيه اي وقايع اخير تهران  و تهاجم گروه فشار به دانشجويان را محكوم كرد.  به گزارش خبرنگار همشهري از اصفهان، در اين اطلاعيه آمده  است: خبر متاثركننده تهاجم عده اي از گروه فشار اجير شده  همراه با نيروي انتظامي به ساحت مقدس دانشگاه و ارتكاب جنايات بي حد و اندازه كه وصف آن، روي چنگيزيان را سفيد كرده است، تاسف و تالم عميق ملت شريف ايران را برانگيخت.  درا ين اعلاميه اضافه شده است: متاسفانه مدتهاست عده اي  قليل بي منطق و زياده خواه كه تنها منطق آنها زور و چماق  و باجگيري است، از هيچگونه قانون شكني و ايجاد بحران در مملكت دريغ نمي نمايند و اين عده در زير چتر حمايتي  متوليان امنيت، هر روز بر سياهه جنايات خود مي افزايند.  بارها تذكر داده ام كه اينگونه خشونت ها در اين سطح باقي  نمي ماند و مسئولين قضايي و انتظامي تا فتنه انصار باعث  بر زمين ريختن خوني نشده است، بايد با آنان مقابله كنند واز خواب خرگوشي خودباخته بيرون آيند.  اينجانب ضمن محكوم نمودن اقدام غيرقانوني دادگاه ويژه  روحانيت به عنوان مسبب اصلي اين بحران و توقيف روزنامه  وزين و پرتيراژ سلام و حمله نيروهاي فشار و انتظامي به  دانشجويان مسلمان و متدين و آگاه، از متولي دولت قاطعانه  مي خواهم براي قلع و قمع ريشه هاي اين جريان، تمامي  تلاشهاي خود را به كار گيرد.  آيت الله طاهري همچنين ضمن ابراز همدردي با دانشجويان  صدمه ديده و خانواده هايشان اضافه كرده است: به عنوان  پدري پير و دلسوخته از دانشجويان مي خواهم در كنار تاكيد برخواسته بر حق خويش، مواظب باشند خداي ناكرده جريان كار به يك جريان مخرب ضدنظام و مخالف امام زمان(عج)تبديل  نشود.  آيت الله طاهري در پايان اين اطلاعيه يادآور شده است: با وثوق به ميزان آگاهي و هشياري و تدين شما عزيزان مطمئن  هستم كه ان شاءا... تعالي، نتيجه كار مرضي خداوند تبارك  و تعالي بر اعتلاي انقلاب اسلامي و بدنامي انحصارطلبان  خواهد شد. 
