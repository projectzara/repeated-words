 قم- خبرنگار همشهري: پيكر پاك مرحوم آيت الله مهدي  حائري يزدي متفكر، فيلسوف و فقيه برجسته معاصر عصر ديروز (يكشنبه)در قم تشييع و در حرم مطهر حضرت معصومه(س)به  خاك سپرده شد.  در مراسم تشييع اين عالم بزرگ كه فرزند مرحوم شيخ  عبدالكريم حائري موسس حوزه علميه قم بود جمع كثيري از اساتيد، فضلا، روحانيون، طلاب، مسئولين محلي، اعضاي  شوراي عالي و جامعه مدرسين حوزه علميه و نمايندگان مجلس  خبرگان حضور داشتند پيكر پاك آن مرحوم از محل مسجد امام  حسن عسگري(ع)تا حرم مطهر حضرت معصومه(س)تشييع و پس از اقامه نماز توسط آيت الله شبيري زنجاني در محل مسجد طباطبايي حرم مطهر به خاك سپرده شد. 
