 گروه سياسي: دبيرخانه شوراي عالي امنيت ملي با انتشار بيانيه شماره دو خود اعلام كرد هفت نفر از عوامل تهاجم  به دانشجويان دانشگاه تهران شناسايي و بازداشت شده اند.  به گزارش ايرنا در اين بيانيه آمده است:  1- در راستاي تحقق بند 2 اطلاعيه قبلي، مبني بررسيدگي  دقيق به ابعاد، علل و عوامل پيدا و پنهان واقعه و برخورد قاطع با گروه هاي فشار و حركت هاي غيرقانوني مصوب نمود وزارت اطلاعات اقدام به شناسايي و برخورد قانوني بااين  دسته از افراد نمايد.  درنخستين اقدامات انجام شده تاكنون تعداد هفت نفرازاين  جريان شناسايي وبازداشت شده اند.  2- بر اساس تحقيقات انجام شده و بررسي صورت مذاكرات  شوراي تامين استان تهران واظهارات مسوولان امر مشخص  گرديد، سرتيپ دوم احمدي و معاون وي دراين حادثه مقصر مي باشند.  لذا ضمن عزل، نامبردگان دراختيارمقامات ذيصلاح قضايي  قرارخواهند گرفت.  همچنين عدم تدبير فرمانده ناحيه انتظامي تهران مشخص  گرديد و ضمن توبيخ، براي اقدامات بعدي مراتب به وزير كشور اعلام گرديد.  3- تمامي بازداشت شدگان كه تعداد آنها 200 نفر بودند،  آزاد شدند و درحال حاضر هيچ فردي در بازداشت نيست.  4- بودجه لازم دراختيار وزارت فرهنگ وآموزش عالي و وزارت  بهداشت و درمان قرار گرفت تا نسبت به رفع ضرر و زيان و خساراتهاي وارده اقدام شود.  5- طبق تحقيقات كامل بعمل آمده تنها فردي كه در اين  حادثه فوت كرده است افسر وظيفه مرحوم عزت ابراهيمي نژاد اهل پل دختر مي باشد.  نامبرده روزهاي تعطيل رادرخوابگاه دانشجويي  ودركناردوستان خود مي گذرانده است و بررسي هاي كامل نشان  مي دهد شايعات و گزارشهاي غير رسمي ديگر به هيچ عنوان  صحت ندارد.  6- اميد است دانشجويان عزيز و همه دلسوزان نظام، اين  دبيرخانه را درجهت انجام وظايف محوله پشتيباني نمايند.  دبيرخانه شوراي عالي امنيت ملي براساس اطلاعات  واصله اعلام مي دارد متاسفانه عده يي با شعارهاي غير معقول وافراطي نمودن حركت سالم دانشجويي و از طرف ديگر به صحنه كشاندن مخالفين اين حركت قصد ايجاد زمينه درگيري  و ايجاد جوشايعه و بدبيني در جامعه رادارند.  يافته هاي دبيرخانه در پيگيري تيراندازي نيمه شب جمعه  مورخ 18/4/78بيانگريك حركت كاملا مشكوك مي باشد.  دراين تيراندازي كه باشليك سه تير از يك كلت كمري صورت  گرفته يك افسرنيروي انتظامي، يك دانشجو ويك شهروند مجروح  شده اند كه تحقيقات در اين زمينه به وزارت اطلاعات سپرده  شده است.  دبيرخانه شوراي عالي، ضمن اداي احترام به تمامي  دانشجويان و سايرآحاد مردم، انتظاردارد درچارچوبهاي  قانوني و بامجوزهاي وزارت كشورتجمعات خود را صورت دهند،  بديهي است وزارت كشور دراين زمينه همكاري هاي لازم را به عمل خواهد آورد. 
