 تبريز- خبرنگار همشهري: تجمع دانشجويان معترض در حمايت  از دانشجويان كوي دانشگاه تهران و مخالفت با طرح اصلاح  قانون مطبوعات در دانشگاه تبريز به خشونت كشيده شد و دهها زخمي برجاي گذاشت.  دانشجويان معترض از ساعت 11 صبح روز گذشته در صحن  دانشگاه اجتماع آرام برپا كردند اما حضور نيروهاي  انتظامي و گروههاي فشار در خيابانهاي اطراف موجب تحريك  دانشجويان شد به گونه اي كه از ساعت يازده و نيم به بعد زدوخورد ميان دانشجويان و گروههاي فشار كه حدود 100 نفر بودند آغاز شد.  گزارش خبرنگار ما همچنين حاكيست با وجود قرائت قطعنامه  پاياني راهپيمايي درگيريها در محوطه خارج از دانشگاه  ادامه داشت. 
