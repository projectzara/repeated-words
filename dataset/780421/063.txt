 دروديان: بايدتمام كساني كه آمر و عامل اين جريان  بودند و كساني كه دستور دادند دانشجويان را به شهادت  برسانندبه اشد مجازات برسند گروه سياسي: محمدحسين دروديان عضو شوراي شهر تهران روز گذشته در جلسه شوراي شهر ضمن اظهار تاثر شديد از وقايعي  كه در حين حمله به خوابگاه دانشجويان و رفتاري كه پس از آن با دانشجويان دربند شده به مسئولين هشدار داد كه هرچه  سريع تر با رسيدگي به حادثه دانشگاه عاملين تهاجم را شناسايي و مجازات كنند.  وي در بخشي از سخنان خود گفت: اگر ما انقلاب كرديم كه به  اين جا برسيم من از اين انقلاب استعفا مي كنم كه به جرم  داشتن عقيده، خون پاك بچه ها به زمين ريخته مي شود.  كساني براي دنياطلبي و براي اين كه نمي خواهند بعد از دوم خرداد دست از دنياطلبي ها و قدرت طلبي هاي خودشان  بردارند حمله مي كنند و به خاك و خون مي كشند. اين ها به  نام انقلابدست به چنين كارهايي مي زنند، آيا واقعا"  حمايت از انقلاب چنين است؟ دروديان همچنين افزود: اگر مسئولين به نظام علاقه مند هستند، بايد با تمام كساني كه آمر و عامل اين جريان  بودند و كساني كه دستور دادند دانشجويان را به شهادت  برسانند برخورد و آنها را به اشد مجازات برسانند. 
