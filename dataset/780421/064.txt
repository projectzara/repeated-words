 گروه سياسي: مجمع حزبالله مجلس ديروز با انتشار بيانيه اي توقيف روزنامه سلام و حمله نيروي انتظامي به  كوي دانشگاه تهران را محكوم كرد.  در بيانيه با اشاره به "مخالفت اين مجمع، دولت و كليه  كارشناسان و اهل فن با طرح اصلاح قانون مطبوعات "آمده  است: جناح اكثريت مجلس با هدف اعمال حاكميت جناحي در مطبوعات و مقابله با برنامه توسعه سياسي رئيس جمهوري در جهت تهيه، ارائه و تصويب كليات طرح از هيچ اقدامي  فروگذار نكرد.  براساس اين بيانيه، "اقدام دانشجويان دانشگاه تهران در اعتراض به توقيف روزنامه سلام، با اقدام خلاف قانون  ديگري پاسخ داده شد، اقدام خشونت آميز نيروي انتظامي  عليرغم تاكيد وزير محترم كشور و استاندار تهران بر عدم  مداخله نيروي انتظامي و عدم ورود به كوي دانشگاه موجبات  بروز يكي از تاسف بارترين حوادث سالهاي اخير را فراهم  كرد. 
