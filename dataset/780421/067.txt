 شكسته شدن حرمت دانشگاه قابل قبول نيست  گروه سياسي: هيات وزيران بعدازظهر ديروز به رياست  حجت الاسلام والمسلمين سيد محمد خاتمي رئيس جمهوري تشكيل  جلسه داد.  در اين جلسه وزراي مسئول و ساير اعضاي دولت كه براي  ابراز همدردي با دانشجويان ودانشگاهيان از كوي دانشگاه  بازديد كرده وبا دانشجويان مذاكره داشته اند، گزارشها ومشاهدات شخصي خود را از وضعيت دلخراش و باورنكردني كه  در روز جمعه گذشته به دست عوامل خاطي وافراد بي مسئوليت  دركوي دانشگاه به وجود آمده است به اطلاع دولت رساندند.  هيات دولت، ضمن بحث وتبادل نظر درمورد ريشه ها و نتايج  نگران كننده اين حادثه تلخ و خسارتبار، شكسته شدن حرمت  دانش وحريم دانشگاه رامحكوم كرد.  هيات دولت همچنين با اعلام تبري دولت جمهوري اسلامي و ديگر اركان نظام از چنين اعمال ناروا واهانت آميز، به  دانشجويان ودانشگاهيان اطمينان داد كه دولت نيز بادقت و جديت اين مسئله راپيگيري خواهد كرد وبا ايماني كه به  هوشياري و آگاهي دانشجويان عزيز دارد مطمئن است كه  بدخواهاني كه به دنبال سوءاستفاده از اجتماعات دانشجويان  هستند راه به جايي نخواهندبرد.  دولت با اين باور كه قانونگرايي شعار دولت ودانشگاهيان  است اظهاراميدواري كرد كه احترام دانشجويان و دانشگاهيان  به قانون بتواند سرمشق ديگران قرار بگيرد.  دولت همچنين اظهار اميدواري كرد كه باهمدلي و همكاري جدي  مسئولان ذيربط درقواي مختلف مساله گروههاي فشار وعوامل  خشونت مورد شناسايي دقيق و برخورد قاطع قرار بگيرد 
