 تهران- خبرگزاري جمهوري اسلامي: دبيرخانه شوراي عالي  امنيت ملي يكشنبه شب دراطلاعيه شماره 3 خود برضرورت حفظ آرامش و امنيت تاكيد كرد و از دانشجوياني كه به صورت  قانوني و باحفظ آرامش از سوءاستفاده عوامل فرصت طلب جلوگيري كرده اند تشكر كرد. متن اطلاعيه به اين شرح است:  1- دبيرخانه شوراي عالي امنيت ملي امشب درجلسه اي با بررسي كليه گزارشهاي واصله از سوي دستگاههاي مسئول  برضرورت حفظ آرامش و امنيت تاكيدنمود و به گروههاي كار متشكله ابلاغ كرد كه مصوبات اين دبيرخانه را همچنان تا تحقق كامل در چارچوب تدابير رهبري و ابلاغيه هاي رييس  جمهوري دنبال نمايند.  2- دبيرخانه شورا از دانشجوياني كه به صورت قانوني و با حفظ آرامش ازسوءاستفاده عوامل فرصت طلب پيشگيري كرده اند ، تشكر مي نمايد.  3- دبيرخانه تاكيد مي نمايد هرگونه اجتماع و راهپيمايي  صرفا" با كسب مجوزبرابر قوانين امكان پذير بوده و نيروهاي انتظامي از آنان حفاظت لازم رابه عمل خواهند آورد و هر گونه تجمع فاقد مجوز، غير قانوني بوده و بامتخلفين برابر مقررات رفتار خواهد شد.  4- دبيرخانه شوراي عالي امنيت ملي همچنان مسايل مربوط به حوادث تاسف باراخير را پيگيري كرده و دراطلاعيه هاي  بعدي نتايج حاصله را به اطلاع مردم شريف خواهد رساند. 
