 گروه سياسي: گروهي از دانشجويان دانشگاههاي شيراز، مشهد،  اصفهان و همدان روزيكشنبه با برگزاري اجتماعاتي "حمله  اخير نيروهاي انتظامي به كوي دانشگاه تهران "را محكوم  كردند.  گروهي از دانشجويان دانشگاههاي فردوسي مشهد و علوم  پزشكي خراسان نيزپيش از ظهر يكشنبه در اعتراض به وقايع  كوي دانشگاه تهران در مشهد اجتماع كردند.  اين اجتماع دانشجويي به دعوت انجمن اسلامي دانشكده فني  و مهندسي دانشگاه فردوسي مشهد بر پا شد.  دانشجويان دانشگاه هاي اصفهان و علوم پزشكي اصفهان نيز در اعتراض به حادثه خشونت بار كوي دانشگاه تهران، در مقابل سلف سرويس دانشگاه اصفهان اجتماع اعتراض آميزي بر پا كردند.  همچنين عده اي از دانشجويان شيراز با اجتماع در دانشگاه  علوم پزشكي اين شهر خواستار محاكمه عاملان حمله به  دانشجويان كوي دانشگاه تهران شدند. 
