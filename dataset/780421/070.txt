 فينال جام حذفي باشگاههاي ايران  پيروزي، جام حذفي را هم فتح كرد    " ادموند بزيك "مرد محبوب پيروزي تهران يك بار ديگر در مقابل استقلال ارزشهاي خود را نشان داد. بزيك اولين گل  پيروزي را باعث شد و در سرتاسر بازي نيز يكي از موءثرترين  بازيكنان پيروزي بود. او رفته رفته به يك مهاجم بزرگ و هوشمند تبديل مي شود.  * فينال جام حذفي باشگاههاي كشور * پيروزي 2- استقلال يك  گل: مهدي هاشمي نسب(دقيقه 11)و محمدعلي پيرواني(85) براي پيروزي و سهراب بختياري زاده(دقيقه 50)براي  استقلال داور: محمد كوسه(سوريه)به كمك: علي خسروي و مسعود فلاح  (ايران) اخطار: حميد استيلي، علي انصاريان(پيروزي)و افشين  حاجي پور، كاظم محمودي و بختياري زاده(استقلال) جمعيت 80 هزار تن  بازيكنان پيروزي: داود فنايي، محمد علي پيرواني، مهدي  هاشمي نسب، بهروز رهبري فر، علي انصاريان، هادي مهدوي  كيا، حسين عبدي، حميد استيلي(برزگر)، اسماعيل حلالي،  پايان رافت و ادموند بزيك.  مربي: علي پروين  بازيكنان استقلال: پرويز برومند، جواد زرين چه، جواد حسن زاده، كاظم محمودي، محمد تقوي، افشين حاجي پور،  سهراب بختياري زاده، سيروس دين محمدي، فرهاد مجيدي، هاشم  حيدري(علي لطيفي)، فرد ملكيان.  مربي: سكومورخوف  گروه ورزشي: در فضايي نه چندان دلچسب و گرم ! دو تيم  پيروزي و استقلال در حضور هشتادهزار تماشاگر ديدار فينال  جام حذفي را با وجود تمام شايعات و مشكلات برگزار كردند.  اگرچه اين بازي به دليل حوادث اخير بر دل ننشست، اما فدراسيون فوتبال نياز داشت تا به هر شكلي اين بازي انجام  و اين جام نيز به پايان برسد.  دو تيم با بهترين نفرات و تركيب خود قدم به ميدان  گذاشتند. استقلال از پيروزي محتاطتر بود و" سكومورخوف " با آگاهي به نيروي برتر خط مياني پيروزي و شايد شناخت  ضعف دفاعي خود، سهراب بختياري زاده را در جلوي سه مدافع  مياني خود قرار داد تا خط دفاعي و مياني خود را با يك  مدافع به يكديگر اتصال دهد. همين تغيير تاكتيكي در مهره چيني باعث شد تا استقلال بيست دقيقه اول بازي را سرگردان به دنبال اداره توپ و بازي بدود و پيروزي از اين  مسئله بهترين بهره را برد، فرار" بزيك "و حركت به موقع  او باعث شد تا حسن زاده در دقيقه يازدهم بازي مرتكب خطاي  پنالتي شود. ضربه پنالتي را هاشمي نسب تبديل به گل كرد و پيروزي همچنان برتري خود را حفظ كرد. از زماني كه  " بختياري زاده "در پست خود جا افتاد، استقلال نيز به خود آمد و با حركت هاي كوتاه عرضي و حفظ توپ بازي را از پيروزي گرفت، تا پايان نيمه اول استقلال بر بازي و زمين  تسلط داشت، اما خطر جدي روي دروازه پيروزي ايجاد نكرد.  در نيمه دوم استقلال فاصله خطوط سه گانه خود را كمتر كرد،  " ملكيان "كمي به خط مياني نزديك شد و خط دفاعي تقريبا"  كند استقلال نيز خود را به ميانه ميدان نزديكتر كرد تا فاصله و فضايي براي مانور بازيكنان خطمياني پيروزي باقي  نگذارد. در دقيقه پنجاه بازي "دين محمدي "از روي نقطه  كرنر با ضربه اي زيبا، سهراب بختياري زاده را در موقعيتي  قرار داد تا وي نيز با پرشي بلند و ضربه اي تماشايي و قبل از اين كه فنايي دروازه بان پيروزي به توپ برسد گل  تساوي را با ضربه سر به ثمر برساند اين گل استقلال را به حركت درآورد و توپ كاملا" دراختيار استقلال قرار گرفت.  آمدن" علي لطيفي "نيز بر اين خواسته افزود و خود لطيفي  مي توانست در دقيقه 72 گل پيروزي را به ثمر برساند كه  چنين نشد حتي "مجيدي "نيز موقعيت گل را بدست آورد اما كمي تاخير اين فرصت را از وي گرفت. پيروزي كه با تماشاي  بازي حريف به خودآمده بود با درايت پروين و آوردن "برزگر"  به جاي استيلي، تغيير آهنگ داد و يك بار ديگر به ميدان  حاكم شد و بالاخره، در دقيقه 85 روي حركت فردي "پايان  رافت" و توپ زيبايي كه درون محوطه جريمه استقلال فرستاده  بود،" محمدعلي پيرواني "با ضربه سر زيباي خود گل پيروزي  را به ثمر رساند تا تيمش در يك دوره فاتح دو جام حساس  كشور شود.  " پيرواني "در اين ميدان يكي از سه بازيكن برتر ميدان  بود و نقش مهمي در اين پيروزي داشت.  پيروزي حالا تنها افتخار قهرماني آسيا را در آرشيو خود كم دارد تا چون منچستر يونايتد به افتخارات همه جانبه  دست يابد. 
