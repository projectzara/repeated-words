 گروه ورزشي: تيم دووميداني نوجوانان ايران به منظور شركت  در رقابتهاي دووميداني نوجوانان جهان روز 22 تير ماه  جاري تهران را به مقصد ورشو ترك خواهد كرد.  به گزارش فدراسيون دووميداني، تيم اعزامي به اين  رقابتها را روح الله عسگري(پرش طول و 110 متر با مانع)، محمدرضا محققي(پرش سه گام)، محمدمهدي حالي عيدي(پرتاب نيزه)، هادي سالمي(پرتاب ديسك)، رستم ميرزاگلي(800 متر و 1500 متر)، افشين رضايي(2000 متر با مانع و 3000 متر آزاد)تشكيل مي دهند.  اين تيم را محمد شاهوزهي رييس هيات دووميداني استان  سيستان و بلوچستان به عنوان سرپرست همراهي خواهد كرد.  مسابقه هاي دووميداني نوجوانان جهان كه براي نخستين بار برگزار مي شود، طي روزهاي 24 و 25 تير ماه سال جاري در ورشو پايتخت لهستان انجام خواهد شد. 
