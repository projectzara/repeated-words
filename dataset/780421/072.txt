 گروه ورزشي: "هادي ساعي "جواز حضور در بازي هاي المپيك  سال 2000 سيدني استراليا را به دست آورد.  ساعي در سومين روز از مسابقه هاي تكواندو انتخابي  بازي هاي المپيك 2000 سيدني كه در كرواسي جريان دارد، با كسب مدال طلاي وزن منهاي 68 كيلوگرم توانست جواز حضور در بازي هاي فوق را كسب كند.  اين تكواندوكا ايراني براي كسب عنوان قهرماني به ترتيب مقابل تكواندوكاران كشورهاي ماداگاسكار، فيليپين،  يوگسلاوي، كره جنوبي، آلمان و اتريش به برتري دست يافت.  پس از ساعي كه بر سكوي نخست رقابت هاي وزن منهاي 68 كيلوگرم رقابت هاي فوق ايستاد، تكواندوكا اتريشي دوم شد و ورزشكاران آلماني وايتاليايي به طور مشترك در مكان سوم  ايستادند.  " مجيد افلاكي "ديگر تكواندوكا ايراني شركت كننده در اين  مسابقه هانتوانست جواز حضور در بازي هاي المپيك 2000 سيدني را كسب كند.  افلاكي در رقابت هاي وزن منهاي 80 كيلوگرم اين رقابت ها در رده ششم ايستاد. 
