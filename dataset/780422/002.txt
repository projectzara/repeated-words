 گروه ادب و هنر: حراج معروف كريستي لندن در هفته جاري  آثار هنري يكي از خانواده هاي اتريشي را به ارزش 20 ميليون پوند، به معرض فروش مي گذارد.  به گزارش خبرگزاري جمهوري اسلامي به نقل از خبرگزاري  فرانسه، اين گنجينه گرانبها متعلق به خانواده روتشيلد بود كه در سال 1938 پس از اتحاد آلمان با اتريش به چنگ  نيروهاي نازي افتاد. در طول جنگ جهاني دوم اين مجموعه در يك معدن نمك نگهداري مي شد و پس از پايان جنگ به موزه  ملي وين منتقل شد.  دولت اتريش اوائل سال جاري ميلادي اين مجموعه را به  خانواده روتشيلدعودت داد.  خاندان بارون "آلفونس فون روتشيلد" كه ديگر تمكن و اقتدار مالي گذشته و محل ويژه اي براي نگهداري اين  مجموعه با ارزش را ندارند، تصميم به فروش آن در حراج  كريستي گرفته اند. 
