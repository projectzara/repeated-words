 مقدمه اي بر شناخت و آشنايي با تكنولوژي فكر    زندگي انسان زائيده فكر اوست. فكر وجه تمايز بشر و ديگر مخلوقات جهان است و نمادي از وسعت توانايي خداوند متعال  در خلقت كائنات.  فكر بزرگترين سرمايه بشر است كه اكثر مردم از آن  بي خبرند و نمي توانند به خوبي از اين گنج بي پايان  بهره گيرند. زندگي نه آن پيكار مداومي است كه برخي  انسانها مي انديشند بلكه فرايند فكر است كه مي آفريند و خلق مي كند. فكر آن چنان نقش اساسي و مهمي را ايفا مي كند كه مي توان گفت آنچه در طول زندگي نصيب بشر مي شود دستاورد فكر اوست، به طوري كه افراد هرگونه  فكركنند درحقيقت درست فكر كرده اند چون اگر به موفقيت  بيانديشند موفق مي شوند و اگر ذهنياتشان را برمبناي عدم  توفيق طرح ريزي كنند قطعا" موفقيت در انتظارشان نخواهد بود.  فكر مزرعه زندگي است. از فكر همان را كه در آن بكاريد درو خواهيد كرد. آنچه بشر در طول دورانها خلق كرد اعم از ثروتهاي بي كران، آثار هنري، تكنيكهاي گوناگون، تكنولوژي  و تمدنهاي عظيم بشري همه و همه زائيده فكر اوست. همچنين  جنگ، بيماري، فقر و پوچي نيز از فكر او نشات مي گيرد.  حال بايد بدانيم چه عواملي فكر را بارور مي كند.  سرچشمه فكر كجاست؟ فكر انسان از باور او تغذيه مي كند. نظام باور انسان در طول زندگي او برحسب تجارب مثبت و منفي وي شكل مي گيرد و پايه هاي نوع تفكر او را مي سازد. به طور مثال اگر يك  نوع بيماري اپيدمي و همه گير شود بي شك اغلب فكر خواهند كرد بيماري در كمين آنها نيز هست و هر لحظه منتظر آن  خواهند بود و اگر از اشخاص سالم بپرسند آيا شما بيمار شده ايد؟ در جواب خواهند گفت: نه هنوز. آنها مترصد فرصت  براي كسب بيماريند. پس بيمار خواهند شد. فكر انسان اين  قابليت را دارد كه هرآنچه بخواهد از دنياي اطرافش جذب كرده و به دست آورد.  وقتي باور كنيم ثروت از هر طرف به سوي ما خواهد آمد ثروتمند مي شويم و اگر باور كنيم آنچه امروز به عنوان  مشكلات اقتصادي برما چيره شده حق ماست، همواره به همين  منوال خواهيم ماند. امروزه در كشور ما اكثر مردم از وضع  بد اقتصادي و نابسامانيهاي تجاري شكايت دارند و اغلب اين  مردم از قشرهاي كم درآمد و متوسط جامعه اند. اما با نگاهي دقيق در همين جامعه انسانهاي موفقي را مي بينيم كه  درعين صداقت شغلي از وضع مالي بسيار خوبي برخوردارند.  وقتي تفاوت شرايط بيروني مطرح نباشد پس درمي يابيم آنچه  مردان موفق مي انديشند متفاوت از تفكر مردان ناموفق است.  درحقيقت انسانهاي موفق توفيق خويش را باور مي كنند و انسانهاي ناموفق با ديده شك به توفيقات خويش مي نگرند.  حال براي تحول در نظام باورها بايد بدانيم ;  پايه هاي باور فكر انسان در كدام نقطه از ذهن است؟ ذهن انسان به دو بخش خودآگاه(هوشيار)و ناخودآگاه  (نيمه هوشيار)تقسيم مي شود. آنچه در طول زندگي انسان بر وي مي رود چه حوادث و تجارب مثبت و چه منفي مانند پرده  سينما بر ضمير ناخودآگاه نقش مي بندد و اين تجارب مجموعه  باورهاي شخص را مي سازد. به طوري كه اگر شخص با ديد منفي  به زندگي بنگرد ضمير ناخودآگاه حوادث زندگي وي را مرور و به طور منفي تلقي و تفسير مي كند و در شخص باور منفي  نسبت به اطراف وي پديد مي آيد. حال اگر همين شخص مدت  زماني را صرف القاي فكر مثبت به خويش كند باورهاي مثبت و سازنده در وي به وجود مي آيد و آنچه از پس يك باور مثبت  خلق مي شود مجموعه بزرگي از موفقيتهاست.  اگر از يك ورزشكار موفق، رئيس جمهور موفق، دانشجو،  كارمند، خانه دار، معلم و هر انسان موفقي اين سوءال را بكنيد كه چگونه به اين نقطه رسيديد بي شك پاسخ شما اين  خواهد بود كه من فكر كردم مي توانم....  بلي، آنها فكر كردند مي توانند و اين توانايي را باور كردند تا آنجا كه به عينيت درآمد و تحقق يافت.  براي توفيق در همه زمينه ها بايد نظام باور شخص متحول  گشته به سوي اين هدف سوق داده شود، براي تحول در نظام  باورها بايد به دنبال علم يا تكنيكي گشت كه راه حلهاي  مناسب را ارائه داده باشد. علم تكنولوژي فكر اين قدم را برداشت.  تكنولوژي فكر چه مي گويد؟ اين تكنيك در حقيقت تحت برنامه و هدف درآوردن ضمير ناخودآگاه است و شعار آن تحقق اهداف، سعادت، كاميابي،  سلامت و زندگي موفق است و نتايج به دست آمده نشان مي دهد اين شعار تنها در حد يك بحث علمي نمانده است و استفاده كنندگان از تكنولوژي فكر با عزم و ارائه محكم و با اعتماد به نفس بالا با بهره گيري از ارتباطات عالي  موفقيت را به سوي خود جذب مي كنند.  در بسياري از كشورها ازجمله ايران كلاسها و دوره هاي  آموزش تكنولوژي فكر تشكيل مي شود و طي آن افراد آماده  مي شوند تا بهترين بهره برداري را از قدرت فكر خويش  بنمايند. همچنين در بخشي از اين آموزشها نقش مهم ضمير ناخودآگاه در تشكيل موفقيتها و القاي باورهاي صحيح به  افراد تشريح مي گردد.  يكي از مهمترين دستاوردهاي تكنولوژي فكر داشتن روحيه  عالي در هر زمان مي باشد. اين روحيه عالي زمينه ساز ارتباطات موفق در طول زندگي است.  پيام تكنولوژي فكر اين است: موفقيت در انتظار شماست اگر خود بخواهيد.  چگونه نظام باور خويش را متحول كنيم؟ آيا تا به حال ديده ايد نوعي خزنده سمي شخصي را نيش بزند؟ اگر با اين وضعيت مواجه شده باشيد حتما" دقت كرده ايد براي نجات فرد مصدوم دقيقا" از محل جراحت اقدام مي كنند و سم را از همان نقطه خارج مي كنند.  تكنولوژي فكر نيز چنين عمل مي كند و دقيقا" از همان نقاط و وروديهايي كه باورهاي غلط و زهر عدم توفيق به ذهن شما رسوخ كرده اقدام مي شود. باورهاي غلط خارج شده فكرهاي  مثبت و سازنده جاي آن را مي گيرد درحقيقت مي توان گفت  وقتي افكار منفي از ذهن بيرون روندافكار مثبت جاي مناسبي  براي رشد و بالندگي مي يابند و پياپي موفقيت مي آفرينند.  از آنجايي كه حوادث و تجارب منفي كه در طول زندگي براي  هر شخص رخ مي دهد باور غلط را پديد مي آورد و نخست اين  تجارب از حواس پنجگانه حس و درك مي شوند. يكي از راههاي  تحول در نظام باورها مراقبت شديد از وروديهاي حواس  پنجگانه است. به اين معني كه از اين به بعد دانشجويان  تكنولوژي فكر به شدت از حواس خود مراقبت مي كنند و آنچه  از اين به بعد از راه اين حواس درك خواهد شد همه مثبت  است.  ديدن صحنه هاي وحشت آور و نگران كننده، گفت وشنودهاي  ياس آور، استفاده از بدترين نوع مواد غذايي و حضور در مكانهاي نامناسب همه و همه مي توانند باور انسان را به  سوي عدم موفقيت و پوچي سوق دهد. شايد براي شما پيش آمده  باشد اگر ساعتي از روز را كنار فردي بگذرانيد كه پيوسته  از شرايط بد اقتصادي، هواي آلوده شهر، نابسامانيهاي  اجتماعي و انواع تلقينات بد و منفي براي شما سخن بگويد پس از مدتي روحيه بدي خواهيد داشت و تمام آن روز با نگرشي منفي گرايانه به اطراف خود مي نگريد.  فكر انسان قدرت تجزيه و تحليل دارد و اين توانايي حوادث  و پيش آمدهاي زندگي را به صورت يك باور درمي آورد. پس  دومين ورودي فكر انسان است.  در راستاي تحول در نظام باورها اين فكر انسان نيست كه  عوض مي شود بلكه نوع تجزيه و تحليل است كه مثبت و سازنده  خواهدشد.  در ذيل به بررسي راههاي تجزيه و تحليل مثبت از وقايع  مي پردازيم.  1- پرسش سوءالهاي مثبت و سازنده از خويش  حتما" با افرادي مواجه شده ايد كه مدام ازخود مي پرسند چرا من بدبختم؟ چرا من بدشانسم؟ چرا من نمي توانم با ديگران رابطه برقرار كنم؟ چرا... و حتما" دقت كرده ايد كه اين اشخاص واقعا" در وضعيتي كه حس مي كنند بسر مي برند. گويي كائنات با شنيدن آواي شكايت آنها ناكاميها را به سويشان گسيل مي دارد.  بي شك اينگونه است. ذهن ما مي تواند آنچه را كه  مي خواهد جذب كند.  اگر بدبختي باور و انديشه ماست ما بدبختي را هر روز بيشتر از ديروز در زندگي خويش عيان مي بينيم و اگر سعادت  و نيكبختي مجموعه اهداف والاي ما را مي سازد ما نيكبخت  خواهيم بود چون ذهن ما اينطور مي خواهد.  2- استمرار در تلقينات مثبت به خويش  سعي كنيد از امروز مدام اين جمله را تكرار كنيد: من عالي  هستم، دنيا عالي است، من براي هدفي عالي به دنيا آمدم.  به وضوح خواهيد ديد اين جمله بسيار كوچك چه تاثير شگرفي  در زندگيتان خواهدگذاشت.  جملات تاكيدي كمك شاياني در برنامه ريزي ضمير ناخودآگاه  خواهدبود و در وي اين باور را پديد مي آورد كه با حالتي  ويژه به سوي موفقيتي عالي گام بردارد.  هر صبح وقتي از خواب برمي خيزيد به خود بگوييد امروز سعادت از هر طرف به سوي من خواهد آمد، آنقدر اين جمله را تكرار كنيد تا باور در شما پديد آيد و هر لحظه منتظر حادثه خوبي باشيد. امروز معجزه اي در زندگي شما رخ خواهد داد چون شما انتظار اين معجزه را داريد پس مطمئن باشيد حادثه اي خوب پشت در خانه است. لطفا" در را باز بگذاريد! !  3- پرهيز از تلقينات ديگران  مردم عادت دارند اولين بار به هر چيز با ديده شك بنگرند و گاهي با شدت آن را نفي كنند. سعي كنيد ازآرزوها و اهداف خود با كسي سخن نگوييد. هرگونه تلقين منفي از سوي اطرافيان باور شما را متزلزل مي كند. هيچ گاه در مقابل تحقق اهدافتان شك نكنيد. اگر چيزي مي خواهيد محكم  و با اراده تصميم بگيريد كه من مي خواهم.  اما صادق(ع)مي فرمايند: "هرگاه چيزي از خدا مي خواهي  آنگونه بخواه كه گويي آن چيز پشت در است و تنها بايد آن  را برداري. "اين زيباترين حد باور يك انسان است. باور استجابت دعا همان استجابت دعاست.  4- ارسال تصاوير ذهني دقيق از اهداف  تابه حال براي شما پيش آمده شي ء يا هر وسيله اي را كه  با همه وجود به آن علاقه داريد و خيال آن را در ذهن  مي پرورانيد بسيار غيرمنتظره از دوستي به شما هديه داده  شود؟ اين دقيقا" هنر ضمير ناخودآگاه است كه نسبت به تصاوير و اصوات حساسيت ويژه دارد. اگر به دفعات تصوير دقيق و موشكافانه اي از خواسته خود در ذهن بسازيم و يا موسيقي اي كه ما را به ياد خواسته معيني مي اندازد گوش  كنيم به زودي ذهن جاذب آن هدف زيبا خواهدبود. به ياد داشته باشيد تصوير ذهني تنها به اين معني نيست كه در ذهن  ساخته شود. تصويرذهني مي تواند به صورت يك نقاشي يا يك  نوشته تجلي يابد در پي تغيير باورها ذهن آماده مي شود تا با اعتماد به نفس عالي به سوي اهداف تعيين شده رهنمون  گردد.  ادامه دارد 
