 جمعي از روزنامه نگاران و كاركنان مطبوعات كه تصميم به  " تحصن قلم "در روز چهارشنبه داشتند درپي درخواست قائم  مقام وزارت فرهنگ و ارشاد اسلامي اعلام كردند اجراي اين  تصميم را يك هفته به تعويق مي اندازند. متن بيانيه اين  گروه به اين شرح است:  ما روزنامه نگاران و كاركنان مطبوعات در پاسخ به  درخواست آقاي مسجدجامعي، قائم مقام محترم وزارت فرهنگ و ارشاد اسلامي، مبني بر انتشار نشريات در روز چهارشنبه  23/4/78 اعلام مي داريم:  موارد متعدد توقيف مطبوعات از سال گذشته تاكنون و نقض  آشكار قانون اساسي و حقوق مردم و سلب امنيت از فعاليت  مطبوعات و روزنامه نگاران، با توقيف روزنامه سلام توسط دادستان ويژه روحانيت، كه به نظر حقوقدانان بدون رعايت  ضوابط قانوني انجام شده ابعاد گسترده تري يافته است.  اگر چه اعلام دادگاه ويژه روحانيت مبني بر تشكيل فوري  دادگاه روزنامه سلام با حضور هيات منصفه، موضعي معقول و سازنده به نظر مي رسد، اما با تاكيد بر اصل 168 قانون  اساسي و صلاحيت دادگاههاي دادگستري براي رسيدگي علني و با حضور هيات منصفه به جرائم مطبوعاتي، اقدامات موءثر جدي براي رفع مشكلات مطبوعاتي با رفع توقيف از سلام  قابل تحقق است.  ما روزنامه نگاران و كاركنان مطبوعات از اين رو، به  منظور ايجاد فرصت مناسب براي مقامات محترم قضايي در دادسراي ويژه روحانيت جهت بازنگري در تصميم متخذه و كمك  به تثبيت موقعيت قانوني مطبوعات و نيز ايجاد فضاي آرام  براي اقدامات عملي وزارت فرهنگ و ارشاد اسلامي به مدت  يك هفته برنامه زمين گذاردن قلم هاي خود را به تعويق  مي اندازيم. 
