   رضا كلانتري - طلا، بابك گرايلي - طلا، مهدي كهرم - طلا، پويا ساجدي - برنز گروه علمي فرهنگي: تيم چهار نفره دانش آموزي المپياد شيمي جمهوري اسلامي ايران، عنوان سوم جهان را در سي و يكمين المپياد جهاني شيمي كسب كرد.  به گزارش خبرنگار ما به نقل از باشگاه دانش پژوهان جوان،  در اين دوره از مسابقه ها كه در بانكوك پايتخت تايلند برگزار شد، مهدي كهرم، رضا كلانتري و بابك گرايلي موفق  به كسب مدال طلا و پويا ساجدي موفق به دريافت مدال برنز شد.  در اين مسابقات 193 دانش آموز برگزيده از 53 كشور جهان  حضورداشتند و كشورهاي آمريكا و كره جنوبي به ترتيب مقام هاي اول و دوم المپياد جهاني شيمي را به دست  آوردند.  اين دانش آموزان و سرپرستان آنان، در ساعت 4 و 15 دقيقه  روز چهارشنبه(23/4/78)از طريق فرودگاه مهرآباد وارد كشور مي شوند.  سال گذشته جمهوري اسلامي ايران، مقام چهاردهم را در اين  مسابقه بين المللي كسب كرده بود. 
