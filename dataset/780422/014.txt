   نگاهي به اهميت عوامل انساني در سازمانهاي توليدي و خدماتي امروزه مديريت بر عوامل انساني به عنوان يك اصل مهم در مديريت و براي رسيدن به اهداف سازمان محسوب مي شود; چون  استفاده بهينه از داراييهاي انساني و سرمايه اجتماعي  سازمان، مانند ساير داراييها چون كارخانه، نقدينگي،  ماشين آلات، تجهيزات و... مهم است و بايد از آن به نحو مطلوب و كامل استفاده شود اخيرا" در شركتهاي موفقي كه  كارآيي بالايي دارند، مديريت بر عوامل انساني به عنوان  يك اصل مهم و اجرايي شناخته شده و با تدوين روشها و رويه ها، عوامل انساني به عنوان عناصر حياتي وظيفه و نقش  آنها مطرح شده است.  عوامل دخيل در توليد و ارائه خدمات، به طور عمده شامل  تدارك مواد، روش توليد، نيروي انساني، ماشين آلات و تجهيزات است در ميان اين عوامل، بايد به نيروي انساني  به عنوان مهمترين عامل توليد و ارائه خدمات اشاره كرد;  زيرا پيش از آن كه هرگونه سازمان، سيستم، كارخانه،  كارگاه يا نظام مديريتي وجود داشته باشد، انسان همواره  به عنوان عامل توليد مطرح بوده است همچنين با بهره گيري  از تجربيات سازمانها و در مقياس كلان كشورهاي موفق  مي توان دريافت كه بهره گيري مناسب از نيروي انساني است  كه منجر به افزايش بهره وري هر مجموعه اي مي شود.  ژاپني ها نخستين كساني بودند كه به اين رمز پي بردند و همانطور كه مي دانيم امروزه، موفق ترين محسوب مي شوند.  در ژاپن به كاركنان به عنوان هسته هاي بهره وري و عوامل  بهبود عملكرد نگريسته مي شود، نه ابزارهاي انجام كارهاي  سازمان و در اين راستا نيز مديريت ارشد بايد با برقراري  ارتباط، مشاركت دادن و بهبود افراد، از اين عوامل  استفاده كند.  مديريت بايد براي برقراري ارتباط بين خود و ساير كاركنان،  اقدام به طرح پرسش هايي متفاوت از آنها، ارائه  پيشنهادات به شكل حضوري، تشويق جهت دادن ايده به زبان  خود آنها و به طور كلي حضور بيشتر در بين آنها كند و سپس  براي مشاركت دادن آنها بايد اقدام به تشكيل گروههاي كاري  خود كنترل و نيمه خودكنترل كرده، جلسات حل مشكل برگزار كند و در عين حال، آنها را در سود شركت مشاركت دهد و امنيت شغلي شان را حفظ كند. در نهايت نيز براي بهبود دانش و مهارتهاي كاركنان علاوه بر آموزش مستقيم، اقدام  به فراهم آوردن شرايط فراگيري در محيط كار نمايد، زيرا سازمان نه يك سالن سمينار آزمايشگاهي و نه يك آزمايشگاه  است. بنابراين بدون بهبود عوامل انساني، نمي توان اقدام  به بهره گيري مناسب از آنها كرد.  مي توان در بين عوامل مهم بازدارنده ارتباط بين كاركنان  و مديريت براي مشاركت مطلوب، به موارد زير اشاره كرد:  - وجود نوعي ديكتاتوري از سوي مديريت ;  - سخنگو بودن دست اندركاران به جاي شنونده بودن ;  - سوءال نكردن، پيشنهاد نخواستن، ايده نگرفتن و صحبت  نكردن با كاركنان با زبان مشترك ;  - نداشتن مهارتهاي هدايت گروه توسط سرپرستان و مديران ;  - و سعي در مخفي كردن اطلاعات از سوي بالادستان ;  البته در ارتباط با ايجاد حس تعلق در كاركنان،  راهكارهايي نيز به مديران پيشنهاد مي شود كه اهم آنها به  شرح زير است:  - تغيير رفتار مديران از اداره كنندگي به رهبري ;  - ايجاد محيط پذيراي اشتباه، نه چشم پوشي از آن ;  - گوش كردن همه جانبه به كاركنان ;  - رازداري و جلب اعتماد;  - و برگزاري نظرسنجي هاي مختلف به همراه اعلان نتايج  حاصل از تحليل آنها.  در بهبود بهره وري و كيفيت، فلسفه هاي فراگير چندي بكار گرفته شده اند كه برخي از آنها عبارتند از: مديريت كيفيت  فراگير(TQM)، نگهداري و تعميرات بهره ور فراگير(TPM)، توليد به موقع،(JIT). اين فلسفه ها در فراگير بودن  فعاليتهاي بهبود در سطح شركت، پايه اي و زيربنايي بودن  فعاليتهاي بهبود، مشتري گرا بودن، هماهنگي فعاليتهاي  بهبود با ساير برنامه هاي اجرايي سازمان، توجه به آموزش  روشهاي حل مسائل در همه سطوح سازمان و اتكا بر نوآوري و بهپويي با هم مشترك هستند.  از سوي ديگر در بين عوامل توليد، با توجه به نرخ بالاي  تبديل ارز و وضعيت صنعت، سخت افزار و تكنولوژي كشور،  اهميت بالاي حفظ، نگهداري و تعميرات ماشين آلات و تجهيزات صنعتي را بدون اضافه كردن هيچ دليل ديگري  مي پذيريم. زيرا قيمت آنها بسيار بالا بوده و جايگزيني  آنها براي كارخانجات بسيار مشكل است فلسفه فراگير مطرح  در اين راستا نگهداري و تعميرات بهره ور فراگير(TPM)است.  TPM در با همكاري همه جانبه كاركنان - بخصوص همكاري  نزديك واحدهاي توليد و نگهداري وتعميرات - مي توان ضمن  رسيدگي كامل به ماشين آلات و تجهيزات، نه تنها بهره وري  ماشين آلات و در نهايت سازمان را افزايش داد، بلكه  حساسيت كاركنان را نسبت به عيوب افزايش داده و در نهايت  محصولات را به لحاظ كيفيت ارتقاء داد. در اين ارتباط،  بايد منابع و شرايط نامساعد در سطح كارخانه مورد بررسي  قرار گيرد. براي رفع اين شرايط نامساعد بايد اقدامات  لازم در پيش گرفته شود.  اهميت نگهداري و تعميرات در يك سازمان توليدي  لازم است قبل از تشريح TPMبيشتر، به اهداف كلي نگهداري  و تعميرات اشاره شود كه همانا قبل TPM از فرهنگ سازماني  در كارخانجات مطرح بوده است. تمايل مديران به بهبود وضعيت نگهداري وتعميرات سخت افزارها، غالبا" به جهات زير بوده است:  - حفظ و نگهداري سرمايه ها، اعم از ساختمانها، تاسيسات،  تجهيزات و ماشين آلات، به منظور طولاني كردن عمر مفيد و افزايش بازدهي آنها;  - كاهش زمان بيكاري ماشين آلات ;  - كنترل و هدايت بهتر عوامل انساني با بهره گيري مناسب از آنها;  - امكان نصب و راه اندازي ماشين آلات با قابليت اطمينان  بالا;  - كنترل، ثبت و تحليل هزينه هاي نگهداري و تعميرات ;  - ايجاد محيط كاري امن به لحاظ سخت افزارها;  - كاهش ميزان ضايعات مواد، قطعات يدكي و ابزار;  - بهبود سيستم اطلاعات فني ;  - حفظ، نگهداري و تعميرات سيستم در وضعيتي مطلوب، براي  ايجاد انگيزه در كاركنان ;  مقدمه اي بر نگهداري و تعميرات بهره ور فراگير TPM به مفهوم يك سيستم فراگير و جامع نگهداري و تعميرات  براي همه عمر كل تجهيزات است كه در آن كليه افرادي كه به  طور مستقيم در امر توليد دخيل هستند، سعي در رسيدن به  توليدي بدون عيب، بدون از كارافتادگي و بدون حادثه، از طريق بهبود وضعيت ماشين آلات دارند. اصول اساسي TPMدر به قرار زير است:  اصل اول - حذف ضايعات عمده ناشي از خرابي، آماده سازي و تنظيم، بيكاري، نوسان سرعت عمليات، عيوب كيفي،  دوباره كاريها و نامناسب بودن مواد.  اصل دوم - پياده سازي سيستم نگهداري و تعميرات  برنامه ريزي شده براي ثابت نگه داشتن عمر قطعات، افزودن  بر دوام قطعات، تعميرات دوره اي و پيش بيني طول عمر قطعات.  اصل سوم - پياده سازي سيستم نگهداري و تعميرات خودكنترلي  و واگذاري مسئوليت انجام عمليات نگهداري و تعميرات به  كاركنان توليدي كه طي آموزش مرحله اي، مستمر و بلندمدت  صورت مي پذيرد.  اصل چهارم - اجراي فعاليتهاي پيشگيرانه در زمينه هاي  مختلف، بررسي قابليت اطمينان، اقتصادي بودن، قابل  نگهداري و تعميرات بودن، توان توليدي داشتن و داشتن  امنيت تحت عنوان فعاليتهاي مهندسي پيشگيري.  اصل پنجم - توجه به سهولت توليد و تضمين كيفيت در مرحله  طراحي محصول براي كاهش قيمت تمام شده و به كارگيري مناسب عوامل انساني، از طريق واگذاري كارهاي آسانتر به آنها.  اصل ششم - استفاده از هر فرصتي براي آموزش و پرورش  كاركنان توسط مديران و بهره گيري مديران از كاركنان با كمك مشاوران و بدون اتكاء محض بر آنها.  شايان ذكر است كه TPM در سيستمهاي نگهداري و تعميرات  برنامه ريزي شده و خودكنترلي مكمل يكديگر هستند و اگرچه  پس از استقرار سيستم نگهداري و تعميرات خودكنترلي - به  عنوان TPM مبناي - مسئوليت اجراي فعاليتهاي روزمره  نگهداري و تعميرات به كاركنان واگذار مي شود، همواره  فعاليت هايي كه احتياج به مهارتهاي ويژه دارند در زمره  فعاليت هاي سيستم نگهداري شده و تعميرات برنامه ريزي شده  مي گنجد.  اين فعاليت ها شامل پياده سازي ماشين آلاتي كه دليل از كارافتادگي آنها مشخص نيست و بعضا" سوار كردن آنها دشوار است و فعاليتهاي تعميراتي خطرناك خارج از حوزه عملكرد سيستم نگهداري وتعميرات خودكنترلي است.  نتيجه فلسفه هاي فراگير، اعم TPM از TQM، JIT و يك فرهنگ كار مثبت را با خود به همراه دارند كه در آن، همه كاركنان  تمايل به شركت در فعاليتهاي بهبود محيط كاري خود داشته و همه مديران از مشاركت كاركنان در فعاليتهاي بهبود پشتيباني مي كنند در اين ارتباط دو نكته حائز اهميت است.  نخست اين كه براي تغيير شيوه نگرش و محيط كار بايد به  افراد مسئوليت داد و در قبال پذيرش مسئوليت از سوي آنها،  به نوعي تعهد گرفت. دوم آن كه موفقيت در اجراي فلسفه هاي  فراگير، مستلزم ديد بلندمدت بوده و اجراي كامل آنها،  چندين سال به طول مي انجامد. البته بوده اند شركتها و كارخانجاتي كه ديد كوتاه مدت داشته و تلاش آنها صرفا"  براي افزايش مقطعي و بهبود بهره وري بوده است. در چنين  مواردي، به لحاظ از خودراضي بودن و خودخشنودي كاذب كاركنان به ويژه مديران، سيستم نيمه مستقر شده، پس از مدتي و پس از رسيدن به اهداف محدودي منقرض شده است.  كلام آخر آن كه اهميت به كارگيري TPM فلسفه در كارخانجات  و اجراي سيستم نگهداري و تعميرات خودكنترلي - به عنوان  مبناي اين فلسفه - به مثابه اهميت آگاهي و اشراف يك  راننده تاكسي بر چگونگي عملكرد اتومبيل خود، انجام  نگهداري مورد نياز و توانايي وي در انجام تعميرات جزئي و موردي لازم است. آيا به نظر شما، بدون وجود چنين  قابليتهايي، مي توان از يك راننده تاكسي، انتظار موفقيت  و كارايي داشت؟!  پس بياييد منتظر تغيير اذهان نباشيم تا آن گاه نظامي  جديد پياده كنيم، بلكه نظام جديدي بنا كنيم تا در آن،  اذهان متحول شوند.  دردانه داوري 
