 دفتر نشر فرهنگ اسلامي، به منظور اشاعه فرهنگ و معارف  بشري و نيز بهره گيري عموم علاقه مندان ديني، به گردآوري،  تنظيم و تلخيص مباحث پراكنده، مربوط به موضوعات معين،  در مجموعه عظيم ترجمه و تفسير نهج البلاغه، اثر جاودانه  استاد محمد تقي جعفري اقدام كرده است.  پاره اي از موضوعات، در مواضع گوناگون مجموعه ترجمه و تفسير نهج البلاغه، به مناسبتهاي مختلف، مورد تحليل و تفسير قرار گرفته و در هر مناسبت، آن موضوع از زاويه و جانب ديگري مورد نظر واقع شده است. به نحوي كه مجموعه  اين مباحث، كه مكمل هم هستند، تحليل نسبتا" مشروح و كاملي از آن موضوع مورد بحث است.  مجموعه" در تكاپوي معرفت "حدود يكصد موضوع، در زمينه هاي  گوناگون، مانند علوم انساني، علوم اجتماعي، تاريخ، دين،  سياست و.. را دربرمي گيرد.  كتابهاي قدرت، وحدت عالي انساني و انسان و رسالت انساني  از اين مجموعه هستند كه توسط محمدرضا جوادي گردآوري،  تنظيم و تلخيص شده است. هر يك از اين كتابها در قطع  پالتويي با شمارگان 3000 جلد براي اولين بار در سال 1378 به بازار نشر ارائه شده است. 
