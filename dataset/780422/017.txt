   گروه اقتصادي: طيف خشونت طلبي كه در 20 ماه اخير با حمله  به تجمعات مردمي، احضار و محاكمه و دستگيري مسئولان دولت،  ضرب و شتم اعضاي بلندپايه دولت در نماز جمعه، تحديد و تهديد مطبوعات و دست آخر حمله به خوابگاه دانشجويان سد راه برنامه اصلاحات رئيس جمهوري شده اند، از شاخه هاي  اقتصادي خود نيز براي بحران آفريني در عرصه اقتصاد از طريق اخلال در روابط خارجي جمهوري اسلامي، ناامني  اقتصادي و جمع آوري ارز استفاده مي كنند تا همزمان با خشكسالي گسترده اي كه در سطح كشور بروز يافته به مشكلات  موجود مردم و دولت بيفزايند در بازار تهران اين روزها شايعاتي بر سر زبان ها است كه يكي از شخصيت هاي شناخته  شده به جمع آوري دلار در بازار تهران مشغول است. دلالان  بازار سياه مي گويند كه يكي از دلايل اصلي كاهش ارزش پول  ملي و افزايش قيمت دلار و نوسانهاي شديد قيمت آن علاوه  بر بحران سازي اخيراين امر است.  شايد در سالهاي اخير براي همه دست اندركاران امور اقتصادي آثار مخرب فعاليت موازي برخي نهادها با اندوخته  مالي فراوان در اقتصاد كشور كاملا" روشن شده است و به  همين دليل در بودجه سال جاري براي اينگونه نهادها ماليات  وضع شده است.  دولت آقاي خاتمي اين روزها در چند جبهه در حال مقابله  براي حفظ حقوق مردم كشور است. در چنين شرايطي حمايت بيش  از پيش مردم و حفظ آرامش در چارچوب سياست هاي دولت  مي تواند تمامي معادلاتي را كه تدارك ديده شده است برهم  زده و حاكميت ملي را تثبيت كند.  كارشناسان اقتصادي در شرايط كنوني سازمان يافتگي  حركت هاي سياسي و حفظ آرامش و پرهيز از ايجاد تشنج را مهم ترين وظيفه همه دلسوزان كشور اعلام كرده اند.  خبرنگار ما براي اطلاع از كم و كيف تاثير اقتصادي رخداد كوي دانشگاه تهران با چند كارشناس و مسئول كشوري گفت وگو كرده است مهندس تاج الدين نماينده مردم اصفهان در مجلس  شوراي اسلامي گفت: به طور قطع مسائل اقتصادي و سياسي  تاثير متقابل بر يكديگر دارند و نمي توانند به عنوان دو مقوله مجزا مطرح باشند زيرا مسائل جامعه امروز ما مانند دانه هاي زنجير به هم پيوسته اند وي از رخداد كوي  دانشگاه تهران به عنوان فاجعه بزرگ ملي ياد كرد و گفت:  به خاطر ندانم كاري ها و دوري از نگرش صحيح، مسئله  آنچنان عميق و بغرنج است كه حتي قلب رهبر معظم انقلاب را آزرده است.  وي با ذكر اينكه حضور گسترده و بي شائبه مردم در دوم  خرداد در انتخابات رياست جمهوري زمينه حركت جامعه به سمت  و سوي ثبات در عرصه هاي بين المللي را فراهم و سرمايه گذاري و شكوفايي اقتصادي را نويد مي دهد گفت: به  طور قطع بروز اين گونه رخدادها تاثير منفي بر روند رو به  رشد شكوفايي اقتصاديي مي گذارد و تاثير منفي بر اذهان  جامعه مي گذارد و اين دغدغه را بوجود مي آورد كه ما به  دست خودمان به دشمن بهانه مي دهيم تا تركتازي كند و فشارهاي خود را بر ما تحميل نمايد.  تاج الدين با اشاره به اينكه حفظ حقوق و حرمت انساني  براي همه ما بايد اهميت داشته باشد گفت: بايد به سمتي  حركت كنيم تا اين موضوع سامان اساسي پيدا بكند و برخورد جدي و دور از هياهو با عاملان صورت گيرد و افرادي كه با بي مسئوليتي وزارت اطلاعات و نيروي انتظامي را منفعل  كردند از اين برنامه جدا شده از مردم و جامعه طرد شوند.  عضو شوراي مركزي حزب اسلامي كار همچنين خاطرنشان كرد: جا دارد پس از صحبت هاي مقام معظم رهبري و رئيس جمهوري  دانشجويان براي آنكه بتوانند به اهداف خود- كه همان  اهداف كلان كشور و نظام است برسند- آرامش را سرلوح كار خود قرار دهند و در يك بستر معقول و فضايي آرام موضوع را دنبال كنند و اجازه بدهند كه ملت بيش از اين به ويژه در بعد اقتصادي لطمه نخورد.  نماينده جامعه كارگري تاثير رخداد كوي دانشگاه بر توليد و اشتغال را قطعي دانست و گفت: همه نيروهاي جوياي كار و همه كساني كه دل در گرو توليد دارند از اين وضعيت نگران  هستند. نگراني آنها بجاست زيرا جامعه اي كه در راستاي  اشتغال گام برمي دارد بايد احساس امنيت بكند و اكنون به  اين امنيت خدشه وارد آمده است.  وي در پايان از جامعه كارگري خواست با تكيه بر قانون  همچون گذشته آينده نگري و دغدغه آباداني كشور را مدنظر داشته باشند هر چند اين موضوع دغدغه آفرين را نمي توان  از جامعه كارگري در بخش توليد و اشتغال جدا كرد.  دكتر باقر قديري اصل استاد دانشگاه تهران و ا قتصاددان  نيز درباره درگيري هاي خشونت بار چند روز اخير در تهران  و بعضي از شهرستانها و اثرآن بر اقتصاد كشور به خبرنگار ما گفت: وقايع اتفاق افتاده در روزهاي اخير نه تنها از نظر روحي و رواني تاثير بسيار نامطلوبي داشته بلكه اثرات  منفي عمده اي نيز بر اقتصاد و سرمايه گذاري در كشور داشته است.  وي افزود: كسي كه سرمايه گذاري مي كند بايد در آينده از آن بهره برداري كند اما زماني كه آينده تاريك باشد اين  نااميدي و تاريكي باعث مي شود كه سرمايه گذاران نسبت به  اين امر دلسرد شوند.  وي در ادامه گفت: وقوع چنين مسائلي در كشور بر سرمايه گذاران خارجي هم بي تاثير نيست، زيرا آنها هم  علاقمند به سرمايه گذاري و مشاركت در كشوري هستند كه  بي ثباتي در آن وجود نداشته باشد در واقع اين رويدادها ضدسرمايه گذاري اعم از داخلي و خارجي است در حالي كه  براي مقابله با مشكلاتي نظير تورم و بيكاري راهي جز سرمايه گذاري وجود ندارد.  دكتر فريبرز رئيس دانا، اقتصاددان درباره حوادث اخير دانشگاه مي گويد اگر منشا تشنج و مسائل سياسي كه در جامعه بوجود مي آيد مشخص باشد ممكن است بر مسائل اقتصادي  تاثيرات جدي نداشته باشد چون مردم فكر مي كنند اين مسائل  بالاخره حل مي شود. اما وقتي مسئله مربوط به يك تحول  اساسي ا ست سرمايه گذارها عقبنشيني مي كنند و منتظر شرايط بعدي مي مانند.  وي گفت: در حالي كه افكار عمومي مي داند ا ين خشونت ها از كجا هدايت مي شوند كسي نمي خواهد مسئوليتش را بر عهده  بگيرد.  او خاطرنشان مي كند: وقتي جان جوانان اينگونه در معرض  آسيب قرار مي گيرد، وقتي نيروي انتظامي سرخود حمله  مي كند و مسئوليتي هم براي ارائه دليل نمي بيند جو بي اعتمادي و تشنج بوجود مي آيد شما انتظار داريد صاحبان  سرمايه هاي داخلي و خارجي چگونه فكر كنند؟ دكتر بهمن آرمان، استاد دانشگاه نيز گفت حوادث اخير نبايد موجب نگراني شود. وي مي گويد: اين اتفاق ها در جهان امروز، روزمره تلقي مي شوند و در كمتر كشوري از جهان است كه اين گونه رويدادها اتفاق نيافتد ولي ما بايستي سعي كنيم بازتابچنين مواردي بر مسائل اقتصادي  اندك باشد.  وي تاكيد كرد: واقعيتها نشان مي دهد كه اين امور تاثير چنداني بر اقتصاد كشور ندارند چون اقتصاد كشور ايران به  لحاظ منابع و هزينه ها كاملا" دولتي است.  دكتر آرمان معتقد است اين گونه وقايع توجه مردم را از مسائل اساسي به سمت مسائل مهيج سوق مي دهد و رسانه هاي  گروهي بايد با بلوغ خود نگذارند اين گونه مسائل در جامعه  بر حقايق سايه بيافكند. 
