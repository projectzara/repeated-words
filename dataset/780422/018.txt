 گروه اقتصادي: معاون بازرگاني داخلي شركت پشتيباني امور دام كشور اعلام كرد: به منظور كاهش خسارت هاي ناشي از خشكسالي در بخش دام، امسال 2 ميليون راس دام ازروستائيان  و عشاير كشور از سوي اين شركت خريداري مي شود.  بهزاد جلاليان ديروز در جمع خبرنگاران گفت: تاكنون  به دليل خشكسالي 3500 ميليارد ريال خسارت به دامداران  كشور وارد شده كه 90 درصد آن مربوط به دامداري هاي سنتي  و عشايري است كه دام سبك دارند.  وي افزود: به دليل خشكسالي ميزان عرضه دام از سوي  دامداران بيشتر خواهدشد. از اين رو خريد دام از دامداران  از يك ماه قبل آغاز شده و تاكنون 361هزار راس دام از دامداران به ازاي هر كيلوگرم گوسفند زنده 6300 ريال خريداري شده است اين روند همچنان ادامه دارد.  به گفته وي براي تامين علوفه مورد نياز دامداري ها، در سال جاري 500 هزار تن جو از خارج وارد مي شود كه نخستين  محموله آن تا هفته آينده به ميزان 50 هزار تن وارد كشور مي شود. اين ميزان واردات 50 ميليون دلار هزينه ارزي  دارد. وي گفت: اين شركت سال گذشته 70 هزار تن گوشت قرمز توزيع كرد كه 28 هزار تن آن در قالب سهميه يارانه اي با اختصاص 115 ميليارد ريال يارانه، عرضه شد.  وي افزود: بخش خصوصي پس از دريافت مجوزهاي لازم از سوي  وزارتخانه هاي جهادسازندگي و بازرگاني مجاز به واردات  گوشت قرمز و جو با ارز واريزنامه اي است. جلاليان افزود:  با اين ميزان واردات دان در سال گذشته 500 ميليون قطعه  جوجه ريزي شد كه 2 درصد نسبت به سال 76 افزايش داشت.  وي گفت: وظيفه تنظيم بازار مرغ و تخم مرغ به عهده وزارت  بازرگاني است، امااين شركت به منظور ذخيره سازي اين  محصولات، خريد مرغ از مرغداران راظرف چند روز گذشته آغاز كرده است. قيمت خريد گوشت مرغ توسط اين شركت  دربسته بندي هاي معمولي هر كيلوگرم 8350 ريال و در بسته بندي كارتني 8750 ريال است. 
