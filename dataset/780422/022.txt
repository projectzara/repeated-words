 عصر تازه قطببندي هاي اقتصادي در جهان كه از فرداي  فروپاشي سامانه اقتصاد سوسياليستي آغاز شده است، ضمن  تشديد رقابت هاي اقتصادي الزاماتي را در زمينه بهبود كيفيت كالاها در قالب يك استاندارد جهاني نيز به همراه  داشته است. اين قبيل پيامدها را مي توان در شبكه اي از مقررات، ضوابط و قانونمندي هايي كه از سوي سازمان تجارت  آزاد جهاني "گات "اعلام شده است جست وجو كرد. به اين  ترتيب دهها كشور از سراسر جهان كه به اين نظام  پيوسته اند به الزامات آن از حقوق موسوم به "كپي رايت " تا انواع استانداردهاي نوين كه با عنوان "ايزوها" معرفي  مي شوند، گردن نهاده اند و بديهي است اگر از اين مقررات  تخطي كنند در عرصه مبادلات عمده تجاري و اقتصادي و حتي  فرهنگي جهان منزوي خواهند شد.  همچنان كه در گزارش حاضر آمده است، جمهوري اسلامي ايران  جزو معدود كشورهاي جهان است كه هنوز به عضويت گات در نيامده است اما با توجه به زمينه هايي كه براي پذيرفتن  عضويت كشور ما در اين سازمان جهاني فراهم مي شود، بايد نسبت به آماده سازي همه جانبه بخش توليد و تجارت خود براي قرار گرفتن در اين حيطه قانونمند اقدام كنيم. بهبود كيفي توليدات صنعتي و مراعات استانداردهاي گوناگون كه  تازه ترين آن ايزو 14000(استاندارد محيط زيست)مي باشد،  از جمله اين اقدامات مي باشد.  رعايت حقوق فرهنگي و هنري پديدآورندگان اين آثاردر سراسر جهان كه به طور مسلم تضمين حقوق موءلفان و هنرمندان ما را نيز در پي خواهد داشت، از ديگر الزامات پيوستن به گات  است كه بايد مورد توجه قرار گيرد.  در سال 1948 ميلادي نمايندگان 56 كشور جهان گردهم آمدند تا منشور 38 ماده اي گات را به تصويب برسانند. از آن  زمان بيش از 50 سال مي گذرد و طي 8 دور نشست اين گروه  ضوابط زيادي به موافقت نامه اوليه افزوده شده است.  تصويب پيمان نامه گات و توسعه آن براساس اين تفكر شكل  گرفت كه قدرتمندترين نيروي محركه رشد اقتصادي جهان،  تجارت است و دستاوردي كه اين موافقت نامه در سالهاي  پاياني قرن بيستم به همراه دارد آزادسازي تجاري مي باشد.  گات يا همان موافقت نامه عمومي و تعرفه و تجارت كه نام  نخستين سازمان تجارت جهاني كنوني است منجربه تغييرات  تكنولوژيك در حوزه ارتباطات، حمل و نقل و اطلاعات  آزادسازي تجاري در جهان شده است.  در نشست هاي اوليه گات(سازمان تجارت جهاني)بيشتر تعرفه ها و موافقت نامه هاي مصوب در زمينه صنعت بود اما در دور اروگوئه(برگزاري نشست هشتم گات در كشور اروگوئه) حوزه هاي كشاورزي، منسوجات و پوشاك، خدمات و حقوق مالكيت  معنوي را نيز تحت پوشش قرار داد.  در همان نشست بود كه مذاكراتي براي تشكيل سازمان تجارت  جهاني(W. T. O)از اول ژانويه 1995 صورت گرفت و ضوابطي  نيز به منظورتضمين اجراي موافقت نامه هاي مصوب در آن  درنظر گرفته شد.  اكنون حدود 131 كشور عضو سازمان تجارت جهاني در تمام  كشورهاي عضو سابق موافقت نامه گات به عضويت اين سازمان  درآمده اند. بررسي هاي انجام شده نشان مي دهدكه در مورد پيوستن ايران به گات W يا. T. O در زمان حكومت رژيم سابق  توجهي به اين موضوع نشد و پس از انقلاب نيز به دليل  شرايط خاص كشور به ويژه وجه غالب اقتصاد دولتي تا مدتها ضرورتي براي پيوستن به اين توافق نامه جهاني احساس  نمي شد. با درنظر گرفتن زمان ازدست رفته، ايران تاكنون  از اطلاعات و موضوعات مطرح در گات دورمانده است. درحال  حاضر نيز در شرايطي به عنوان ناظر در گات حضور يافته كه  چيزي به پايان سالهاي قرن حاضر نمانده است.  براساس اطلاعات موجود ايران در سال 1995 ميلادي تقاضاي  عضويت خود را مطرح كرد.  به تازگي وزير كار و امور اجتماعي كشورمان يكي از دلايل  اصلي ركود صنايع كشور را ناكارايي بخش تجارت اعلام داشته  و تاكيد كرده كه براي مقابله با بحران بيكاري و ارائه  راهكارهاي مناسب براي اشتغال فقط در سايه مبادلات  اقتصادي و تجاري فعال است كه مي توانيم مشاغل فراواني  ايجاد كنيم. وي همچنين تاكيد كرده است كه عدم رونق صنايع  بخاطر مشكلات فروش كالا، زمينه اي را فراهم كرده است كه  مديران صنايع به جاي پرداختن به بهبود كمي و كيفي  توليدات، بيش از هر چيز نگران فروش محصولات خود باشند و اكنون در غياب يك بخش تجارت سالم و فعال در كشور فقط گروهي دلال با احتكار و افزايش تورم سود مي بردند.  مديركل صنايع فلزي و لوازم خانگي وزارت صنايع و فلزات  نيز در اين خصوص خاطر نشان كرده است كه هم اكنون ميزان  توليد برخي از لوازم خانگي در كشور تا 3 برابر تقاضاي  بازار مصرف داخلي است. وي علت اين وضعيت را افزايش  هزينه هاي توليد و گراني قيمت نسبت به قدرت خريد مردم  ذكر كرده است. وي تاكيد كرده كه براي ورود به بازارهاي  منطقه بايد تلاش شود زيرا مشكل فروش برخي از اقلام لوازم  خانگي در آينده مشكل تر نيز خواهدشد.  از سوي ديگر بنابه برخي از تحليل هاي كارشناسي و آمارهاي  منتشر شده سالانه حدود 64 ميليون تومان انواع كالاي  قاچاق كشف و ضبط مي شود و اگر اين ارقام كشف شده فقط يك  دهم كل كالاهاي قاچاق كشور باشد مي توان چنين نتيجه گرفت  كه سالانه در مجموع حدود 2 ميليارد دلار انواع كالاها به طور غيرمجاز و قاچاق از كشور خارج مي شود. با ادامه  اين روند و وضعيت ركود بخش تجارت در كشور، آسيبپذيري  اين بخش روزبه روز افزايش يافته و در شرايطي كه مسئولان  كشور اتفاق نظر دارند راهكار اساسي بهبود و نجات بخش  توليد و اشتغال كشور ازطريق تجارت ممكن است، ضروري است  كه تاثيرات كلي تحولات داخلي و جهاني بخش تجارت بر ساختار كلي اقتصادي كشور مورد توجه جدي تري قرار گيرد.  در اين گزارش تلاش شده است كه ضمن بررسي منافع عمومي  عضويت در سازمان تجارت جهاني به آثار پيوستن ايران به آن  و وضعيت كلي ساختار صنايع كشور مورد ارزيابي قرار گيرد.  اهداف سازمان تجارت جهاني  در سال 1946 شوراي اقتصادي و اجتماعي سازمان ملل متحد كميته اي مركب از 19 كشور صنعتي را تشكيل داد كه 70 درصد تجارت جهاني را در دست داشتند.  وظيفه اين كميته ايجاد يك سازمان بازرگاني جهاني براي  رفع تبعيض ها و محدوديت هاي صادراتي، كاهش حقوق گمركي و برقراري تجارت آزاد بود. توافق نامه هايي كه توسط اين  كميته در سال 1947 تهيه شد از سال 1948 به مرحله اجرا درآمد.  اصول و هدفهاي سازمان تجارت جهاني مشتمل بر 38 ماده و تعداد زيادي ضمائم و فهرست كالا و دربرگيرنده هزاران  تخفيف گمركي بود كه به طور متقابل توسط اعضا به يكديگر اعطا مي شود. به واقع اين سازمان بر دو اصل عدم تبعيض در تجارت و اصل امتياز متقابل بنا شده است.  همه اين مواد بر اين اساس تدوين شده كه سطح زندگي را براي كشورهاي عضو ارتقاء دهد، امكانات اشتغال كامل را فراهم آورد، درآمدهاي واقعي و سطح تقاضا را افزايش دهد،  از منابع جهاني موءثرتر بهره برداري شود و درمجموع تجارت  بين المللي گسترش يابد. همچنين موانع موجود بر سر راه  مبادلات بين المللي برداشته شود.  برپايه اصل عدم تبعيض اگر كشوري بر واردات كالااز كشور بخصوصي تعرفه گمركي وضع كند بايد به همان نسبت بر واردات  همان كالا از تمام كشورهاي عضوسازمان تعرفه بگذارد.  بر پايه اصل امتياز متقابل نيز اگر كشوري درصد تعرفه  گمركي واردات يك يا چندكالا از كشور ديگر را تقليل دهد كشور دوم نيز بايد به همان نسبت تعرفه هاي گمركي واردات  از كشور اول را كاهش دهد.  همچنين پيش بيني شده است كه براي حفاظت از منافع ملي  برحسب ضرورت برخي موارد از شمول قوانين و مقررات سازمان  تجارت جهاني خارج شود.  يك كارشناس اقتصادي مي گويد: از ديد كلي، منافع عمومي كه  با عضويت در سازمان تجارت جهاني براي اعضا به ارمغان  آورده مي شود، قابل توجه است. از جمله اين منافع عمومي  مي توان برخورداري از اصل عدم تبعيض، دسترسي مداوم و مطمئن به بازارها، مشاوره و حل و فصل اختلافات تجاري،  مجمعي براي مباحثات چند جانبه و خصوصي، برخورداري از كمك هاي فني براي كشورهاي در حال توسعه اشاره كرد.  آثار پيوستن ايران به سازمان تجارت جهاني  وقتي نخستين نشست(W. OT)(سازمان تجارت جهاني)برگزار شد فقط 8 كشور جهان در خارج اين سازمان قرار داشتند و 131 كشور عضو رسمي آن و 28 كشور نيز در حال انتظار براي  عضويت دائم بودند و ايران يكي از اين 8 كشور بود كه تا آن هنگام(1995 ميلادي)اقدام جدي براي عضويت به عمل  نياورده بود. در جريان اين نشست بود كه به 8 كشور باقي  مانده مهلت داده شد كه تا 5 سال آينده(تا سال 2000 ميلادي)رسما" درخواست عضويت بدهند وگرنه تعرفه هاي خاص  مربوط به كشورهاي غير عضو براي آنها به اجرا درخواهد آمد.  به عبارت روشن تر، تعرفه هاي سنگين گمركي بر محصولات  صادراتي اين كشورها بسته خواهد شد كه معناي روشن آن  انزواي كامل تجاري و اقتصادي در جهان است !  ايران در چنين شرايطي و با عقبماندن از كليه اطلاعات  تجارت جهاني - فعاليت 50 سال گذشته اين سازمان - تقاضاي  عضويت خود را به اين سازمان اعلام كرد.  به اعتقاد صاحبنظران علت عدم عضويت ايران در طول سالهاي  قبل از انقلاب در سازمان تجارت جهاني، سهم بالاي فعاليت  دولت در ساختار اقتصاد كشور و نيز وجود درآمدهاي سرشار نفتي بوده است پس از پيروزي انقلاب اسلامي نيز تحت  تاثير عواملي مانند تحريم اقتصادي ايران، تيرگي روابط با كشورهاي غربي، بروز جنگ تحميلي عراق عليه ايران، بلوكه  شدن دارائي هاي كشور در بانكهاي خارجي، افزايش هزينه هاي  دولتي، فرار سرمايه ها از كشور، كاهش منابع ارزي، زمينه  مساعد را براي جهت گيري و اتخاذ تصميم در اين خصوص فراهم  نكرد. از همين رو حدود 6 سال پيش كميته اقتصادي هيات  دولت، وزارت بازرگاني را مامور تشكيل كميسيوني براي  بررسي زمينه هاي الحاق و عضويت به اين سازمان كرد.  مهندس همايون حيدري كارشناس ارشد مهندسي صنايع در اين  باره مي گويد: بايد ديد كه آيا تحولات بسيار شگرف و در عين حال سريع در اوضاع اقتصادي و تجاري جهان براي كشور ما يك چالش يا يك تهديد به حساب مي آيد و يا اينكه اين  تحولات مي تواند نويدبخش فرصتهاي خوبي براي بهبود و ارتقاء كيفيت و كاهش قيمت تمام شده محصولات و خدمات قابل  عرضه براي مشتريان جهاني باشد؟ وي مي گويد: تحولاتي كه در راه است و از تاريخ 11 دي ماه  1379(آغاز سال 2001 ميلادي)توسط سازمان تجارت Wجهاني.  T. O))رسما" آغاز خواهد شد به طور حتم وضعيت كشورهاي  جهان را تحت تاثير قرار خواهد داد اما نكته مهم آن است  كه آيا كشورهاي در حال توسعه نيز خواهند توانست زمينه و آمادگي لازم را در خود بوجود آورند تا بتوانند از مشكلات  و چالشهاي نردباني براي رشد و توسعه اقتصاد خود بردارند!  سازمان تجارت جهاني به عنوان جانشين گات از اول ژانويه  1995 فعاليت خود را آغاز كرد و ضروري است كه جايگاه اين  سازمان و نقش آن در تحولات اقتصادي و تجاري جهان مورد بررسي دقيق و كارشناسي قرار بگيرد.  وي مي افزايد: بخش اعظم تجارت جهاني بين اعضاي اين  سازمان(متشكل از 130 كشور)جريان خواهد داشت. اگر آزادسازي تجارت و جهاني شدن اقتصاد ملي كشورها دو ويژگي  مهم دهه اول قرن 21باشد نيروي محركه آن سازمان تجارت  جهاني خواهد بود. حجم صادرات جهان در سال 1997 ميلادي  بيش از 75 هزار ميليارد دلار بود و از اين ميزان سهم  كشورها فقط حدود 12 ميليارد دلار بوده است اگر ما يك  درصد جمعيت كره زمين را در اختيار داشته باشيم - كه داريم -  بايد حداقل يك درصد توليد ناخالص جهاني را نيز داشته  باشيم، در صورتي كه اكنون فقط يك دهم درصد توليد ناخالص  جهاني متعلق به كشور ماست ! در حالي كه بايد حداقل يك  درصد صادرات جهاني يعني معادل 75 ميليارد دلار متعلق به  كشور ما باشد.  ويژگيهاي اقتصاد كشور ما طبق نتايج بررسيهاي به عمل آمده در طول دو دهه گذشته،  گرچه تحولات اقتصادي كشورمان در جهت بهبودبخش صنعت حركت  كرده است اما روند بهبود در اين بخش هيچ گاه پيوسته و پايدار نبوده، زيرا اين بخش همواره تحت تاثير شوك هاي  گوناگون از جمله نوسانات ارزي بوده است. وابستگي اين بخش  به واردات مواد اوليه خارجي گرچه در طول دوران روند بهره برداري را افزايش داده اما در مجموع بازدهي كم،  بيانگر مشكلات متعدد در خصوص اشتغال بيش از حد نياز،  مسايل مديريتي، انعطاف ناپذيري قوانين و مقررات است.  بنابه اظهارنظر كارشناسان به لحاظ مزيت نسبي توليد زير بخش هاي صنايع نساجي و فلزات اساسي داراي بيشترين مزيت و صنايع ماشين آلات داراي كمترين مزيت است و صنايع شيميايي  و غذايي داراي مزيت بالقوه است و با اتخاذ سياستهاي  مناسب امكان رقابت در بازارهاي جهاني را دارا مي باشند.  ادامه دارد 
