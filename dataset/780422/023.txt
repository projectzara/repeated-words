 گروه ورزشي: تيم آلمان مقام نخست رقابت هاي واليبال  مردان بازي هاي ورزشي جهاني دانشجويان را كه در شهر پالماي اسپانيا جريان دارد، به خود اختصاص داد.  به گزارش خبرگزاري رويتر از پالما، تيم آلمان در ديدار پاياني اين رقابت ها مقابل تيم ژاپن به برتري 3 بر يك  دست يافت و جام قهرماني را به خانه برد.  ديدار رده بندي را نيز دو تيم اسپانيا ميزبان اين  رقابت ها و كره جنوبي برگزار كردند كه اين ديدار 3 بر 2 به سود تيم ميزبان به پايان رسيد. 
