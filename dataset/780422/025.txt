   فوتبال جام ملتهاي آمريكاي جنوبي  گروه ورزشي: مرحله نيمه نهايي رقابت هاي جام ملتهاي  آمريكاي جنوبي سه شنبه و چهارشنبه در پاراگوئه برگزار مي شود تا چهره دو تيم فيناليست مشخص شود.  برزيل كه در مرحله يك چهارم نهايي با درخشش بازيكنان  تكنيكي اش چون رونالدو، ريوالدو، امرسون و... آرژانتين  را از پيش رو برداشت فردا در اين مرحله به مصاف مكزيك  مي رود قهرمان دوره پيش در اوج آمادگي بسر مي برد و براي رسيدن به فينال بايد مكزيك را قرباني كند.  تيم مكزيك نيز با تك ستاره هاي خود مانند خورخه كامپوس و هرناندز بهترين گلزن اين تيم در جام جهاني مي خواهد براي  حريف صاحبنام خود دردسرساز باشد.  در بازي ديگر اين مرحله سه شنبه شيلي به مصاف اروگوئه  مي رود. اروگوئه بعد از افول بازيكنان نام آورش چون انزو فرانچسكولي يك دوره ركود را طي كرده بود حال به دوران  تحول نزديك مي شود و با گروهي از بازيكنان جوان موفق شد پاراگوئه ميزبان رقابت ها را در مرحله يك چهارم نهايي  حذف كند. شيلي براي رسيدن به فينال به ايوان زامورانو اميد دارد.  اين بازيكن در مرحله يك چهارم نهايي گل سرنوشت ساز تيمش  را وارد دروازه كلمبيا كرد مارچلو سالاس كه در مرحله يك  چهارم نهايي به دليل دو اخطاره بودن غايب بود در اين  بازي در كنار زامورانو قرار مي گيرد. 
