 گروه ورزشي: "اريش ريبك "ديروز اعضاي تيم ملي فوتبال  آلمان براي شركت دررقابتهاي جام كنفدارسيون ها را معرفي  كرد كه در ميان آنان پنج بازيكن براي نخستين بار به اردو فراخوانده شده اند.  به گزارش خبرگزاري رويتر از بن، "سيمون جنتسچ "،" فرانك  بومان"،" رونالد مول "،" برند اشنايدر" و" روبرت انكه "پنج  بازيكني هستند كه نخستين حضور خود در تيم ملي فوتبال  آلمان را تجربه خواهند كرد اين درحالي است كه نام "لوتار ماتئوس" كاپيتان سابق اين تيم و تيم بايرن مونيخ بار ديگر در فهرست بازيكنان دعوت شده به چشم مي خورد.  اسامي نفرات دعوت شده از سوي اريش ريبك براي حضور در اردوي آمادگي تيم ملي فوتبال آلمان به شرح زير است.  دروازه بان ها: روبرت انكه، سيمون جنتسچ، ينس لمن  مدافعان: فرنك بومان، توماس لينكه، لوتار ماتئوس، ينس  نووتني، كريستين وورنز بازيكنان مياني: ميشل بالاك، يورگ هنريش، رونالد مول،  لارس ليكن، برند اشنايدر، مهمت شول، داريوز وسز مهاجمان: ماركو بوده، هورست هلدت، اولف مارشال، اوليور نويل، ميشل پرتز مسابقه هاي فوتبال قهرماني جام كنفدراسيون ها با شركت  قهرمان هاي قاره هاي گوناگون در روزهاي دوم تا سيزدهم  مرداد ماه سال جاري در مكزيك برگزار خواهد شد. 
