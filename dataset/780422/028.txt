 وزير امور خارجه پاكستان اعلام كرد، مبارزين كشميري  عقبنشيني از ارتفاعات كارگيل در كشمير را آغاز كرده اند.  به گزارش خبرگزاريها، سرتاج عزيز گفت، مسئولان بلندپايه  نظامي هند و پاكستان پس از دو ماه مناقشه ديشب به يك  توافق در مورد جداسازي نيروها در كشمير دست يافتند. وي  در يك كنفرانس خبري در اسلام آباد گفت، خروج رزمندگان  مسلمان نفوذكننده از پاكستان به بخش تحت كنترل هند در كشمير در بخش كاكسار آغاز شده است.  آتال بيهاري واجپايي نخست وزير هند نيز با تاييد اين  خبر گفت، چريكها از مناطق زيادي از كارگيل عقبنشيني  كرده اند.  جرج فرناندز وزير دفاع هند نيز گفت، عمليات هوايي اين  كشور در بخش كارگيل متوقف شده است.  وي با اشاره به اينكه هيچ گونه توافقي ميان دو طرف در مورد آتش بس و توقف عمليات نظامي صورت نگرفته است گفت،  اسلام آباد وعده داده است كه چريكهاي مسلمان ظرف يك  هفته از كارگيل خارج شوند. به دنبال اين وقايع، خط مرزي  كشمير ديروز براي اولين بار بعد از دو ماه درگيري آرام  بود.  سخنگوي كاخ سفيد با استقبال از توافق ميان هند و پاكستان، عقبنشيني چريكها از منطقه كشمير را يك گام  مهم و مثبت خواند. 
