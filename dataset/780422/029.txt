 سي و پنجمين نشست سران كشورهاي عضو سازمان وحدت آفريقا ديروز در الجزيره، پايتخت الجزاير آغار به كار كرد.  به گزارش خبرگزاري فرانسه، در اين نشست سه روزه كه با حضور 40 تن از روءساي جمهور و نخست وزيران كشورهاي  آفريقايي برگزار شد، موضوع جنگ ميان كشورهاي آفريقايي و همچنين جنگهاي داخلي در اين قاره مورد بررسي قرار مي گيرد.  در اين اجلاس همچنين رياست سازمان وحدت آفريقا از سوي  پليس كومپائوره رئيس جمهور بوركينافاسو به عبدالعزيز بوتفليقه رئيس جمهور الجزاير تحويل داده مي شود.  ياسر عرفات رئيس دولت خودگردان فلسطين، نلسون ماندلا رئيس جمهور سابق آفريقاي جنوبي و عصمت عبدالمجيد دبيركل  اتحاديه عرب و معمر قزافي رهبر ليبي نيز از جمله  شركت كنندگان در اين نشست هستند.  در اين نشست سه روزه پيش نويس بيانيه اي كه پيشتر توسط وزراي خارجه اين كشورها تهيه شده است توسط سران كشورهاي  عضو سازمان وحدت آفريقا مورد بررسي و تصويب نهايي قرار خواهد گرفت.  در اين پيش نويس بر مبارزه با تروريسم و مقابله با فقر در اين قاره تاكيد شده است. 
