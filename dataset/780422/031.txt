 ديپلماتهاي غربي گفتند، در پي موافقتنامه آتش بسي كه  روز شنبه در لوزاكا از سوي شش كشور درگير در جنگ كنگو به امضاء رسيد سازمان ملل به زودي مجوز استقرار نيروهاي  پاسدار صلح را در جمهوري دموكراتيك كنگو صادر مي كند و شمار اين نيروها ممكن است به 20 هزار نفر برسد.  به گزارش خبرگزاري فرانسه، "برنار ميه "معاون دبير كل  سازمان ملل در امور عمليات پاسداري از صلح گفت، كوفي  عنان دبير كل سازمان ملل از شوراي امنيت خواسته است  هزاران سرباز پاسدار صلح را به اين كشور جنگ زده اعزام  كند.  منابع ديپلماتيك اعلام كردند، دبير كل سازمان ملل ممكن  است خواستار اعزام 15 تا 20 هزار سرباز كلاه آبي به  جمهوري دموكراتيك كنگو شود كه در جريان 2 سال جنگ داخلي  ويران شده است.  در موافقتنامه آتش بس كه روز شنبه در لوزاكا به امضاء 6 كشور درگير در مناقشه كنگو رسيد پيش بيني شده است  سربازان سازمان ملل پس از آغاز عقبنشيني نيروهاي خارجي  از خاك كنگو در اين كشور مستقر شوند برنار ميه روز شنبه به اعضاي شوراي امنيت گفت، كوفي عنان نمي خواهد بين برقراري آتش بس و استقرار 400 تا 500 ناظر نظامي  سازمان ملل در اين كشور وقفه اي ايجاد شود.  قرار است يك هيات ارزيابي سازمان ملل در روزهاي آينده  يعني يك هفته پيش ازورود ناظران به كينشازا به اين كشور برود. 
