 دبيركل اتحاديه عرب خواستار تعديل سياستهاي آمريكا در قبال ليبي و رفع تحريمها عليه اين كشور شد. به گزارش  ايرنا و به نقل از منابع خبري، عصمت عبدالمجيد كه  يكشنبه شب در قاهره سخن مي گفت، افزود: با توجه به  اينكه انگليس اخيرا روابط ديپلماتيك خود را با طرابلس  از سرگرفته، آمريكا نيز بايد به موازات لندن، روابط خودرا با ليبي از سرگيرد. وي با اشاره به آنچه شكست  سازمان ملل در مساله رفع مجازاتها عليه ليبي به دليل  مخالفتهاي آمريكا ناميد، گفت، با توجه به اقدامات  مسالمت آميز ليبي، واشنگتن بايد به همه تحريمها عليه  ليبي، پايان دهد.  آمريكا و انگليس در سال 1988 در پي انفجار هواپيماي پان  آمريكن برفرازلاكربي اسكاتلند، كشور ليبي را به دليل  خودداري از تحويل دو تبعه اين كشوركه مظنون به  بمبگذاري در اين هواپيما بودند، تحريم كردند. ليبي  اخيرا دو مظنون يادشده رابه شرط رفع تحريمهااز اين كشور جهت محاكمه در يك كشور بي طرف، تحويل داده است. 
