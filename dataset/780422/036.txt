 گروه شهري: شكستگي قسمتي از لوله شبكه آب شهري موجب فرورفتگي آسفالت خيابان و ايجاد راهبندان در پل تجريش  شد. در اين حادثه كه ساعت 10 و 15 دقيقه روز دوشنبه روي  داد، به دليل جريان شديد آب بخشي از ديواره ضلع جنوبي  پل تجريش فرو ريخت.  مسئول روابط عمومي شركت آب و فاضلاب شميرانات گفت: حجم  آبي كه از محل شكستگي خارج شده موجب فرورفتگي آسفالت و تخريب ديواره پل شده است.  مسئول روابط عمومي شهرداري منطقه يك نيز در اين باره  گفت: منطقه يك شهرداري در لحظات اوليه در محل حاضر شده  و با مشاركت دستگاههاي خدماتي اقدامات ايمني را جهت  تعمير و تعويض لوله خسارت ديده آغاز كرد. 
