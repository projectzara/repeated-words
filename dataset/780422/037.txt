 نگاهي به زيرساخت هاي شهري و اهميت آن درشهرها    جمعي از شهروندان گيلاني مي گويند: آلودگي شديد و عدم  رعايت بهداشت محيط و مسائل زيست محيطي از سوي برخي  مسافران يكي از مشكلات مردم استان است.  آنان افزودند: با آغاز فصل تابستان و هجوم مسافران  آلودگي زيست محيطي در گيلان افزايش مي يابد. يكي از شهروندان اهل رشت گفت: حاشيه رودخانه ها، پارك ها واماكن عمومي شهرها اكنون مملو از زباله است. حسن  ميرزايي در گفت و گو با خبرگزاري جمهوري اسلامي افزود:  بوي تعفن زباله هاو حشرات موذي، خانواده هاي ساكن در مناطق مختلف استان را بامشكل روبرو كرده است.  وي گفت: برخي مسافران در مدت سفر خود تنهابه خوش  گذراني فكر كرده و محيط اطراف را بيابان فرض مي كنند.  وي افزود: برخي از مسافران حتي بامشاهده سطل زباله در معابر و اماكن عمومي توجهي ندارند و زباله و پس  مانده هاي غذا را در كنار خيابان مي ريزند. يك خانم  خانه دار ساكن شهر خمام گفت: مردم منطقه شبها از وجود حشرات موذي مانند مگس و پشه به ستوه مي آيند و كسي با وجود گرما جرات باز كردن دراتاق را ندارد.  نرگس جلالي اضافه كرد: برخي از جوانان در حال حركت از داخل خودرو زباله ها را به بيرون پرت مي كنند و هيچ  توجهي به مردم ندارند.  پاسخ مسئولان  كارخانه آرد موظف به رفع مزاحمت شده است  احتراما" در پاسخ به خبر مندرج در صفحه سوم مورخ 2/4/78 روزنامه وزين همشهري تحت عنوان "اعتراض مردم ري به  مناسبت كارخانه آرد در منطقه مسكوني "به اطلاع مي رساند:  شهرداري منطقه 20 واحد صنفي فوق را طبق بند 20 از ماده  55 قانون شهرداريها در رديف صنايع مزاحم تشخيص داده است  و با توجه به ضروري بودن و حساسيت توليد آرد و احراز مزاحمت ناشي از فعاليت واحد ياد شده جهت منازل مسكوني  واقع در ضلع شمالي و غربي كارخانه با در نظر داشتن مفاد راي قطعي مورخه 27/11/75 ذي نفع موظف به رعايت و انجام  موارد ذيل شده است:  1- محصور و مسقف نمودن كليه دستگاههاي مستقر در محوطه  باز ضلع غربي و شمالي(پشت بام)با مصالح مقاوم.  2- محصور نمودن كليه كانالهاي ارتباطي علي الخصوص  كانالهاي مستقر در ضلع شمالي(پشت بام)و انبارهاي گندم  به نحوي كه از انتشار گرد و غبار جلوگيري نمايد.  3- نصب داربست و پوشش آن توسط پرده هاي برزنتي در محلهاي  تخليه گندم بطوري كه خودرو حامل گندم بطور كامل در اتاقك  احداثي مستقر گردد.  4- دوجداره نمودن كليه پنجره هاي ضلع غربي به منظور جلوگيري از آلودگي صوتي.  5- هدايت فاضلاب حاصله از روندكار به محل مجاز برابر استاندارد سازمان حفاظت محيط زيست.  گفتني است واحد ساماندهي شهرداري منطقه 20 به عنوان  نماينده اين منطقه همواره ناظر بر اجراي دقيق موارد فوق  در اين كارخانه بوده و هست.  روابط عمومي شهرداري منطقه 20 به اطلاع مشتري رسيده بود با احترام، در پاسخ به شكوائيه مندرج در شماره 1799 تحت  عنوان" سود براي مخابرات و زيان براي مشتركين "به آگاهي  مي رساند:  طبق ضوابط و قوانين موجود، اشخاصي كه درخواست قطع تلفن  همراه به هر علت را دارند بايد ابتدا تسويه حساب به عمل  آورند سپس براي قطع تلفن اقدام كنند ولي در مورد آن دسته  از مشتركين تلفن همراه كه به علت سرقت گوشي درخواست قطع  تلفن دارند به دليل آنكه ممكن است آمادگي تسويه حساب را نداشته باشند 10 روز مهلت تعيين شده تا در طي اين زمان  براي تسويه حساب اقدام كنند در غير اين صورت تلفن آنان  مجددا" وصل مي شود. اين موضوع در فرم هاي درخواست قطع  تلفن همراه به علت فقدان يا سرقت گوشي از مشتركين اخذ مي گردد به اطلاع آنان رسانده مي شود و در مورد، اين  مشترك گرامي نيز اين فرم با امضاي ايشان در پرونده  مربوطه موجود مي باشد.  مديركل دفتر روابط عمومي مخابرات ايران  تبديل وضعيت ممكن نيست  در پاسخ مطلب مندرج در شماره 1841 تاريخ 9/3/78 با عنوان  " استخدام مربيان و كمك مربيان نيشابور" ضمن تشكر و قدرداني از تلاش تمامي مربيان زحمتكش مهد كودك ها به  آگاهي مي رساند: چون مربيان محترم مهدكودكها، حقوق خود را از محل كمكهاي مردمي(انجمن اوليا و مربيان)دريافت  مي نمايند تبديل وضعيت استخدامي آنان با شيوه نامه هاي  فعلي امكان پذير نيست.  با اين وصف پيشنهاد لازم در اين خصوص به سازمان  اموراداري و استخدامي كشور ارايه شده است و در صورت حصول  نتيجه مراتب جهت اجرا به تمامي ادارات كل آموزش و پرورش  استانها صادر خواهد شد.  در خاتمه يادآور مي شود ادارات كل آموزش و پرورش استانها طبق بند" د" شيوه نامه 8/7510/730 مورخ 24/5/77 قادر خواهند بود نسبت به بيمه نمودن مربيان كودكستانها اقدام  نمايند.  مشاور وزير و مديركل روابط عمومي  پرداخت خواهد شد در خصوص مطلب مندرج در شماره 18603/4/78 تحت عنوان  " حقوق معوقه ها را پرداخت نماييد" به اطلاع مي رساند پرداخت حقوق نيمه دوم خرداد سال 77 جمعي از دبيران به  دليل عدم تامين اعتبار و پرداخت آن از طريق كميسيون ديون  مي باشد كه پس از تامين اعتبار پرداخت خواهد شد.  مسئول روابط عمومي اداره كل آموزش و پرورش تهران 
