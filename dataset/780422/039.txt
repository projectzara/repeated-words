 گروه شهرستانها: نخستين بار در كشور، منطقه ويژه توليد و صادرات گل در شهر جديد گلبهار، در نزديكي مشهد ايجاد مي شود.  به گزارش خبرنگار همشهري در مشهد، معاون برنامه ريزي  استانداري خراسان با تاكيد بر لزوم صادرات غيرنفتي و رفع  موانع موجود در صادرات گل و فعال كردن بخش خصوصي در اين  زمينه گفت: صنعت پرورش گل به عنوان يك صنعت قابل صادرات  با قابليت بسيار خوب مي تواند يك منبع ارزآور براي كشور باشد.  موءمني از شهر جديد گلبهار به عنوان بهترين مكان پرورش گل  در استان خراسان نام برد و خواستار ارائه تسهيلات لازم  از سوي بانكهاي كشاورزي و توسعه صادرات براي  توليدكنندگان گل شد.  همچنين سليميان مديرعامل شركت شهر جديد گلبهار با اعلام  آمادگي در ارائه امكانات موجود گفت: به منظور توليد گل،  تا 520 هكتار از فضاي سبز اين شهر با آب و برق و گاز در اختيار پرورش دهندگان گل قرار مي گيرد.  در اين زمينه يك كميته پنج نفره متشكل از مديران  استانداري، كشاورزي، شهر جديد گلبهار، بازرگاني و گمرك، يك نفر توليدكننده و يك نفر صادركننده گل و گياه  برنامه ريزي هاي لازم براي ايجاد eمجموعه توليد و صدور گل در اين مجتمع را برعهده خواهد داشت و به زودي 60 نفر از توليدكنندگان گل و گياه استانهاي خراسان و مازندران  در اين مجتمع مشغول به كار خواهند شد. 
