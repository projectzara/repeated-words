 گروه شهرستانها: به منظور تشكل دادن و ايجاد هماهنگي  ميان كارفرمايان كشور كانون عالي انجمن صنفي كارفرمايان  كشور تشكيل مي شود.  گزارش خبرنگار همشهري در تبريز به نقل از روابط عمومي  اداره كل كار و امور اجتماعي حاكيست معاون وزير كار كه  در همايش كار و صنعت آذربايجان شرقي با موضوع بررسي  مسائل مبتلا به كار و صنعت سخن مي گفت، افزود: هدف از ايجاد اين تشكل به وجود آوردن ارتباط ميان كارگران،  كارفرمايان و دولت در چارچوب نمايندگي قانوني است، تا بستر مناسب براي انعقاد پيمانهاي دسته جمعي كه عبارت از توافق هاي جداي از قانون كار براي هر چه بهتر اداره كردن روابط كار و رابطه انساني است، ايجاد شود.  محسن خواجه نوري افزود: كانون عالي به نمايندگي از كانونهاي استاني فعاليت خواهد كرد كه طي آن كانون انجمن  صنفي كارفرمايان استانها تشكيل مي شود و نمايندگان  كانون عالي كار از بين نمايندگان و اعضاي استاني انتخاب مي شود. آيين نامه تشكيل اين كانون به تازگي تصحيح و ابلاغ شده است كه در صورت تشكيل اين كانون، كارفرمايان  كشور قادر خواهند بود با تدابيري خاص از منافع صنفي خود حراست كنند. وي همچنين تصريح كرد: وزارت كار و امور اجتماعي نسبت به برگزاري انتخابات، ثبت و حمايت از كانونها اقدام خواهد كرد ونمايندگان كانون در شوراي  عالي كار، شوراي عالي حفاظت، شوراي عالي تامين اجتماعي  حضور خواهند داشت و از بين اين افراد نمايندگاني از سوي  سازمان بين المللي كار انتخاب خواهد شد. وي افزود: به  منظور ايجاد وحدت رويه در مورد مسائل كارگري و كارفرمايي همايش ملي كار در تهران به زودي برگزار مي شود كه در اين همايش كارگران و كارفرمايان حضور خواهند داشت به گفته وي در اين همايش ماده 191 قانون  كار در مورد خارج ساختن عده اي از شمول قانون كار به  بحث و بررسي گذاشته مي شود و ضمن آن مسائل مربوط به  روابط كار، موانع اشتغال و صنعت همچنين راهيابي به سوي  روابط كار مورد بررسي قرار مي گيرد. معاون وزير كار و امور اجتماعي با انتقاد از عدم تصدي اشتغال از سوي  نهادها گفت: همه نهادها خود را ايجادكننده اشتغال  مي دانند ولي هيچ نهادي تصدي و تكفل آن را برعهده  نمي گيرد و اين در حالي است كه اشتغال امري مهم و حياتي  است و بايد چاره انديشي هاي اساسي از طريق  برنامه ريزيهاي اصولي براي رفع معضل بيكاري و افزايش  سطح اشتغال صورت گيرد. 
