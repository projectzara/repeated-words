 شرط معدل و داشتن سن زياد كارساز مي شود گروه شهرستانها: دانش آموزان مقاطع ابتدايي و راهنمايي  كه در شرايط سني بالايي هستند با شرط معدل مي توانند در شهريور همان سال تحصيلي در امتحانات پايه بالاتر شركت  كنند.  گزارش خبرنگار همشهري به نقل از روابط عمومي اداره كل  آموزش و پرورش استان زنجان حاكيست، براساس بخشنامه  وزارت آموزش و پرورش به منظور ايجاد فرصت براي جبران  عقبماندگي تحصيلي دانش آموزان مقاطع ابتدايي و راهنمايي كه به دلايل مختلفي از جمله عدم دسترسي به  مدرسه، تكرار پايه و وقفه تحصيلي از درس عقب مانده اند و در شرايط سني بالاتر از متعارف پايه تحصيلي خود قرار دارند اين عده مي توانند در صورت قبولي در امتحانات  خردادماه با حداقل معدل كل 14 در شهريور همان سال  تحصيلي در امتحانات پايه بالا شركت كنند. در اين بخشنامه  تاكيد شده است امتحانات يك نوبتي خواهد بود و دانش آموزان در صورت احراز شرايط قبولي به پايه بعدي  ارتقاء خواهند يافت. 
