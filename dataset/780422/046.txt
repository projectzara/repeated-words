 گروه شهرستانها: كنگره بزرگداشت علامه محمدباقر مجلسي  با همكاري سازمان يونسكو و وزارت فرهنگ و ارشاد اسلامي  در اصفهان برگزار مي شود به گزارش خبرنگار همشهري در اصفهان، استاندار اصفهان در نخستين جلسه هماهنگي كه  بدين مناسبت برپا شد گفت: اين كنگره در سطح بين الملل و با شركت انديشمندان داخلي و خارجي تشكيل خواهد شد. علامه  مجلسي از برجسته ترين علماي اسلامي دوره صفويه است.  كوتاه از سراسر كشور بهره برداري آزمايشي از فرودگاه شهركرد شهركرد- خبرنگار همشهري: بهره برداري آزمايشي از فرودگاه شهر كرد آغاز شد. اين فرودگاه در وسعت 315 هكتار و 3150 متر باند پرواز با 30 ميليارد ريال هزينه ساخته  شده است. رئيس فرودگاه شهركرد افتتاح فرودگاه اين شهر را منشا خير و بركت براي مردم استان چهارمحال و بختياري  دانست و يادآور شد: راه اندازي فرودگاه شهر كرد باعث  رونق فعاليتهاي اقتصادي، اجتماعي، فرهنگي، جذب نيروهاي  متخصص، رونق صنعت گردشگري و دگرگوني چهره استان خواهد شد.  برپايي همايش همگامان تفت و توسعه  تفت- خبرنگار همشهري: به منظور بررسي راهكارهاي توسعه  شهرستان تفت، اولين همايش همگامان تفت و توسعه برگزار شد.  فرماندار تفت هدف از برپايي اين گردهمايي را شناسايي  تخصصهاي فرزندان تحصيلكرده و نيكوكاران اين خطه و بهره گيري از كمكهاي فكري، تخصصي و مادي آنها در توسعه  شهرستان تفت عنوان كرد.  انتخاب شهرداران جديد توسط شوراي شهر در مازندران  ساري- خبرنگار همشهري: به پيشنهاد شوراي اسلامي شهر ساري  و با حكم وزير كشور مهندس وحيد زارع به سمت شهردار ساري  انتخاب شد. شوراي اسلامي تنكابن نيز مناف هاشمي را به  عنوان شهردار اين شهر برگزيد. همچنين به پيشنهاد شوراي  اسلامي شهرهاي خرم آباد تنكابن، كتالم و سادات محله  كياكلا، مرزن آباد و محمودآباد، مرتضي موءمني، سيروس  رضاخاني، داود عبدالمناني، مراد نوري و سيف الله فرزانه  به ترتيب سمت شهرداري اين شهرها را برعهده گرفتند.  اجراي طرح گاز سوز شدن خودروها در همدان  همدان- خبرنگار همشهري: به منظور كاهش ميزان آلودگي هاي  ناشي از سوخت وسايل نقليه و فراهم كردن سوخت مرغوب، طرح  گازسوز كردن خودروها تا سال آينده در همدان اجرا مي شود.  معاون برنامه ريزي اداري و مالي استانداري همدان با اشاره به انجام مطالعات اوليه اين طرح افزود: راه اندازي  جايگاه پمپ گاز در همدان به 3 ميليارد ريال هزينه نياز دارد كه شركت نفت استان موظف به پيگيري و اجراي آن شده  است. 
