   حمله به كساني كه در محيط جوان دانشجويي و خانه خود در حال استراحت بودند، كاري بسيار خطا و ناروابوده است و اينكه صد يا دويست نفر از كوي دانشگاه خارج شدند و حرفهايي زدند، بهانه و مجوز نمي شود كه كساني در هر لباسي و با هر نامي وارد آن محيط شوند و كارهاي ناروايي  را انجام دهند مگر من بارها نگفته ام دراجتماعات كساني كه مخالف هستند،  هيچكس نبايد رفتار خشونت آميز داشته باشدزيرا چنين  رفتاري دشمن را خوشحال مي كند ما بارها اين حرف را گفتيم،  چرا گوش نكردند و چرا گوش نمي كنند!  تهران- خبرگزاري جمهوري اسلامي: حضرت آيت الله خامنه اي  رهبر معظم انقلاب اسلامي ديروز در ديدار هزاران تن از اقشار مختلف مردم، ضمن سخنان بسيار مهمي ازحمله به  خوابگاه دانشجويان به عنوان حادثه اي تلخ و غير قابل  قبول در نظام جمهوري اسلامي ايران ياد كردند و فرمودند:  چنين حركاتي با هر نامي كه انجام بگيرد، غلط و محكوم است.  مقام معظم رهبري دراين زمينه فرمودند: حادثه تلخ حمله  به خوابگاه جوانان و دانشجويان، قلب مرا جريحه دار كرد.  حمله به منزل و ماوا ومسكن جمعي از جوانان به خصوص در شب و يا در هنگام نماز جماعت، به هيچوجه در نظام اسلامي  قابل قبول نيست. جوانان اين كشور از دانشجو و غيردانشجوفرزندان من هستند و براي من هرچيزي كه موجب اضطراب، ناراحتي و اشتباه درفهم اين مجموعه ها باشد،  بسيار سخت و سنگين است.  حضرت آيت الله خامنه اي در ادامه سخنانشان بر ضرورت  برخورد با متخلفين در هر لباسي كه باشند، تاكيد كردند و فرمودند: حمله به كساني كه در محيط جوان دانشجويي و خانه خود در حال استراحت بودند، كاري بسيار خطا و ناروابوده است و اينكه صد يا دويست نفر از كوي دانشگاه  خارج شدند و حرفهايي زدند، بهانه و مجوز نمي شود كه  كساني در هر لباسي و با هر نامي وارد آن محيط شوند و كارهاي ناروايي را انجام دهند، بويژه هنگامي كه نام  مقدس نيروي انتظامي در ميان مي آيد، قضيه سخت تر مي شود.  رهبر معظم انقلاب اسلامي با بيان خدمات نيروي انتظامي  فرمودند: همه مي دانند كه عناصر نيروي انتظامي در اطراف  كشور، در مرزها، جاده ها و دربرخورد با اشرار، چه  جانفشاني هايي مي كنند و چه زحمت هايي مي كشند وبسياري  از آنها نيز براي حفظ امنيت مردم، جان خود را از دست  داده اند واين قضيه از آن جهت سخت تر است كه عملي انجام  شود كه چهره اين خدمتگزاران در نظر بعضي، تيره گردد،  آيا اين انصاف است؟!  مقام معظم رهبري حمله به خوابگاه دانشجويان با استفاده  از نام يا حسين و يا زهرا را عملي زشت و دردآور دانستند و فرمودند: در حالي كه اين همه جوان موءمن و عاشقان امام  حسين(ع)و فاطمه زهرا(س)در هرجاي كشور براي خدمت به  اسلام و مملكت و نيز در برابر هر خطري كه اين كشور را تهديد كند، سينه خود را سپر كرده و مي كنند، عده اي به  خود اجازه دادند با استفاده ازاين نامها چنين حوادثي را بوجود بياورند كه حقيقتا براي من بسيار تلخ بود.  البته من تاكيد كرده ام كه در اطراف اين حادثه تحقيق  شود و به رئيس محترم جمهوري و مسئولين نيز تاكيد كرده ام كه هيات تحقيقي را تعيين كنند و ممكن است خودم  هم كسي را در اين هيات بگذارم تا حادثه را به درستي  بسنجند.  حضرت آيت الله خامنه اي در بخش ديگري از سخنانشان خطاب به دانشجويان فرمودند: سخن من به دانشجويان اين است كه  مراقب دشمن باشيد و از شناسايي غريبه ها كه در لباس  خودي، در همه جا داخل مي شوند، غفلت نكنيد،  دستهاي پنهان را ببينيد. هيچكس به خاطر غفلت و برهم  گذاشتن چشمها ستايش نمي شود واگر بر فرد غافل ضربه اي  وارد شد، اولين كسي كه مسئول و مذموم است، خوداوست.  دانشجو قشر فاخر و با ارزشي است و دشمن دانشجو را هدف  گرفته است و چند سال است كه مي كوشند تا بلكه بتوانند دانشجويان را در مقابل نظام قرار دهند، اما موفق نشدند و از اين پس نيز موفق نخواهند شد.  رهبر معظم انقلاب اسلامي با تاكيد بر تلاش دشمن براي  ايجاد فساد و تباهي در ميان دانشجويان فرمودند: دشمنان  خيال نكنند كه ما در شناخت مخاطب وطرف خودمان اشتباه  مي كنيم. دانشجو فرزند ماست و متعلق به همين آب و خاك است دشمن مي خواهد با نام دانشجو و يا با نفوذ در ميان دانشجويان، فسادو تباهي كند، بنابراين دانشجويان  بايد هوشيارانه متوجه باشند كه اين كدام دست است كه در يك موقعيت و فصل حساس، يعني زمان امتحانات دانشجويي و فصل كنكور، توجه دانشجويان را اينچنين به يك سمت  انحرافي مي كشاند و آنها را تشويق مي كند كه به سراغ  درس و امتحان نروند، بنابر اين اولين كساني كه بايد هوشيارانه چشم خود را باز كنند و تصميم بگيرند، خود دانشجويان هستند.  مقام معظم رهبري، همچنين خطاب به ملت ايران فرمودند: اي  ملت بزرگ وشجاع، به هوش باشيد و هوشياري تان را بيشتر كنيد، زيرا دشمن در صددنفوذ است و هر پنجره اي را باز ببيند، وارد خواهد شد. امنيت ملي براي يك ملت، از همه  چيز واجب تراست و اگرامنيت ملي نباشد، هيچ دولتي  نمي تواندكار كند، هيچ سنگي روي سنگ براي سازندگي  گذاشته نخواهد شد و هيچ مشكلي ازمشكلات كشور در هنگام  هرج و مرج و ناامني، بر طرف نمي شود. بنابراين ملت  ايران بايد هوشياري خود را حفظ كند و بداند كه دشمن،  امنيت ملي مارا هدف گرفته است.  حضرت آيت الله خامنه اي از جوانان به عنوان اميدهاي  اسلام و انقلاب نام بردند و فرمودند: رفتار جوانان  مي تواند اين كشور را در جهت شكوفايي، باسرعت به پيش  ببرد، و اگر جوان مملكت، هوشيارانه، با تدبير، با حلم  وبا توجه به موقعيت ها بتواند تصميم بگيرد، سخن بگويد و عمل كند، مملكت گلستان خواهد شد، اما هنگامي كه هيجانات  كور به ميان بيايد، دشمن فورا" استفاده خواهد كرد. من  معتقدم كه جوان كشور بايد در تمامي ميدانها حضوري مبتني  برانضباط داشته باشد، اما چنين حركاتي كه در حمله به  محيط دانشجويي ملاحظه شد، ناشي از بي انضباطي است.  رهبر معظم انقلاب اسلامي حمله به محيطهاي دانشجويي با نام دفاع از دين و ولايت را عملي غلط و محكوم دانستند و فرمودند: مگر من بارها نگفته ام دراجتماعات كساني كه  مخالف هستند، هيچكس نبايد رفتار خشونت آميز داشته  باشدزيرا چنين رفتاري دشمن را خوشحال مي كند، ما بارها اين حرف را گفتيم، چرا گوش نكردند و چرا گوش نمي كنند؟ مقام معظم رهبري با تاكيد بر ضرورت رعايت صبر و سكوت  در برابر مخالفين فرمودند: نيروهاي جوان، مومن و حزباللهي بايد صبر و سكوت خود را در برابر اهانت به  رهبري و حتي آتش زدن و پاره كردن عكس من حفظ كنند و نيروي خود را براي روزي كه كشور به آن نيازمند است و براي مقابله با دشمن ذخيره كنند، اينكه يك جوان و يا دانشجوي فريب خورده اي حرفي را عليه من بزند، چه اشكالي  دارد؟ من از او صرفنظر مي كنم.  حضرت آيت الله خامنه اي با بيان نقش سازمانهاي جاسوسي  دشمنان ملت ايران در طراحي توطئه هاي گوناگون فرمودند:  پولي كه مجلس آمريكا براي مبارزه با نظام اسلامي ايران  تصويب كردو نيز چندين برابر اين پول، بدون شك براي  طراحي چنين توطئه هايي مصرف مي شود اما دشمنان بايد بدانند كه خواب برگشتن آمريكا به اين مملكت يك خواب پريشان و غيرقابل تعبيراست.  رهبر معظم انقلاب اسلامي فرمودند: عناصر سياسي مطرود و منفور ملت ايران كه طي سالهاي گذشته كمين گرفته اند تا از ملت، انقلاب، امام و راه و نام امام انتقام بكشند نيز بايد بدانند كه در اين قضيه اشتباه كردند و خودشان را لو دادند و چهره خودشان را مشخص كردند.  درست است كه به دستگاه اطلاعاتي ما آن ضربه  ناجوانمردانه را وارد كردند و به دستگاه انتظامي ما هم  اينجاضربه زدند اما عناصر خدمتگزار و سربازان مخلص و بدون نام و نشان جمهوري اسلامي ايران اطلاعات را كسب مي كنند و مي فهمند كه آنها كجا هستند و چه مي كنند.  آنها نمي توانند اين ملت را بااين روشها از صحنه مبارزه  در راه استقلال و اسلام عزيز و در راه مبارزه با دشمنانشان عقب برانند.  مقام معظم رهبري سردمداران خطوط و گرايشهاي سياسي را به سبب درگيرشدن در مسايل بيهوده و فراهم آوردن امكان  سوء استفاده دشمن مورد سوال قراردادند و خطاب به آنان  فرمودند: در اين نمونه اخير ديديد كه دشمن چطوراستفاده  كرد و چگونه نيش خود را زد. وجود اختلافات سياسي و سليقه اي اشكالي ندارد و ما اصرار نداريم كه همه يكجور فكر كنند اما براي كارسياسي و درگيري سياسي بايد حدي و خط قرمزي را قائل شويد، نبايد بي حسابو كتاب باهم  مبارزه كنيد و آنقدر مشغول شويد كه دشمن اجازه يابد اينگونه وارد اين ميدان شود.  حضرت آيت الله خامنه اي با اشاره به جنجال آفريني  جناحهاي سياسي برسر قضيه قانون مطبوعات فرمودند: من به  يك جريان سياسي خاص اشاره نمي كنم و خطاب من به همه است.  براي من اين خط و آن خط و هر خط و سليقه سياسي ديگر تفاوت نمي كند. براي من مناط و ملاك، راه خدا، راه امام،  راه اسلام، حفظ كشور، رعايت مصالح مردم، حفظ آينده  كشور مطرح است و فرقي نمي كند كه چه كسي به كدام خط و جناح مربوط مي شود. آنها هم بايد هوشيار باشند.  رهبر معظم انقلاب اسلامي در پايان سخنانشان در مناجاتي  با امام زمان(عج)فرمودند: اي سيد و مولاي ما، پيش  خداي متعال گواهي بده كه ما در راه خدا تا آخرين نفس  ايستاده ايم. بزرگترين آرزو و افتخار بنده اين است كه  در اين راه پر افتخار، پرفيض و پر بهجت جان خودم را تقديم كنم.  برپايه همين گزارش در اين ديدار كه با ابراز احساسات  شورانگيزديداركنندگان توام بود شعارهايي در اطاعت و تبعيت از ولي امر مسلمين داده شد كه برخي از آنها به  شرح زير است:  اي رهبر آزاده - آماده ايم آماده.  حسين حسين شعار ماست، شهادت افتخار ماست.  واي اگر خامنه اي حكم جهادم دهد منافق حيا كن، دانشجو را رها كن  دانشگاه اسلامي - جاي منافقين نيست 
