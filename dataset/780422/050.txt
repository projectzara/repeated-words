 تهران- خبرگزاري جمهوري اسلامي: حجت الاسلام والمسلمين  سيد محمد خاتمي رئيس جمهوري ديروز در ديداروزير فرهنگ و آموزش عالي و معاونان اين وزارتخانه، حوادث اخير كوي  دانشگاه تهران را از تلخ ترين وقايع جامعه و نظام  جمهوري اسلامي دانست.  آقاي خاتمي دانشگاه را مظهر سر زندگي جامعه دانست و گفت:  هرچه دانشگاه، دانشجويان واستادان ما سر زنده و بانشاط باشند نشانه آن است كه جامعه ماسرزنده و با نشاط است و كساني كه جامعه را سرزنده و با نشاط نمي خواهند، دانشگاه  را نيز سر زنده و با نشاط نمي خواهند.  وي افزود: برخي ديدگاهها در جامعه هنوز دانشگاهها را امري تشريفاتي وتفنني مي دانند و يا حتي در مقابل  ارزشها قرار مي دهند در حاليكه دانشگاههادر ايران در موقعيتي به وجود آمدند كه از متن جامعه بودند و همواره  درمقابل تجاوزها و وابستگي ها قيام كردند و نقش دانشگاه  چه قبل و چه بعد ازانقلاب كاملا" روشن است كه به عنوان  يك محيط سر زنده، مدافع هويت مستقل وجامعه سرافراز ما بودند و حتي حركت هاي اسلامي در درون دانشگاههاي ما ازسرزنده ترين و شادابترين حركت هاي اسلامي جامعه ما بوده است.  آقاي خاتمي با اشاره به پيوند دانشگاهها و دولت گفت:  بهره گيري ازانتقادات و پيشنهادات دانشگاهها در امور جاري دولت و محورهاي اساسي مانندساماندهي از جمله در برنامه سوم موءثر است.  وي همچنين بر توجه دولت به زمينه هاي تصميم سازي به كمك  دانشگاهها دربرنامه هاي دولت تاكيد كرد.  رئيس جمهوري يكي از تلخ ترين حوادثي را كه در طول دوران  گذشته تاكنون براي دانشگاه پيش آمده اهانت به حريم  دانشگاه و برخورد بسيار خشن ونفرت انگيز با دانشگاهيان  در كوي دانشگاه تهران دانست و گفت: اين حوادث نشانه آن  است كه دشمنان دانشگاه فراوان هستند و نمي خواهند كه  اين مركزپويا، فعال، سرزنده و با نشاط در صحنه وجود داشته باشد، البته حضورسرزنده دانشگاهي كه اهل چون و چرا و دغدغه خاطر نيز هست هزينه هم دارد كه آن هزينه را بايد پرداخت.  وي اظهار داشت: آنچه مهم است اين است كه يك وفاق ملي  نسبت به محكوم كردن اين حادثه و مظلوميت دانشگاه به  وجود آمده است از مقام معظم رهبري گرفته تا مراجع،  بخش هاي مختلف جامعه و يك نوع بسيج افكار عمومي به  وجودآمده است و اين دستاورد كوچكي نيست.  آقاي خاتمي افزود: مهم آن است كه اين وفاق ملي را به  امور اساسي تراز جمله نهادينه شدن نظام در چارچوب قانون  و تامين حقوق مردم و نگاه به آزادي و امنيت براي پيشرفت  جامعه و تحكيم پايه هاي نظام سوق دهيم.  رئيس جمهوري با اشاره به رشد حركت هاي دانشجويي و با تاكيد بر احساسات برانگيخته شده دانشجويان مسلمان گفت:  مجموعه جريان و بدنه اصلي دانشجويان خويشتنداري خود را نشان دادند و از تبديل شدن مساله به يك مساله ملي دشوار جلوگيري كردند و خواسته هاي خود را با روش هاي منطقي  نشان دادند.  وي افزود: البته آسيبهايي ما را تهديد مي كند كه  اينجانب از دانشگاهيان و دانشجويان مي خواهم كه متوجه  خطرات و مشكلات باشند.  خاتمي با اشاره به مقاصد مخالفان نظام كه يا بر اساس  ناداني و جهالت دشمني مي ورزند و يا كساني كه پيشرفت  اين مملكت را نمي خواهند و همواره از اين هيجانات  سوءاستفاده مي كنند، گفت: تنها اقدامي كه ما را از افتادن در دامي خطرناك نجات مي دهد، هوشياري وتشخيص  منافع اصلي و پرهيز از افتادن در دامن هيجانات زودگذر است.  آقاي خاتمي اظهار داشت: كساني خواهان تحقير دانشگاه  هستند و كساني ديگر هستند كه قصد دفاع از دانشگاه را ندارند و مي خواهند از آب گل آلودماهي بگيرند و سوءاستفاده كنند، اين افراد مقاصد سياسي خاص خود رادارند.  رئيس جمهوري ضمن تاكيد بر هوشياري دانشجويان گفت: هرچند باتوجه به گزارش ها اين حرف ها و حركت هاي انحرافي  چندان طنيني در دانشگاهيان نداشته است ولي كساني  مي خواهند كه عده اي را عليه دانشگاه تحريك كنند ودرگيري ايجاد نمايند.  وي تاكيد كرد: انتظار اين است كه دانشگاهها بايد مظهر قانونگرايي، آرامش و نظم و پرهيز از آشوب و خشونت باشند.  خاتمي افزود: فضاي آرام به معناي آن نيست كه اگر دانشجويان توقعي دارند و نظري دارند آن را بيان نكنند ولي شرط اول آن است كه اگر خشونت را محكوم مي كنيم و براي قانونگرايي تلاش مي كنيم بايد خودمان پيشتازمقابله  با تشنج و خشونت باشيم.  آقاي خاتمي اظهار داشت: در اين موقعيت بدست آمده بايد دانشجويان بادولت همكاري كنند و اجازه داده شود كه در اين شرايط نظم و قانون در جامعه مستقر گردد و از درگيري  بين بخش دانشگاهي و بخشهاي ديگر جامعه پرهيز كرد.  وي گفت: كار خلاف قانون نبايد انجام شود تا در فضاي  آرام بتوان تصميم قاطع وجدي مطابق مصلحت نظام گرفته شود.  پيش از سخنان رئيس جمهوري، دكتر مصطفي معين وزير فرهنگ  و آموزش عالي با اشاره به مسائل پيش آمده در دانشگاه  تهران مطالبي بيان داشت و سپس طي گزارشي از وضعيت كلي  آموزش عالي كشور به ويژه در شرايط حساس كنوني، برنقش  تعيين كننده دانشگاه و دانشگاهيان در توسعه همه جانبه  كشور تاكيد كرد.  وي همچنين ارتقاء جايگاه و منزلت دانشگاهها، استادان و دانشجويان رايادآور شد و عزم ملي در رفع تنگناهايي را كه منجر به بي عنايتي نسبت به دانشگاهيان و دانشگاهها مي شود، خواستار شد.  در اين ديدار، رئيس سازمان برنامه وبودجه و رئيس سازمان  امور اداري و استخدامي كشور نيز حضور داشتند. 
