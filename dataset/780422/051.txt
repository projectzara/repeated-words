 گروه سياسي: جمعيت موءتلفه اسلامي، دانشجويان معترض به  توقيف روزنامه سلام و طرح تغيير قانون مطبوعات را به  پيروي از آمريكا و استكبار غرب متهم كرد. در بيانيه  موءتلفه كه ايرنا آن را مخابره كرد، حمله مهاجمان به كوي  دانشگاه محكوم نشده است و در عوض، قربانيان تهاجم،  " دانشجونما" ناميده شده اند.  اين گروه، سپس وزارت كشور را به اهمال در انجام وظيفه  متهم كرده و پرسيده است: چرا وزارت كشور در مقابل تجري  عده اي دانشجونما كه در وزارت كشور را كنده و بدون  مجوزقانوني در جلوي وزارت كشور تجمع كرده و عليه مقدسات  نظام شعار مي دهند منفعلانه روبرو مي شود و معاون سياسي  اجتماعي وزير كشوربايد خود را با اين عناصر" خودي " معرفي نمايد و براي آنها سخنراني كند؟ 
