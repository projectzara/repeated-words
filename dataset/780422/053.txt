 گروه سياسي: وزارت فرهنگ وآموزش عالي نسبت به سوء استفاده احتمالي عناصر وجريانهاي مغرض و منحرف از احساسات پاك دانشجويان هشدار داد.  در بيانيه اي كه اين وزارتخانه روز دوشنبه منتشر ساخت،  تاكيد شده وزارت فرهنگ و آموزش عالي با اعلام هشدار نسبت به سوءاستفاده افراد وجريانهاي مغرض و منحرف از هيجانها و احساسات پاك دانشجويان و مردم، اقدامهاي مشكوك،  تحريك آميز، خشن و حرمت شكنانه را در قالب اهانت  به مقدسات اسلامي و انقلابي و اركان نظام، حركتي ضد انقلابي و ضد ملي مي داند.  اين بيانيه تاكيد دارد: وزارت فرهنگ و آموزش عالي اين  نوع حركتها را كه مهمترين آفت در برابر تلاشهاي  حق طلبانه و حقيقت جويانه دانشجويان ودانشگاهيان است،  محكوم مي كند.  در اين بيانيه همچنين حوادث آشوبطلبانه اخير در دانشگاه تبريز محكوم شده است.  وزارت فرهنگ و آموزش عالي در پايان اين بيانيه عنوان  كرده" يقيناهشياري و برخورد مسئولانه همه دانشجويان و دانشگاهيان در سراسر كشورمهمترين عامل پيشگيري از وقوع  حوادث تلخ خواهد بود. " همچنين دفتر تحكيم وحدت اعلام كرد هرگونه حركت افراطي و خارج از روال قانوني مورد تاييد نبوده و اين دفتر مراسم  خود را با مجوزهاي قانوني پيگيري نموده و مسئوليت  هرگونه عملكرد غيرقانوني اعم از راهپيمايي يا هر عمل خارج از چارچوب مراسم رسمي به عهده خاطيان است.  در اطلاعيه دفتر تحكيم وحدت كه امروز در اختيار ايرنا قرار گرفت، آمده است: قطعا وحدت و انسجام دانشجويي  همچنان كه تاكنون روند اصلاحات و تعميق جامعه مدني و توسعه سياسي را در برداشته و همچنين هشياري انقلابي در قبال سوءاستفاده هاي عناصر خشونت گرا و برانداز كه دشمن  حركت اصلاحي برآمده ازآرمانهاي ملت در دوم خرداد مي باشد از ويژگيهاي حركت اصيل دانشجويي بوده و خواهد بود. 
