 گروه سياسي: حجت الاسلام والمسلمين سيدمحمد خاتمي رئيس  جمهوري با ارسال پيامي، رحلت اسف انگيز علامه و انديشمند گرانمايه، حضرت آيت الله دكتر مهدي حائري يزدي  را به همه عالمان پرهيزگار و پژوهشگران حقيقت جوي ساحت  دين و دانش و به ويژه بازماندگان آن مرحوم تسليت گفت.  پيام رئيس جمهوري كه خطاب به آيت الله سيدعلي محقق و حجت الاسلام والمسلمين دكتر مصطفي محقق داماد صادر شده  است به اين شرح است: "اندوه مصيبت رحلت اسف انگيز فيلسوف علامه و انديشمند گرانمايه حضرت آيت الله آقاي  دكتر مهدي حائري يزدي، نه تنها بر جان دغدار شما عزيزان  و ديگر بستگان شريف موءسس عالي مقام حوزه علميه قم حضرت  آيت الله العظمي شيخ عبدالكريم حائري يزدي قدس  سره الشريف سنگيني مي كند كه بي گمان اصحاب آئين و انديشه، همه آنان كه دانايي و فرزانگي را پاس مي دارند در اين ماتم با شما همدل و همداستانند.  از خداوند منان براي آن بزرگوار طلب علو درجات مي كنم و اين مصيبت بزرگ را كه خسارتي سنگين براي حوزه و دانشگاه  و عرصه علم و فرهنگ است به همه عالمان پرهيزگار و پژوهشگران حقيقت جوي ساحت دين و دانش و به ويژه  بازماندگان محترم تسليت عرض مي كنم. " 
