 شهرري، خبرگزاري جمهوري اسلامي: نماينده ولي فقيه  وتوليت آستان مقدس حضرت عبدالعظيم الحسني(ع)گفت: آنچه  امروز در رسانه هاي داخلي و خارجي مطرح است و تعدادي از دانشگاه ها رادر كشور به آشوب كشاند نتيجه يك بي تدبيري،  ضعف مديريت و تصميم غلط است.  حجت الاسلام والمسلمين محمدي ري شهري روز دوشنبه در جمع 260 تن از اعضاي شوراهاي اسلامي شهر، شهركها و روستاهاي شهرستان ري افزود: يكي از شعارهاي محوري  انقلاب، آزادي بود ويكي از روشن ترين مصاديق آزادي،  آزادي بيان درچارچوب قانون است. وي گفت: اگر دانشجويان  در دانشگاه ها نتوانند حرف خودشان را در آرامش بزنند در كجا مي توانند اعتقادشان را بيان كنند.  ري شهري افزود: روش پيامبراسلام(ص)وائمه اطهار(ع)در برخورد بامخالفان برخورد توضيحي بود وحتي حضرت علي(ع) اجازه نمي دادند اصحابشان درلباس علاقمندي، به مخالفان  حكومت ناسزا گويان حمله كنند.  وي با تاكيد براينكه كساني كه علاقه به نظام و رهبري  دارند بايد دربرخورد با منتقدين سيره ائمه را درپيش  گيرند گفت: امروز كشور نياز به آرامش دارد و دشمن بيش  از هر زمان از جو متشنج براي رسيدن به نيات شوم خود استفاده مي كند. 
