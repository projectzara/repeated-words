   چرا پيروزي قهرمان شد، چرا استقلال شكست خورد گروه ورزشي: پيروزي قهرمان جام آزادگان در سال(7877) شد، پيروزي جام حذفي سال(7877)را هم به دست آورد. اين  تيم در مدتي كوتاه از سه بازي دوبار توانسته استقلال را شكست دهد.  راه اين افتخارات از زماني طي شد كه مديرعامل باشگاه  پيروزي با دورانديشي و شناخت دقيق تمام نقاط ضعف اين تيم  را بررسي و نفرات مورد نياز را به خدمت گرفته است.  درواقع تسلط عابديني به تيم و موقعيت آن باعث شد تا پيروزي امروز به اين نقطه برسد و فاتح تمام افتخارات شود.  مديريت اصولي و سابقه حرفه اي خود عابديني كمك زيادي به  اين امر مهم كرد.  فوتبال امروز نيازمند مديريت علمي است و در حلقه حلقه  اين پديده مسائل حساب شده توام با شناخت وجود دارد.  امروز باشگاههاي ما تشنه مديريت حرفه اي و صحيح هستند و با انبوه استعدادهايي كه داريم براي حيات باشگاهها و تبلور آنها تنها راه حل استفاده از همين نوع مديريتي است  كه در پيروزي اعمال مي شود فوتبال با ايجاد چشم اندازي  پيچيده، با وجود اين كه قواعد ساده و عامه فهمي دارد،  تاكيدي نمادين بر اين مطلب است كه بهترين و ماهرترين  افراد مي توانند در بازي برنده شوند و مديريت و آموزش  مي تواند پيروزي بيافريند.  ذات فوتبال، انسانهاي باهوش و با استعداد را به جامعه  معرفي مي كند اما متاسفانه كساني كه در بطن فوتبال  نيستند، در دوره ما و در فوتبال ما به فوتبال راه پيدا كرده اند.  در همين فوتبال خودمان كه مديريت مانند پاندول ساعت  سرگردان و در نوسان است برنامه هايي اعمال مي شود كه در شان و شخصيت فوتبال ما نيست. مسئله اي كه در استقلال به  وضوح ديده مي شود تا اين تيم در اين چند ساله در بن بست خودساخته كماكان گرفتار بماند، همين اشكالات  مديريتي است.  فوتبال تدوين يافته كه پشتوانه تاريخي تثبيت شده اي نيز داشته باشد با فوتبال جرقه اي و لحظه اي تفاوت هاي  بسياري دارد.  تداوم در پيروزي ها و كسب مقام در فوتبال نيازمند برنامه ريزي درازمدت و داشتن سيستم مشخص و روشني در بخش  كلان است. موفقيتهاي زودگذر ريشه در جامعه ورزشي ندارد.  درخششهاي فصلي و لحظه اي هرگز در چارچوب فكر شده از بين  نمي رود و آنچه به فوتبال، موفقيت و هويت مي بخشد، شكل و سيستم اداري آن است و تيم هايي به موفقيت مي رسند كه  توجه كافي به اصول جامعه شناسي ورزشي دارند و داراي  سيستم اداري و برنامه ريزي مشخصي اند.  اما استقلال نشان داده در زماني كه به مانع و حريفي  برخورد مي كند كه از مديريت و نوع بازي اصولي و منطقي  برخوردار است دچار نزول و هراس مي شود.  در چنين شرايطي نه مي توان مربي و يا بازيكن خاصي را متهم كرد و نه حوادث را در آن دخالت داد بايد ريشه يابي  دقيق و به دور از حب و بغض داشت و به حقيقت موجود در آن  پي برد.  آيا مسئولان اين تيم از ظرفيت ليگ، جام حذفي و جام  باشگاههاي آسيا بي خبر بودند كه براي رسيدن به اهداف  مالي بازيكناني چون پاشازاده، تيموريان، يزداني،  منصوريان، موسوي، و.. را آسان از دست دادند و هنوز هم  براي فصل بعد، مهم براي آنها مسائل ديگري است.  امروز فوتبال را مي توان در پايگاه اصلي اش يافت، در باشگاهها درواقع باشگاهها در دامنه كوهي قرار دارند كه  تيم ها را به موفقيت و فتح مي رسانند و كانون تمام  استعدادها و پرورش استعدادي خام مي باشند، درواقع فوتبال  زنده، به بقا و تداوم موفقيت آميز باشگاههاست بايد ديد سرپرستان استقلال و پيروزي بر چه محور اساسي حركت  كرده اند كه پيروزي در بالاي نمودار قرار گرفته است و استقلال به اين روز افتاده است.  پيروزي، پيروز شد و مانند ليگ قهرمان جام حذفي شد و استقلال شكست خورد و مانند ليگ و جام آسيا از قافله عقب ماند.  اما جدا از نتايجي كه اين تيم به دست آورده، سئوالهاي  ديگري هم مطرح است.  آيا راندمان كاري(اقتصادي و ورزشي)آنها طي چند سال  قابل قبول بوده است؟ آيا به تماشاگران ساده دل و صادق  خود همه چيز را گفته اند يا خط خود را در مسير اهداف و خواسته هايشان القا كرده اند؟ دوست داريم از طيف مثبت به برنامه ها نگاه كنيم، اما...  سه سال پيش پورحيدري با آن وضعيت رفت، چندي پيش هم با حجازي همان برخورد شد و حالا استقلال با سكوموروخوف و... 
