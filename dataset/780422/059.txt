 گروه ورزشي: شوراي عالي انضباطي فدراسيون فوتبال روز گذشته اعلام كرد حميد استيلي بازيكن كنوني تيم پيروزي،  كه به طور موقت به اين تيم پيوسته يكسال ديگر با باشگاه  بهمن قرار داد دارد و نامبرده منبعد و تا پايان فصل  7879 بايد در تيم بهمن بازي كند. متن اطلاعيه فدراسيون  فوتبال به شرح ذيل است:  با توجه به اينكه انتقال حميد استيلي از باشگاه بهمن به  باشگاه پيروزي براي مدت يك فصل و بصورت موقت بوده و بموجب آئين نامه نقل و انتقال به شماره 7899/261 مورخ  11/5/1377 كه در آن قيد گرديده كليه قراردادهائي كه براساس  مقررات و دستورالعمل هاي قبلي منعقد شده است تا پايان  مدت به اعتبار خود باقي خواهد بود ملاك قضاوت در مورد قراردادهاي قبلي آئين نامه زمان عقد قرارداد بوده و بموجب آئين نامه نقل و انتقال به شماره 1238/261 مورخ  25/4/1374 و عنايت به بند 54 بخش(تانيا)كه صراحتا"  قيد شده است(اصل قرارداد قبلي بازيكن با باشگاه دارنده  بقوت خود باقي است و مدت انتقال موقت به زمان قرارداد اضافه مي شود)بنابر اين با عنايت به مراتب فوق مدت  مذكور به قرارداد قبلي مشاراليه با باشگاه بهمن اضافه  مي شود. 
