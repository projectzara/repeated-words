 مقدمه اي بر شناخت و آشنايي با تكنولوژي فكر(بخش پاياني) اعتماد به نفس ايمان حقيقي در محضر خويشتن به اعمالي  است كه از ما سر مي زند. اعتمادبه نفس اعتقاد راستين به  استعدادها و توانايي هاي دروني ماست و درحقيقت  اعتمادبه نفس موتور اصلي وجود ماست براي رسيدن به مقصد موفقيت.  از آنجا كه اعتماد به نفس بازتاب روشن عزت نفس افراد مي باشد تقويت آن نيز منوط به افزايش اتكا به خويش و عزت  نفس است، در جهت افزايش عزت نفس اينكه هر فرد خود را همواره در محضر خدا بداند كافي است تا به ارزش واقعي  خويش به عنوان خليفه آن پروردگار بزرگ در روي زمين  بيانديشد. افزايش عزت نفس برداشتن گامهاي اوليه در راه  تقويت اعتمادبه نفس است. در همين زمينه توجه به اصول و نكات مهمي كه به طور خلاصه به بررسي آن مي پردازيم ضروري  است.  1- همواره در هر لحظه بدانيد كه چه مي كنيد و به سوي چه  هدفي گام برمي داريد يعني هميشه برخود، ذهنيات و عملكرد خويش تسلط داشته باشيد.  2- خود را باور كنيد و به رفتار خويش احترام بگذاريد و با قبول اينكه بهترين برخورد را انجام مي دهيد ترديدها را از ذهن خود پاك كنيد. در مورد اهداف خود برنامه ريزي  كنيد.  3- با صداقت باشيد و بدانيد پرداختن به دروغ و ناراستي  از اعتمادبه نفس شما مي كاهد. زيرا ضمير ناخودآگاه شما هرگز دروغها را باور نمي كند.  4- منظم باشيد و برنامه ريزي را از امروز آغاز كنيد.  اين برنامه ريزي همراه با مديريت زمان و مديريت اولويتها به شما كمك مي كند كه وظايفتان را سروقت و به بهترين نحو انجام دهيد. اين برنامه ريزي بايد به گونه اي باشد كه  مهمترين و زمانگيرترين كارها را در راس امور قرار دهيد.  5- تا حدامكان از عذرخواهي بپرهيزيد. فرزند اعتمادبه نفستان را با تكرار اشتباه و پشيماني به جهت  كارهاي نادرست و عذرخواهي نيازاريد و بگذاريد در پرتو قاطعيت درخت اقتدار و اطمينان در درونتان سبز شود.  6- به ظاهر خود اهميت دهيد. مردم قبل از اينكه نسبت به  افكار شما متمايل شوند ظاهرتان آنها را جذب خواهد كرد.  آراستگي و انضباط ظاهر گام مهمي در ايجاد ارتباطات و بالا بردن اعتمادبه نفس برمي دارد.  7- سعي كنيد خود را تشويق كنيد و با ديده تمجيد و ستايش  به خويش بنگريد. اين عمل تلقين مداومي است به ضمير ناخودآگاه در جهت افزايش عزت نفس.  8- به خدا توكل كنيد و او را همواره حاضر و ناظر بر اعمالتان بدانيد، به روابط معنوي خويش استحكام بخشيد و از او ياري بطلبيد. با اين اطمينان كه به زودي درهاي  موفقيت را به روي شما مي گشايد.  9- مسئوليت پذير باشيد و در انجام وظايفتان دقت كنيد.  كارهايتان رابه تاخير ميندازيد و زمان را همواره درنظر داشته باشيد.  10- به ديگران محبت كنيد و به جاي تنفر و كينه دلهاي  خود را از عشق و محبت لبريز كنيد و بدانيد مهمترين راه  براي وارد شدن به قلب ديگران محبت، تمجيد و تعريف درعين  صداقت از مردم است. افراد از مورد توجه قرار گرفتن لذت  مي برند و حس بزرگ نمايي آنها ارضاء مي شود آنچه ما را از هم متنفر خواهد كرد انتقاد است. ديل كارنگي در كتاب خود مي نويسد: "انتقاد اخگري است كه به بشكه باروت غرور انسانها اصابت مي كند. " محبت بهترين روش براي اصلاح انسانهاست. براي ورود به  اعماق وجود انسانها از راه قلب آنها وارد شويد.  11- براي پيشبرد اهدافتان الگوبرداري كنيد و سعي كنيد از موفقترين افراد الگو برداريد و از تجارب و دانش آنها بهره جوئيد.  12- اين سوءال را از خود بكنيد: من كيستم؟ در پاسخ تمام  باورهاي مثبت، آرزوها و اهداف خود را به خويش نسبت دهيد.  اين عمل طوفاني در ضمير ناخودآگاه شما ايجاد مي كند كه  از پس آن باران اعتمادبه نفس بر شما باريدن مي گيرد.  13- هرگز خود رابا ديگران مقايسه نكنيد. به فرداهاي روشن  خود اميدوار باشيد و بدانيد آينده از آن شماست شما هم  مي توانيد با تغيير در باورهاي خود به قله هاي موفقيت  صعود كنيد.  اين نكات مهم كمك بسزايي در جهت پيشبرد اهدافمان خواهد بود به اين معني كه داشتن اعتمادبه نفس بالا لازمه بيان  و تشريح توانائيها و استعدادهاي ما در راستاي رسيدن به  اهداف از پيش تعيين شده مي باشد. همچنين اعتماد به نفس  ما را در برقراري ارتباطات با ديگران ياري مي بخشد.  ارتباطات مهمترين كليد موفقيت است ارتباطات يك هنر است  اما هنري كه با روح و وجود زنده شكل مي گيرد.  در زير به چند نكته ظريف و مهم در راه برقراري ارتباط با ديگران اشاره مي كنيم.  1- اولين روش براي برقراري رابطه صحبت در مورد مطالبي  است كه مورد توجه طرف مقابل شماست. با كمي زيركي قادر خواهيد بود مطالب مورد علاقه ديگران را درك كنيد و با پيش زمينه مطالعات خود مي توانيد مدت زماني در مورد آن  مطلب با شخص موردنظر به گفتگو بنشينيد و مطمئن باشيد او هرگز اين خاطره دلچسب را فراموش نمي كند و براي به چنگ  آوردن فرصت در كمين است تا اين بار خود براي تكرار اين  خاطره اقدام كند.  2- هميشه به گونه اي رفتار كنيد كه طرف مقابل حس كند شخص مهمي است. با اين عمل او براي ايجاد رابطه با شما انگيزه اي قوي در سر دارد.  3- همواره لبخند بر لب داشته باشيد. اين لبخند مي گويد من تو رادوست دارم و از كنار تو بودن لذت مي برم.  4- شنونده خوبي باشيد و به ديگران اجازه دهيد در مورد خود صحبت كنند. اين منتهاي آرزوي يك انسان است تا بتواند خود را در نظر ديگران مهم جلوه دهد.  با رعايت اين نكات مهم شما مي توانيد به زودي دوستان  زيادي داشته باشيد و از مصاحبت آنها لذت ببريد.  آنچه شما را بر آن مي دارد تا با مردم رابطه برقرار كنيد باور اين نكته است كه شما مي توانيد ارتباطات قوي داشته  باشيد و در اين زمينه فرد موفقي هستيد. بايد همواره به  ياد داشته باشيد همه مردم محترم و قابل توجه هستند و هركدام از آنها به منزله پلي براي ترقي ديگري است.  تكنولوژي فكر با تغيير باورها، بالا بردن آگاهي، افزايش  اعتمادبه نفس، خودباوري و ايجاد ارتباطات قوي آنچه روزي  تحقق ناپذير مي نمود دست يافتني و نزديك مي گردد.  همه ما انسانها استحقاق بهترين موقعيت را در زندگي  داريم اما در كشاكش زندگي راه را گم مي كنيم و گاهي خود را با بدترين شرايط تطبيق مي دهيم و با قناعت به آنچه  هيچ سنخيتي با ما ندارد مي سازيم.  " ما خليفه خداوند رحمان در روي زمين هستيم " آيا براي خليفه و قائم مقام چنين پروردگاري فقر، بدبختي،  افسردگي، پوچي، بيماري، سختي و فشار سزاوار است؟ آيا اين  خود ما نيستيم كه چنين موانع سختي را در پيش رو قرار مي دهيم و با نگرانيها، تنفرها، تعصبات بي جا و تلقينات  بي اساس خود را در آغوش بدترين وضعيت زندگاني مي اندازيم؟ بياييد باورهايمان را تغيير دهيم و در سايه فكر و انديشه صحيح بهترين نوع زندگي را براي خود و براي تمام  هموطنانمان بسازيم.  مريم السادات پرشاد با نظارت دكتر عليرضا آزمنديان 
