 گروه اجتماعي - از جمعيت 263 ميليون نفري امريكا در سال  1995 يك ميليون و 17 هزار نفر با طلاق از خانواده هاي  خود جدا شده اند.  به گزارش خبرگزاري جمهوري اسلامي، يك بررسي صورت گرفته  در سال 1995 درباره طلاق در امريكا و مكزيك نشان مي دهد 4 دهم درصد از جمعيت امريكا در زندگي خانوادگي خود با طلاق مواجه شده اند. در مكزيك نيز از 90 ميليون نفر جمعيت اين كشور 37 هزار و 455 مورد طلاق ثبت شده است كه  4 صدم درصد از جمعيت اين كشور مي باشد.  به گزارش روزنامه وال استريت ژورنال زنان مكزيكي كه  همراه با خانواده هايشان به امريكا مهاجرت مي كنند،  زناني مقاوم هستند از آن جهت كه اغلب هرنوع زورگويي را ازطرف شوهرانشان تحمل مي كنند ولي تن به طلاق نمي دهند.  اكثر زنان مكزيكي كه توسط شوهرانشان به باد كتك گرفته  مي شوند و يا ازنظر رواني مورد شكنجه قرار مي گيرند عقيده دارند كه به دليل فرهنگ و مذهبي بودن  خانواده هايشان حاضر نيستند طلاق بگيرند و پدر و مادرشان  درصورت طلاق از زندگي با آنها احساس شرم مي كنند.  طلاق در كشور مكزيك بيشتر در ميان خانواده هاي تحصيلكرده  كه ازنظر مالي مرفه هستند مي باشد و مكزيكي هايي كه  همراه با خانواده هايشان به امريكا مهاجرت مي كنند اغلب از خانواده هاي سطح پايين و فقير هستند. 
