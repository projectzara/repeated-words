   روزنامه آذربايجان  نقاش: حسن محمدزاده  طرفداران و عوامل استبداد با روزنامه هاي آزادي خواهان  مخالفت كرده، روزنامه فروش ها را كتك مي زدند و روزنامه هايشان را پاره مي كردند.  روزنامه نگاري در زمان مشروطه، اولين پهنه فعاليتهاي  ادبي انقلابي گرديد. بهترين شاعران در اين روزگار سردبير و ناشر نشريه هم بودند، به همين دليل مطبوعات كيفيت عالي  پيدا كرد و محبوبيت گسترده اي يافت. اين محبوبيت عامل  جالبي در مملكتي بود كه درصد زيادي بي سواد داشت. در زماني كه رويدادهاي سياسي از اهميت عمومي برخوردار بود،  مردم نه تنها در شهرها بلكه در نواحي كوچك كشور، دور آن  كساني كه سواد داشتند جمع شده و به مطالب روزنامه كه با صداي بلند خوانده مي شد گوش مي سپردند، و سپس با اشتياق  تمام درباره مسائل عمده آن بحث مي كردند. با اينكه تنها درخلال نيمه اول قرن نوزدهم بود كه چاپ وارد ايران شد ولي در سالهاي نهضت مشروطيت درحدود 350 روزنامه و مجله  منتشر مي گرديد، كه تعداد آنها فقط در تهران حدود 150 روزنامه و در تبريز 50 روزنامه بود. اين كار داخلي ازطرف  شعرا و روزنامه نگاران فارسي زبان در خارج حمايت شد، در سال 1875 م. روزنامه "اختر" در استانبول چاپ و به ايران  فرستاده مي شد كه ازجمله در پيشامد" امتياز توتون و تنباكو" يا قضيه رژي، در شناساندن حقيقت امر به مردم نقش  مهمي داشت، "ثريا" از 1898 م. در قاهره، "حبل المتين "از 1893 در كلكته، "قانون "از 1890 در لندن چاپ و به ايران  فرستاده مي شدند. در اروميه روزنامه "فرياد" و در تهران  از" مجلس "و" صور اسرافيل "مي توان نام برد.  صوراسرافيل يكي از جالبترين و پرخواننده ترين  روزنامه ها بود كه در سال 1325 ه-. ق در تهران به دست  ميرزا جهانگيرخان شيرازي چاپ مي شد و ستون "چرند و پرند"  آن را كه طنزآميز بود ميرزا علي اكبر دهخدا مي نوشت و " دخو" امضاء مي كرد. اين ستون بيشترين خواننده را براي  روزنامه دست و پا كرده بود. برخلاف اكثر روزنامه هاي  ديگر، صوراسرافيل به جاي بحثهاي خشك، فلسفي و اخلاقي، و قصيده هاي تركستاني و غزل هاي هندي، بيشتر درباره  رويدادهاي روز و در قسمت چرندوپرند به زبان طنز عاميانه  از مشكلات مردم مثل كمبود نان، يا فروش دخترهاي قوچاني  به تركمنان براي پرداخت ماليات و غيره مي نوشت.  ميرزاجهانگيرخان پس از به توپ بسته شدن مجلس به دست  محمدعليشاه، يكي از آزاديخواهاني بود كه دستگير، شكنجه و كشته شد.  كاريكاتور ها از آرشيو: حميد ساهر تهيه كننده: روءيا زارع 
