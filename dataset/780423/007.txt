 گروه اقتصادي: ناآرامي هاي اجتماعي كه پس از حمله خونين  بامداد جمعه به كوي دانشگاه تهران آغاز شده است، ديروز باعث تعطيلي بسياري از محل هاي كار و كسب در نقاط مركزي  تهران از جمله بازار شد.  مقارن ظهر ديروز تظاهرات و ناآرامي هاي پراكنده در اطراف بازار، سه راه جمهوري و ميدان مخبرالدوله رخداد و به گفته شاهدان عيني با استقرار تعداد زيادي افراد آشوب طلب كه به چوبدستي مجهز بودند، به بروز درگيري هاي  كوتاه مدت و آسيب وارد آمدن به برخي مغازه ها، بانكها و كيوسك ها منجر شد. در نتيجه همه مغازه ها در محدوده  مركزي شهر به حالت تعطيل و نيمه تعطيل درآمد. تعدادي از مغازه داران كه از اين حوادث بهت زده به نظر مي رسيدند،  در اطراف مغازه هاي خود گرد آمده و نظاره گر بودند.  درواقع بجز تخريبهاي مستقيم ناشي از ناآرامي ها، ديگر آثار منفي اغتشاش نيز نمايان شده و در نخستين گام برخي  از فعاليت هاي اقتصادي به حالت ركود و تعطيلي درآمده است.  در حال حاضر كارشناسان اجتماعي و اقتصادي همگي پرهيز از تشنج و ناآرامي را توصيه مي كنند و معتقدند هرگونه  اصلاحات فقط با شيوه هاي مسالمت آميز و در شرايط آرام  امكان پذير است.  گزارش خبرگزاري جمهوري اسلامي  بسياري از صاحبان اماكن تجاري و كسبه برخي از خيابانهاي  تهران كه ازساعاتي قبل در اين مناطق شاهد درگيري گروهي  اخلال گر و نيروهاي مقابله كننده بودند، مغازه هاي خود را به حالت تعطيل و نيمه تعطيل درآورده اند.  كسبه اين مناطق، علت اين اقدام را بيم از وارد شدن  خسارت به اموال خود ذكر مي كنند.  پرويز غلام نژاد يكي از كسبه منطقه مركزي تهران به  خبرنگار ما گفت: ساعتي قبل در اين منطقه گروهي آشوبطلب،  چوب به دست اقدام به اخلال كردندكه ما مجبور به بستن  مغازه هاي خود شديم.  وي افزود: لازم است نيروهاي انتظامي براي برقراري امنيت  اقدام كنند تاجان و مال مردم مورد محافظت قرار گيرد.  غلام نژاد گفت: با اينكه حمله به خوابگاه دانشجويان  محكوم است، امااين مساله نبايد باعث تضعيف كليت نيروي  انتظامي شود.  حسين پناهي يكي از كسبه چهار راه مخبرالدوله مي گويد:  باتوجه به اينكه افراد چوب به دست با حمله به برخي اماكن،  شيشه هاي آنها را شكسته و خسارات سنگيني وارد كردند، ما با بستن مغازه هاي خود در واقع اقدامي پيشگيرانه انجام  داده ايم.  محمدعلي صادقي كه مغازه اش در خيابان انقلاب قرار دارد مي گويد: ما باتامين خواسته هاي دانشجويان موافقيم اما اقداماتي كه باعث تضعيف دولت منتخب مردم شود را نمي پذيريم و به همين دليل با آشوبطلبان مخالفيم.  حسن اكبري كه محل كسب او در تقاطع خيابان ولي عصر فاطمي  قرار گرفته است معتقد است وجود درگيري هاي خياباني و ايجاد آشوب و اغتشاش توسط عده اي نامشخص، مهمترين دليل  بر وجود توطئه از سوي دشمنان نظام است كه بايد با آن مقابله شود. 
