 تهران- خبرگزاري جمهوري اسلامي: با ايجاد تسهيلات جديد توسط ستاد اقتصادي دولت در خصوص توسعه صادرات غيرنفتي،  صادركنندگان مجاز هستند واريزنامه هاي خود را مستقيما به  بانك ها بفروشند و ريال آن را به نرخ اختتاميه ارز واريزنامه اي در بورس در روزقبل از فروش كه با نظام عرضه  و تقاضا در بورس تعيين مي شود مستقيما ازشعبه بانك  دريافت كنند.  روابط عمومي مركز توسعه صادرات ايران ديروز ضمن اعلام  اين مطلبافزود: بانك ها مجاز خواهند بود واريزنامه هاي  عرضه شده توسط صادركنندگان را ازمنابع خود خريداري كنند و چنانچه مايل به خريد آن نباشند، مي توانندآن واريزنامه  را وكالتابراي بانك مركزي خريداري كرده و ريال پرداختي  رابه بدهكار حساب بانك مركزي منظور كنند.  بانكها همچنين مجاز هستند واريزنامه خريداري شده را در مهلت قانوني ومصوب در بورس عرضه كرده و به فروش رسانند و يا خود از محل ارز خريداري، نسبت به افتتاح اعتبار اسنادي براي واردات كالاهاي مجاز براي مشتريان  اقدام كنند.  براساس اين گزارش، واريزنامه ها و ارزهايي كه وكالتا براي بانك مركزي خريداري شده است طبق نظر و دستور بانك  مركزي توسط بانك خريدار، به مصرف مي رسد.  معرفي و فروش مرحله اي ارز حاصل از صادرات توسط صادركننده و صدورواريزنامه به دفعات و بخش به بخش براي  يك پيمان ارزي، مجاز است و با معرفي هر مقدار ارز توسط صادركننده به بانك، تعهدنامه ارزي وي كاهش مي يابد.  به موجب اين گزارش، در صورتي كه اين امر در مهلت قانوني  انجام شود، معادل آن واريزنامه براي وي صادر مي شود و از تشويق ها و جوايز مربوطه برخوردار خواهد شد و صادركننده  مي تواند از مزاياي واريزنامه خود براي ورود كالاهاي  مجاز استفاده كند يا نسبت به فروش آن در بورس يا به  بانك اقدام بعمل آورد.  در فاصله زماني بين واريز ارز به بانك تا فروش آن به  بانك براي دريافت واريزنامه، ارز واريز شده، متعلق به  صادركننده است و وي حق دارد ازمزاياي حساب ارزي و سود آن  بهره مند شود.  اين گزارش مي افزايد: اعتبارات اسنادي بانكهاي ايراني  براساس واريزنامه هاي ارز صادراتي به اتكاي ارز فروخته  شده توسط صادركنندگان به سيستم بانكي، گشايش مي يابد و پرداخت وجوه اين اعتبارات اسنادي به ذينفع،  مشمول بخشنامه هاي تعيين اولويت در پرداخت تسهيلات  بانكها نيست و بانك هاي گشايش كننده اين اعتبارات اسنادي  مي توانند با تفكيك آن ها بوسيله كد شناسايي وحفظ ذخيره  لازم، ترتيبي اتخاذ كنند كه به هيچوجه آن اسناد دچار تاخير درپرداخت نشود.  صادركنندگاني كه نسبت به فروش كالا يا خدمات خود از طريق" اعتبارات اسنادي "يك يا چند بانك معتبر بين المللي  اقدام مي كنند، در صورت نكول بانك هاي گشايش كننده و يا تاييدكننده اعتبار، از تعهدات ارزي مبري خواهند بود و مشمول مقررات تعزيرات و قاچاق ارز نخواهند شد.  صادركنندگاني كه صادرات خود را طبق مقررات در" صندوق  ضمانت صادرات "بيمه كرده باشند و حق بيمه مربوط به صندوق  را پرداخت كرده باشند مي توانندمعادل ريالي منابع بيمه  شده خودرا از صندوق دريافت كنند و اعتبارات  اسنادي معوق بانك، در اختيار صندوق ضمانت صادرات قرار خواهد گرفت تا براي وصول آن از بانك يا بانكهاي بدهكار اقدامات قانوني لازم را انجام دهد. 
