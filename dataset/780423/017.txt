   گروه ورزشي: فرانسه ديروز اولين سالگرد قهرماني تيم ملي  فوتبال اين كشور درجام جهاني 1998 را با انجام يك توافق  مبني بر سرمايه گذاري 50 ميليون دلارسود حاصل از اين  مسابقات در توسعه فوتبال و ورزشهاي باشگاهي، جشن گرفت.  ماري ژرژ بوفه وزير ورزش فرانسه گفت: ما بايد اين مبلغ  را كه پول زيادي است صرف كمك به باشگاههاي كوچك بكنيم.  وي اين اظهارات را پس از امضاي توافقنامه بين دولت و فدراسيون فوتبال اعلام كرد.  اين پول به صندوق فرناند ساستر كه همراه با ميشل پلاتيني  عضو كميته برگزاركننده مسابقات جام جهاني فرانسه بود واريز خواهد شد. ساسترسه روز پيش از شروع مسابقات جام  جهاني به علت ابتلا به سرطان درگذشت.  تيم ملي فوتبال فرانسه در ديدار پاياني موفق شد تيم  برزيل را سه بر صفر شكست دهد و جام قهرماني را تصاحب كند.  برنامه دور سوم جام اينترتوتو آيين قرعه كشي دور سوم از مسابقه هاي فوتبال باشگاه هاي  اروپا(جام اينترتوتو)عصر روز دوشنبه در ژنو برگزار شد و تيم هاي شركت كننده حريفان خود را شناختند.  به گزارش خبرگزاري رويتر از ژنو، ديدارهاي رفت مرحله سوم  اين مسابقه ها در روزهاي 26 و 27 تيرماه و ديدارهاي  برگشت روز دوم مرداد ماه انجام خواهد شد.  برنامه ديدارهاي رفت از مرحله سوم رقابت هاي فوق به شرح  زير است(تيم هاي اول ميزبان هستند):  اسپانول اسپانيا- مون پليه فرانسه  سيالاول پياترا نيمت روماني - يوونتوس ايتاليا ترابوزان اسپور تركيه - پروجيا ايتاليا هيرنوين هلند- هامبورگ آلمان  وستهام انگليس - يوكريت فنلاند لوستناو اتريش - رن فرانسه  هامبورگ آلمان - بازل سوئيس  ترودن بلژيك - استريا وين اتريش  ورتكس ورازدين كرواسي - روستسلماش روستوف روسيه  كوكايليسپورتركيه- دويسبورگ آلمان  لوكرن بلژيك - متز فرانسه  پولونيا ورشو لهستان - واشاش بوداپست مجارستان  توماس هلمر آلماني  در ساندرلند انگليس  تيم فوتبال باشگاه ساندرلند كه در پايان فصل اخير به  جرگه تيم هاي حاضر در دسته اول باشگاههاي انگليس پيوسته  است با امضاي يك قرارداد دوساله توماس هلمر ملي پوش تيم  ملي آلمان و بايرن مونيخ را به خدمت گرفت.  به گزارش خبرگزاري فرانسه از لندن، مدافع مركزي فوتبال  آلمان كه درسال 96 عامل مهمي در كسب مقام قهرماني جام  ملتهاي اروپا بود، ماه گذشته قراردادش با تيم بايرن  مونيخ به پاپان رسيد.  هلمر با سابقه 68 بازي ملي در تيم فوتبال آلمان يكي از ستاره هاي اين تيم در دو جام جهاني 1990 و1994 بود.  وي دومين بازيكن خارجي است كه تيم ساندرلند در تابستان  جاري اقدام به خريد آن كرده است، پيش از هلمر استيو بولد مدافع تيم آرسنال نخستين بازيكني بود كه در راستاي تقويت  خط دفاعي تيم ساندرلند به اين تيم پيوسته بود.  آلمان جام جهاني 2002 را برگزار نمي كند در صورتيكه بحران كنوني بين كنفدراسيون فوتبال آسيا و فدراسيون بين المللي فوتبال(فيفا)شدت گيرد، آلمان در نظر ندارد به عنوان ميزبان بازيهاي جام جهاني سال 2002 خود را معرفي كند.  به گزارش خبرگزاري آلمان از فرانكفورت، ولفگانگ نيرسباخ  سخنگوي فدراسيون فوتبال آلمان اعلام كرد: هيچكس در اينجا (آلمان)حتي يك لحظه هم فكر نمي كند كه آلمان ميزبان جام  جهاني سال 2002 باشد.  وي افزود: مشغوليت ما صرفا كسب ميزباني رقابتهاي سال  2006 است. اين فرض هنگامي بالا گرفت كه هيئت اعزامي آسيا در كنگره فوق العاده فيفا در جمعه گذشته در اعتراض به  نحوه اختصاص سهميه به آسيا اين نشست راترك كرد.  طبق آخرين تصميم فيفا، آسيايي ها علاوه بر دو تيم ژاپن و كره جنوبي كه به طور خودكار به عنوان ميزبانان اين  بازيها در مسابقات پاياني حضوردارند، داراي دو سهميه  ديگر هستند. ضمن آنكه اتحاديه فوتبال اروپا هفته پيش به  طور ضمني موافقت كرد كه تيم سوم آسيا با تيم پانزدهم  اروپا براي تعيين آخرين تيم جام جهاني در يك مسابقه رفت  و برگشت شركت كنند.  كنفدراسيون آسيا تهديد كرده است در صورتيكه يك سهميه  تضمين شده به آسيا اختصاص نيابد اين كنفدراسيون جام  جهاني 2002 را تحريم خواهد كرد.  نير سباخ اعلام كرد كه نسبت به حل اين بحران خوش بين است.  او گفت: مااعتقاد داريم كه جام جهاني سال 2002 در ژاپن  و كره جنوبي برگزار خواهد شد.  اسپانيا قهرمان فوتبال دانشجويان جهان  مسابقه هاي فوتبال بيستمين دوره بازي هاي ورزشي  دانشجويان جهان با قهرماني تيم اسپانيا به پايان رسيد.  به گزارش خبرگزاري رويتر از پالماي اسپانيا، پس از تيم  اسپانيا كه بر سكوي قهرماني ايستاد، تيم هاي ايتاليا،  برزيل، جمهوري چك، ايران و كره جنوبي عنوان هاي دوم تا ششم را كسب كردند. تيم اسپانيا دوشنبه شب در ديدار پاياني اين رقابت ها مقابل تيم ايتاليا به برتري 2 بر يك  دست يافت.  دو تيم در وقت عادي به تساوي يك بر يك دست يافتند و تيم  اسپانيا بابه ثمر رساندن گل طلايي فاتح اين ميدان شد.  ديدار رده بندي را دو تيم برزيل و جمهوري چك برگزار كردند كه اين ديدار پس از آنكه در وقت عادي و اضافي 2 بر 2 به تساوي رسيد تيم برزيل موفق شد در ضربات پنالتي حريف  خود را با نتيجه 5 بر 4 مغلوب كند وپيروز از ميدان خارج  شود.  تيم ايران نيز با پيروزي 3 بر 2 مقابل تيم كره جنوبي در مكان پنجم ايستاد.  بازي هاي ورزشي دانشجويان جهان در پالماي اسپانيا جريان  دارد.  بهترين تنيسورهاي زن جهان  " ليندزي داونپورت "تنيس باز زن آمريكايي در صدر بهترين تنيس بازان زن جهان قرار گرفت. به گزارش خبرگزاري  رويتر از سن پترزبورگ - فلوريدا، در آخرين فهرست منتشره  از سوي فدراسيون بين المللي تنيس داونپورت با كسب 5590 امتياز به عنوان بهترين تنيس باز زن جهان برگزيده شده  است. "مارتينا هينگيز" از سوييس و" استفي گراف "از آلمان  در اين رده بندي در مكان هاي دوم و سوم قراردارند. 
