 15 گروه كشميري عضو ائتلاف شوراي متحد جهاد ديروز پس از يك جلسه اضطراري در اسلام آباد پايتخت پاكستان اعلام  كردند، با عقبنشيني از كارگيل در منطقه كشمير هند مخالفند و تحت فشار يا توافق بين المللي ازاين منطقه عقب نشيني نخواهند كرد.  پاكستان روز دوشنبه اعلام كرد، مجاهدين كشميري ترك  مخاصمه را در چندين بخش از كارگيل آغاز كرده اند و هند نيز ضمن تاييد خروج مبارزين كشميري اعلام كرد فقط تا روز جمعه فرصت مي دهد اين نيروها از مناطق كشمير هند عقبنشيني كنند.  مبارزين كشميري پيشتر نيز اعلام كردند با تغيير موضع در مناطق ديگري براساس استراتژي جديد خود عمليات خواهند كرد.  اين در حالي است كه روزنامه انگليسي زبان نيوز چاپ  اسلام آباد ديروز نوشت، 18 سازمان و گروه كشميري با مخالفت با توافق نوازشريف و بيل كلينتون بر ادامه جهاد عليه هند تاكيد كردند.  اين روزنامه به نقل از محمد ارشاد يك فرمانده كشميري روز دوشنبه دربخشداري "توبه تيك سينگ "ايالت پنجاب نوشت،  توافق واشنگتن مورد قبول مجاهدين كشميري نيست و آنها بدون كمك پاكستان هم به جهاد ادامه خواهندداد.  همچنين عابد حسين رهبر گروه شباب ملي گفت: مردم پاكستان  از ادامه جهاد وبركناري نواز شريف حمايت مي كنند.  به نوشته نيوز، پروفسور حافظ محمد سعيد رهبر گروه لشكر طيبه و غلام محمد صافي دبيركل كنفرانس احزاب آزادي كشمير نيز با توافق واشنگتن مخالفت كرده و برادامه مبارزه عليه  هند تاكيد كردند. 
