 ويليام كوهن وزير دفاع آمريكا به منظور ديدار دو روزه از تركيه امروز وارد آنكارا مي شود.  به گزارش ايرنا، سرمد آتاجانلي معاون سخنگوي وزارت امور خارجه تركيه ديروز در گفت وگو با خبرنگاران گفت، در ديدار وزير دفاع آمريكا با مقامهاي تركيه مناسبات دو جانبه، تحولات جزيره قبرس و منطقه مورد بحث و بررسي قرار خواهد گرفت.  وي اضافه كرد، مقامهاي تركيه همچنين در مورد اقدامات  دولت آمريكابراي متقاعدكردن كنگره اين كشور در زمينه  فروش برخي تسليحات نظامي به تركيه با ويليام كوهن  گفت وگو خواهند كرد.  به رغم تمايل دولت آمريكا كنگره اين كشور همچنان با برنامه فروش برخي تسليحات مورد درخواست تركيه مخالفت  مي كند.  معاون سخنگوي وزارت امور خارجه تركيه گفت، تركيه و آمريكا از همكاري گسترده اي در مسائل جهاني برخوردار هستند و تحولات خاورميانه، بالكان وقفقاز از جمله مسائل  مورد علاقه دو كشور است. 
