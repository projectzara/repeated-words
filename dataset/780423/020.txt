   موج مخالفت عليه اسلوبودان ميلوسويچ رئيس جمهور يوگسلاوي  ديروز سراسر صربستان را فراگرفت و اين در حاليست كه  نيروهاي پليس صرب براي جلوگيري از شدت گرفتن اعتراض ها با تظاهركنندگان درگير شده اند.  به گزارش خبرگزاري فرانسه، ديروز در چندين شهر صربستان  تظاهرات اعتراض آميز عليه رژيم صربستان با حضور هزاران  نفر برگزار شد كه با شعارهايي عليه ميلوسويچ همراه بود.  در تجمع هاي اعتراض آميز دوشنبه شب عليه ميلوسويچ در شهر واليوو در مركز صربستان بر اثر درگيري پليس صرب با تظاهركنندگان، سه افسر پليس و دست كم يكي از تظاهركنندگان مجروح شدند.  شبكه تلويزيوني بي. بي. سي ديروز گزارش داد اوضاع در صربستان وخيم شده و حتي جمعي از هواداران سرسخت ميلوسويچ  عليه او دست به تظاهرات زدند. ووك در اسكويچ برجسته ترين  سياستمدار مخالف ميلوسويچ در گفتگو با بي. بي. سي گفت: در حال حاضر نمي خواهم به مردم بگويم كه ميلوسويچ را سرنگون  كنيد يا بكشيد چون در آستانه جنگ داخلي قرار داريم.  دراسكويچ كه در زمان برپايي تظاهرات عظيم خياباني در سال  1996 در صربستان از بزرگترين سازمان دهندگان تظاهرات بود اكنون بيشترين امكان را براي برپايي تظاهرات خياباني  عليه ميلوسويچ در اختيار دارد. او در مصاحبه خود اضافه  كرده است دست كم 90 درصد از مردم صربستان از برنامه هاي  من حمايت مي كنند. 
