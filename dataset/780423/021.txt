 سليمان دميرل رئيس جمهوري تركيه امروز براي انجام ديدار سه روزه از سرزمين هاي اشغالي عازم تل آويو خواهد شد.  به گزارش ايرنا، وزارت امور خارجه تركيه عصر ديروز اعلام  كرد دميرل در جريان اين سفر با مقامات عالي رتبه اسرائيل  از جمله ايهود باراك نخست وزير جديدديدار و گفتگو خواهد كرد.  گفته مي شود روند مذاكرات صلح خاورميانه، توسعه مناسبات  دوجانبه وتحولات منطقه در راس مذاكرات دميرل با مقامات  اسرائيلي قرار دارد.  سخنگوي وزارت امور خارجه تركيه گفت: رئيس جمهوري تركيه  در پايان ديدار از اسرائيل در غزه با ياسر عرفات  رئيس دولت خودگردان فلسطين گفتگو كرده و سپس عازم اردن  خواهد شد.  در اين سفر اسماعيل جم وزير امور خارجه و مصطفي ييلماز وزير مشاور درامور اقتصادي رئيس جمهوري تركيه را همراهي  مي كنند.  اين اولين سفر رئيس جمهوري تركيه به سرزمين هاي اشغالي  است.  مناسبات تركيه و رژيم صهيونيستي طي ده سال گذشته به طور فزاينده اي درزمينه هاي نظامي، سياسي و اقتصادي توسعه  يافته است. 
