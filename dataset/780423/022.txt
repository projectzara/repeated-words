 صدام حسين رئيس جمهوري عراق، دعوت ونزوئلا براي شركت در اجلاس سران كشورهاي عضو اوپك در كاراكاس را پذيرفت.  به گزارش ايرنا، شبكه خبري بلومبرگ اعلام كرد، جورج  والرو معاون وزير خارجه ونزوئلا، روز يكشنبه وارد عراق  شد.  اين دومين توقف والرو در سفر سه هفته اي خود به كشورهاي  عضو اوپك است كه براي بررسي مسئله انرژي و جلب رضايت  آنان براي ميزباني اجلاس سران اوپك در پايان سال ميلادي  جاري يا اوايل سال آينده در كاراكاس انجام مي شود.  به گزارش خبرگزاري عراق، صدام حسين از زمان جنگ  خليج فارس در سال 911990 ميلادي تاكنون، به هيچ كشور خارجي سفر نكرده است.  هيات ونزوئلايي روز دوشنبه به كويت رفت و از شيخ جابر آل  احمد آل صباح امير كويت براي شركت در اين اجلاس دعوت كرد.  باتوجه به حضور صدام حسين در اين اجلاس، امير كويت هنوز نظر خود را براي شركت در اين اجلاس، اعلام نكرده است.  اجلاس كاراكاس، دومين اجلاسي است كه، يازده رهبر اوپك را،  از زمان تاسيس آن در سال 1960 ميلادي، گردهم مي آورد.  اولين گردهمايي در سال 1975 ميلادي، در الجزاير بود.  پيش بيني مي شود، هيات ونزوئلا پيش از سفر به آفريقا و آسيا به قطر، امارات و عربستان سعودي سفر كند. 
