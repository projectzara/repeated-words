 ايهود باراك نخست وزير رژيم صهيونيستي ديروز براي مقابله  باعمليات احتمالي عليه از سرگيري روند صلح خاورميانه  نيروهاي امنيتي را به حالت آماده باش فراخواند.  به گزارش خبرگزاري فرانسه از بيت المقدس، براساس  بيانيه اي كه ازدفتر نخست وزير رژيم صهيونيستي انتشار يافت، باراك در جريان گفت وگو بامقام هاي ارتش و نيروهاي  امنيتي خواهان آماده باش تمام سازمانهاي امنيتي اين رژيم  شد.  اين بيانيه مي افزايد، باراك كه وزارت دفاع را نيز برعهده دارد خواستارتشديد همكاري با نيروهاي امنيتي  تشكيلات خودگردان فلسطين شده است.  به گفته منابع نزديك به نخست وزير رژيم  صهيونيستي گزارش خاصي درمورد انجام عمليات به مقامهاي  امنيتي داده نشده اما شرايط موجود ايجابمي كند چنين  تدابيري اتخاذ شود.  باراك كه هفته پيش نخست وزيري رژيم صهيونيستي را برعهده  گرفت تاكيدكرد، مصمم است روند صلح با فلسطينيان، سوريه و لبنان را از سرگيرد.  ايهود باراك نخست وزير رژيم صهيونيستي گفت، اهميت  شهركهاي صهيونيست نشين در سرزمينهاي فلسطيني را مد نظر دارد.  به گزارش خبرگزاري فرانسه، وي كه در ملاقات با مسئولان  صهيونيست شهركها در اين مورد شركت كرده بود، اضافه كرد،  نسبت به قرارداد واي ريور متعهد است و در عين حال وجود شهركهاي صهيونيست نشين در كرانه باختري و نوار غزه و اهميت آنها را مد نظر دارد.  در مقابل، روءساي شهركها وعده دادند به احداث شهركهاي  غيرقانوني دست بزنند و اظهار اميدواري كردند نخست وزير بدون مشورت با آنها اقدام به خراب كردن شهركها نكند.  روزنامه" هاآرتص "چاپ فلسطين اشغالي در شماره روز دوشنبه  خود تاكيد كرده بود كه باراك به اعضاي دست راستي دولت  خود قول داده است 40 دستگاه ساختمان بدون مجوز در تپه هاي واقع در كرانه باختري را كه طي ماههاي اخير احداث شده خراب نخواهد كرد. 
