 جرج رابرتسون وزير دفاع انگليس طي سخناني در كنگره  امنيت خليج فارس كه در حومه شهر لندن برگزار شده است، بر پايبندي دولت انگليس به دفاع از امنيت كويت تاكيد كرد.  به گزارش واحد مركزي خبر به نقل از راديو كويت، جرج  رابرتسون با اشاره به اينكه دولت انگليس از امنيت و آرامش در منطقه خليج فارس دفاع مي كند تاكيد كرد، لندن  براي حل و فصل مسئله اسرا و مفقودالاثرهاي كويتي دربند رژيم عراق تلاش مي كند.  وي گفت، لندن با برقراري تماس با موءسسات و نهادهاي  بين المللي از جمله هلال احمر مسئله اسرا و مفقودالاثرهاي كويتي و ديگر كشورها را در عراق پيگيري  مي كند.  رابرتسون ضمن تاكيد بر تغييرناپذيري سياست لندن در مقابل  بغداد افزود، سياست لندن براساس مهار كامل اين كشور استوار است و دولت بغداد بايد كليه قطعنامه هاي  بين المللي مربوط به جنگ خليج فارس و آزادسازي كويت را بدون قيد و شرط به مورد اجرا بگذارد.  وزير دفاع كويت نيز در كنگره امنيت خليج فارس در لندن  شركت دارد. 
