   نقش استاد سيد غلامرضا سعيدي در سه گفتمان ديني معاصر (واپسين بخش) * موضوع تلاش براي تحقق حكومت اسلامي، در سرلوحه برنامه  فكري استاد قرار داشته، به گونه اي كه مستقيم و غيرمستقيم، دلالتهاي بسياري در آثار وي وجود دارد. در مقدمه كتاب" خاورشناسي و توطئه خاورشناسان "(به قلم خانم  مريم جميله - مسيحي تازه مسلمان شده)جامع نگري اسلام، از امتيازات منحصربه فرد آن ذكر مي شود; و از اين رو به  صراحت، ضرورت حكومت ديني، يادآوري مي گردد جستارگشايي: در نخستين بخش اين نوشتار به دورنمايي از تحولات ديني معاصر و پيدايي نسل نويني از انديشمندان  ديني و نقش آنان در پاسخ به چالشهاي نو پديد در جامعه  ايران از جمله برخورد اسلام و غرب و سنت و مدرنيسم،  اشاره شد.  استاد سيدغلامرضا سعيدي، با نگارش و ترجمه كتابهايي در پاسخگويي به اين چالش در روشنگري نسل معاصر كوشيده و از سويي بنيانهاي فرهنگي، سياسي و ايدئولوژيكي استواري براي  دوره هاي پسين فراهم آوردند.  اينك در واپسين بخش اين جستار، نقش استاد سيدغلامرضا سعيدي در دومين و سومين گفتمان ديني معاصر بررسي مي شود.  استاد در گفتمانهاي ياد شده، مانند بسياري ديگر از نوانديشان ديني، انديشه بازگشت به خويشتن را طرح نموده و در بازنمايي و تدوين چهره راستين اسلام، كوشيدند. توجه  خوانندگان گرامي را به دنباله اين نوشتار جلب مي كنيم.  گروه معارف  اكنون برخلاف گفتمان نخست، تنها به اثبات اينكه اسلام با پيشرفت ناسازگار نيست، بسنده نمي شود، بلكه چارچوب بديل  نيز ارائه مي گردد.  زنده ياد سعيدي در گفتمان دوم نيز مشاركت چشمگيري داشته  است. كتابهاي "برنامه انقلاب اسلامي "(نوشته ابوالاعلي  مودودي); "فرد و اجتماع "" نوشته محمد قطب" ; "وظيفه  روشنفكران در دگرگوني ايدئولوژي ها" ; "منشور نهضت اسلام ";  " مباني اخلاقي براي جنبش اسلامي "; "جاذبه اسلام ";  " مبارزه با سكولاريسم "(نوشته دكتر محمد رفيع الدين);  " خاورشناسي و توطئه خاورشناسان "(نوشته مريم جميله)و " كمونيسم و اخلاق "; در زمره آن دسته از آثار استاد است  كه در چارچوب گفتمان دوم جاي مي گيرند.  در جملاتي از كتاب" كمونيسم و اخلاق "(كه غرض از انتشار آن توضيح داده مي شود)به خوبي، محورهاي اين گفتمان جديد يعني نقد و نفي چارچوبهاي موجود ايدئولوژيك و ارائه  چارچوب بديل، به چشم مي خورد: "مقصود از نظر اين رساله،  صرفا" تحقيق علمي و دفاع از مكتب مقدس اسلام است كه در سايه تربيت صحيحي همه افراد بشر را براي وصول به مقصد عالي انسانيت و كمال نفس و بالاخره براي حل مشكلات  اقتصادي و اجتماعي به درك مكارم اخلاق دعوت مي كند... در عين حال اين حقيقت را تصريح و تاكيد مي كنم كه مندرجات  اين رساله و امثال آن نمي توانند دستاويز منشي  سرمايه دار بي رحم و محتكر(كه در سنگر اسلام جاي گرفته  و ماسك مسلماني به صورت زده اند)قرار گيرد.. ما به  دستگاه امپرياليزم غربي كه آن را به صرفه خودشان جهان  آزاد گذاشته اند.. با همان نظر نگاه مي كنيم كه به  دستگاه ماترياليسم و كمونيسم. "(15) اما استاد در دفاع از تماميت دين و مبارزه با ايدئولوژي هاي بيگانه از جمله كمونيسم در آن سالهاي  نخستين اين مبارزه فكري، جز دو نفر، هماواي خويش نداشت.  آقاي سيدهادي خسروشاهي، با اشاره به بحران فكري آن سالها و تبليغات گسترده توده اي ها و ترجمه و نشر متون  ماركسيستي(كه نسل جوان را به سوي خويش جذب مي كرد)، به  اين نكته مهم مي پردازد كه در اين گرماگرم تلاش فكري و سياسي تنها چند نفري از انديشمندان مسلمان، قلم به دست  گرفته و به نقد و بررسي ماركسيسم پرداخته اند. پرچمدار اين گروه در حوزه علميه قم... علامه طباطبايي بود و در تهران مرحوم حاج سراج انصاري ; و سومين فرد سيدغلامرضا سعيدي بود كه با نشر رساله "كمونيزم و اخلاق "و سپس  ترجمه و نشر كتاب" برنامه انقلاب اسلامي "از ابوالاعلي  مودودي، به اداي وظيفه در قبال رسالت اسلامي مي پرداخت.  در اينجا مي بايست اين سخن را يادآور شوم كه برخي از كتابهاي استاد هرچند به گفتمان نخست، تعلق دارد، ولي گاه  مباحثي نيز در آنها به گونه گذرا مطرح مي شود كه در چارچوب گفتمان دوم مي گنجد; و ديگر اينكه برخي آموزه ها چون" پيوند دين و سياست "و" حكومت ديني "كه استاد در سالهايي همچون دهه سي، آنها را مطرح مي كند، كمتر انديشمند ديني حتي حوزوي در ايران به آن پرداخته است. از باب نمونه در كتاب عذر" تقصير به پيشگاه محمد و قرآن " (كه در سال 1338 منتشر شد و كتاب سال شناخته شده است)، با اين عبارات روبه رو مي شويم: "] برخلاف [مسيحيت، احكام  و اوامر قرآن، منحصر در وظايف ديني و اخلاقي نبوده است.  " گيبون "مي گويد: "قرآن، دستوري است شامل مجموعه قوانين  ديني- اجتماعي، مدني، تجاري، نظامي، قضايي، جنايي و جزايي".  استاد در زيرنويس اين صفحه، اين جملات را مي افزايد:  مردم بي خبري كه حتي در همين كشور اسلامي، تصور مي كنند دين از سياست جداست ; بخوانند و متنبه شوند كه دستگاه  تعليمات اسلامي غير از اديان ديگر است و چقدر تاسف آور است كه يك نفر محقق خارجي اين معني را كاملا" درك كرده و توضيح مي دهد، ولي كساني كه خود را مسلمان معرفي مي كنند به تقليد كوركورانه از خارجيان مغرض، چه ياوه سرايي ها مي كنند. "(18 موضوع تلاش براي تحقق حكومت اسلامي، در سرلوحه برنامه  فكري استاد قرار داشته، به گونه اي كه مستقيم و غيرمستقيم، دلالتهاي بسياري در آثار وي وجود دارد. در مقدمه كتاب" خاورشناسي و توطئه خاورشناسان "(به قلم خانم  مريم جميله - مسيحي تازه مسلمان شده)جامع نگري اسلام، از امتيازات منحصربه فرد آن ذكر مي شود; و از اين رو به  صراحت، ضرورت حكومت ديني، يادآوري مي گردد. شايسته است  فرازي از اين كتاب را در اينجا بياورم. موءلف مي نويسد:  " كسي كه مي خواهد مسلمان باشد، بايد توجه داشته باشد كه  جز در محيط اسلامي نخواهد توانست به كارها و وظايف  مسلماني بپردازد. "(19)اسلام روش سكولاريسم يعني حكومت  عرفي و غيرديني را نمي پذيرد. زيرا همه چيز متعلق به  خداست. سياست بيش از آنچه تحت تاثير مقتضيات قرار گيرد،  تابع هدفهاي انقلابي مي باشد. بالاتر از همه معاني، اين  است كه اسلام معتقد به حكومت قانون است، آن هم قانوني كه  حاكم و رعيت هم به شكل يكنواخت بايد تابع آن باشند و در دولت و حكومت اسلام، شرع مقدس حاكم است وبس اين معني  جلوي ظلم و ستمگري و بي قانوني و هرج و مرج را مي گيرد.  نتيجه تعليمات اسلامي، نيرومند ساختن و مستحكم نمودن  تمام علاقه ها و رابطه هاي انساني است كه بدون آن جامعه  سقوط خواهد كرد.(20) در همين كتاب در پاسخ به اين پرسش كه چرا اكثريت  مسلمانان به آرمانهاي بلند اسلام به ويژه آموزه هاي  سياسي- اجتماعي آن عمل نمي كنند، به تبيين زيبا ودقيقي  از ابوالاعلي مودودي برمي خوريم وي براين باور است كه  عده اي از مسلمانان با اطلاع و درك كامل اصول اسلامي، به  مرور زمان و به سرعت از آن منحرف گرديدند و مسلماناني كه  اخلاق و رفتارشان كاملا" مغاير با عقايد اسلامي و آيات  قرآني تطبيق مي شده، بي بهره شدند. ازطرف ديگر، عده  مسلماناني كه درست اين اصول را نمي فهميدند به حد زيادي  شد كه نجات دادن جامعه از آثار زيان آور جهل ونقص فهم و ضعف اخلاقي آنها امكان نداشت. درنتيجه خلافت را به دين  راه داد و شكل تاريخ ما به اين صورت چندين قرن به طول  انجاميد.(21) در كتاب پاكسازي سكولاريزم، يا مبارزه با سيستم حكومت  دنيوي روشنفكران، به تبيين موضوع "جدايي دين از سياست " پرداخته شده است. بحث از اينجا آغاز مي شود كه چرا تمدن  غرب در علوم طبيعي، پيشرفتي شگرف نموده است، ولي درعلوم  اجتماعي(كه به اعتقاد خود باختريان درصورتي كه رشد نيابد تمدن غرب با فروپاشي روبه رو خواهدشد); كميتش لنگ  است در پاسخ به اين پرسش مي خوانيم كه علم به اصل يك  شي ء، جزيي است از مجموع آن علم كه ما برحسب ذات خود به  آن تمايل داريم وهدف ماست. مثلا" گل سرخ، فقط آن گل سرخي  نيست كسي در موجوديت آن دخيل نباشد، بلكه در نظريه مذهبي،  گلي است كه به وسيله خدا آفريده شده.. خدا و طبيعت را نمي توان جدا از يكديگر شناخت و اين معني يكي از تعليمات  قرآن كريم است.(22) پس از توضيح عوامل و چگونگي پيدايش سكولاريزم علمي، به  توضيح سكولاريزم اجتماعي و سياسي مي رسيم: "باري، پس از آنكه مذهب از سياست، جدا شد، ديگر نمي شد انتظار داشت كه  روي جنبه اي از جنبه هاي فردي يا اجتماعي اثري گذاشته  باشد. لهذا نتيجه اي كه به دست آمد، اين بود كه  سكولاريزم در روشنفكري نه فقط شامل فعاليتهاي فرد و اجتماع گرديد، بلكه شامل نظام قضايي و اجتماعي و تربيتي  نيز گرديد و هر دو جنبه را فراگرفت.(23)اماعبارتي كه در بخش نتيجه گيري كتاب آمده، درخور توجه است و آن اين است  كه: خطر سكولاريزم(روشنفكري)براي جهان و وحدت بشر، از كمونيزم كه فرزند سكولاريزم(روشنفكري)است، بيشتر است و مادام كه قبل از وقت، سكولاريزم را از بين نبرده ايم،  نمي توانيم كمونيزم را نابود كنيم ".(24) درگفتمان دوم و در چارچوب" نهضت بازگشت به خويش "، در جهان عرب از" اخوان المسلمين "و در ايران از" اسلام  دانشگاه; حوزه و تحولات آن "مي توان نام برد.(25)استاد سعيدي در تعداد بسيار زيادي از كتابهاي خويش به بيداري  اسلامي درميان دانشگاهيان بسيار توجه داشته است از باب نمونه همان كتاب" عذر تقصيربه پيشگاه محمد و قرآن "را مي توان نام برد كه "به پايه گذاران و اعضاي غيور و فكور انجمن اسلامي دانشجويان كه نهضت جديد علمي اسلامي را به عهده دارند" ; تقديم مي شود.(26) فعاليتهاي فكري انديشمندان در گفتمان دوم، پيامدهاي علمي  نيز در پي داشت كه از آن جمله مي توان به تاسيس حسينيه  ارشاد(با ويژگيهاي جديد آن كه استاد سعيدي از بنيانگذاران آن بود)و نشر مجله بسيار مهم "مكتب اسلام " اشاره كرد. انقلاب اسلامي ايران در سال 1357، نقطه  پاياني است بر دوره دوم و بشارت دهنده دوره جديدي كه  جريانهاي ديني و سياسي اسلامي، مي بايست بر قامت دعاوي  خويش در گفتمان دوم، جامه عمل بپوشانند.  سومين گفتمان ديني معاصر به پيروزي رسيدن انقلاب اسلامي و استقرار حكومت اسلامي  در قالب جمهوري اسلامي درواقع، آزمون عملي آموزه هايي  بود كه در گفتمان دوم مطرح شده بود اكنون پس از گذشت دو دهه از استقرار جمهوري اسلامي، معارضه هايي كه با اين  نظام شده است و دفاعيات از آن، گفتمان سومي را شكل داده  است.  درحالي كه در دوره اول، صرف دفاع از آموزش هاي ديني  درقبال انديشه غيرديني كفايت مي نمود، يا ادعاهاي نظري  براي داشتن برنامه حكومتي، سياسي، اقتصادي، اجتماعي  قانع كننده به نظر مي رسيد; در گفتمان سوم مسئوليت عملي  بر توجيه نظري افزوده شده است در حالي كه در دوره اول و دوم، مخاطبين جريانهاي ديني - سياسي داخلي، بومي و اهل  ايمان بودند; در دوره سوم دامنه مخاطبان از چارچوب اهل  تقوا و باور فراتر رفته است. به ويژه آنكه چارچوب نظري  دنياگرايي، از قدرت نظري و مادي زيادي برخوردار است و درواقع عرصه رقابت جديدي را در برابر اهل ايمان گشوده  است; قواعد بازي نيز از ويژگيهاي خاصي برخوردار است و از اين رو رقابت را تا حدودي دشوار و گاه، ناممكن مي سازد.  (27) استاد سعيدي كه در سالهاي نخستين استقرار جمهوري اسلامي،  در ديدار با دانش آموزان روستاي "نوزاد" بيرجند- زادگاه  استاد- آنها را خوشبخت ترين نسل مسلمانان پس از صدر اسلام ناميد، متاسفانه چندان مجال نيافت تا در سومين  گفتمان ديني و مسائل ناشي از استقرار حكومت اسلامي،  آثاري را به خامه ارجمند خويش پديد آورد. اما پرواضح است  كه پاسخگويي به پرسش اساسي اين گفتمان، چيستي و چگونگي  چارچوب مطلوب حكومت، نيازمند آن است كه ميراث ارجمند فكري دو گفتمان ديگر به خوبي شناخته شود; و از اين روست  كه آثار استاد سعيدي، هنوز نيز خواندني است. درود خداوند و پاكان، بر او باد!  پي نوشتها:  15- سيدغلامرضا سعيدي، كمونيسم واخلاق،(تهران، موءسسه  خدمات فرهنگي رسا، 1330)ص 35.  16- سيدهادي خسروشاهي، نك: سيدغلامرضا سعيدي، مفخر شرق  سيدجمال الدين اسدآبادي.  17- جان ديون پورت، پيشين، ص 98.  18- همان، ص 100.  19- مريم جميله(مارگرت ماركوس)خاورشناسي و توطئه  خاورشناسان، ترجمه سيدغلامرضا سعيدي(قم، مركز مطبوعاتي  دارالتبليغ اسلامي، چاپ اول 1351)ص 19.  20- همان، ص 21.  21- همان، ص 24.  23- 22- دكتر محمد رفيع الدين، پاكسازي سكولاريزم يا مبارزه با سيستم حكومتي دنيوي روشنفكران، ترجمه  سيدغلامرضاسعيدي(تهران، دفتر نشر فرهنگ اسلامي، چاپ اول  1361)، ص 2218.  24- همان، ص 55.  25- نك: فرهنگ رجايي، ص 202.  26- جان ديون پورت، پيشين ; همچنين نك: مريم جميله،  پيشين.  27- فرهنگ رجايي، ص 29. 
