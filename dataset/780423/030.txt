 طرح" شوراياري "در مناطق بيست گانه شهر تهران اجرا مي شود گروه شهري: حوادث اسفبار روزهاي اخير در كوي دانشگاه  تهران قطعا" به نظام آسيبزده است و براي جبران آن  نمي توان آسيب ديگري به نظام زد.  حجت الاسلام والمسلمين نوري رئيس شوراي اسلامي شهر تهران  ضمن ابراز اين مطلب در بيست ودومين جلسه علني اين شورا ضمن محكوم كردن مجدد حوادث اخير كوي دانشگاه تهران،  خواستار بررسي جدي اين امر و بازسازي تالمات روحي و خسارات وارد شده به مجموعه دانشگاه شد.  وي گفت آنچه كه در اين چند روز اتفاق افتاد، با آغازي كه  داشت و حركت نفرت انگيزي كه با تهاجم وحشيانه به كوي  دانشگاه تهران صورت گرفت ضربه سنگيني به نظام اسلامي و ارزشهاي انقلابي ما وارد شد و قلوب همه مردم و دانشگاهيان عزيز را جريحه دار كرد و مساله ساده اي نيست  كه به راحتي بتوان از آن گذشت. يك مجتمع عظيمي كه  قديمي ترين خوابگاه دانشگاهي كشور است و در آنجا مجموعه اي از دانشجويان حضور دارند كه عموما" دانشجويان  شهرستاني از سطح كشور بوده و از قشر متوسط و يا پائين  جامعه هستند.  وي افزود اين اتفاقي كه افتاده و آسيبي كه وارد شده  آسيبي است كه لطمات سنگيني را براي نظام ما داشته و همه  مردم بويژه دانشگاهيان عزيزبه لحاظ روحي به شدت  جريحه دار شده اند.  اميدواريم كه انشاءالله اين موضوع به صورت بسيار جدي  رسيدگي شود ونتيجه بررسي ها و اقداماتي كه مي شود به گونه اي باشد كه بتواند تالماتي را كه به وجود آمده  تا حدي مرتفع كند.  نوري تاكيد كرداما بايد توجه كنيم با آسيبرساندن ديگري  به نظام نمي توان جبران آسيبقبلي را كرد. حركتهايي كه  ظرف يكي دو روز گذشته در شهر تهران صورت گرفته به نظر حركتهاي پرابهامي است و قطعا" خسارات مادي و معنوي آن  بسيار سنگين تر از آسيب اول است.  وي اضافه كرد بايد غائله كوي دانشگاه تهران رسيدگي و پيگيري شود. اما اينكه در خارج از دانشگاه در محيطهاي  خياباني اتفاقاتي روي دهد كه هيچ كس مسئوليت اش را به  عهده نداشته باشد و هيچ گونه مجوزي نداشته باشد وبا لطمه زدن و آسيبزدن به امكانات كشور همراه باشد قطعا" و قطعا" شايسته كشور ما نيست.  رئيس شوراي شهر تهران اشاره كرد امروز يك وحدت عمومي  ميان همه مسئولان و همه دلسوزان و همه صاحبنظران و دانشگاهيان و روحانيان و نيروهاي ملي مذهبي و روشنفكران  و فرهيختگان در جهت مخالفت با اين اعمال وجود دارد چرا كه تمامي نيروهاي طرفدار اصلاحات در كشور با هرگونه حركت  براندازي كه مي تواند ايران را به عنوان كشور بي ثبات و ناامن منطقه در معرض هرج و مرج و آشوب گسترده قرار دهد مخالف هستند و تنها كساني كه با امكانات تسليحاتي و تبليغاتي خودشان در جهت براندازي نظام حركت مي كنند احساس خوشحالي مي كنند.  نوري افزود ما ضمن محكوم كردن جدي حمله به كوي دانشگاه  و پيگيري جدي حقوق دانشجويان و دانشگاهيان عزيز به عنوان  اعضاء شوراي شهر تهران از تمامي شهروندان تهراني انتظار داريم كه با حفظ نظم و آرامش، مسير قانوني را كه  مي تواند براي پيگيري مطالبات مشروع و خواسته هاي قانوني  وجود داشته باشد بپيمايند و از هرگونه حركتي كه خوشايند نيروهاي مدافع نظام و انقلاب و كشور نيست پرهيز داشته  باشند.  وي در پايان گفت انشاءالله مسئولان نظام هم در ارتباط با اتفاقات و حوادث اخير هرچه زودتر گزارشات مثبت و خوبي  را براي مردم عزيز و دانشجويان گرانقدرمان داشته باشند.  در ادامه اين جلسه مخبرين كميته هاي شمال، جنوب، شرق،  غرب و مركز تهران گزارش كميته هاي منطقه اي را ارائه  دادند. مهندس لطفي مسئول كميته جنوب در خصوص فعاليت هاي  اين كميته گفت: كميته جنوب مناطق 20 و 16 و 17 و 19 و 21 را در حيطه مسئوليت خود دارد اين كميته طبق وظايف محوله  خود تاكنون در همه مناطق حوزه نظارتي خود حضور يافته و طي مذاكراتي با شهرداران، كارشناسان و مسئولان اين مناطق  مسائل و مشكلات و محروميت ها را جهت ارائه راهكارهاي  سازنده بررسي كرده است. در ادامه مهندس غرضي مسئول كميته  شرق در خصوص فعاليت هاي اين كميته گفت: كميته شرق مناطق  8، 1413 و 15 را زيرنظر دارد. اين مناطق با مسائلي  چون كمبود ساخت و ساز و عدم سرمايه گذاري لازم، نرخ  پائين اشتغال و... مواجهند.  در ادامه مهندس فروزش مسئول كميته ناحيه مركزي شوراي شهر گزارشي در مورد جلسات اين كميته با شهرداران و مسئولان  مناطق 6، 7، 10، 11، 12 ارائه نمود و افزود: بسياري از مناطق و مراكز مهم همچون مراكز علمي و ستادي،  وزارت خانه ها، دانشگاهها و ادارات مهم در اين مناطق  خصوصا" منطقه 6 قرار دارند كه بهبود كيفيت امور شهري در گرو همكاري شوراي شهر، شهرداري و سازمان هاي دولتي است.  همچنين آقاي اصغرزاده مسئول كميته شمال نيز در گزارشي  اعلام كرد كه ماه عسل شهردار و شوراي شهر بايد به زودي  تمام شود و نحوه همكاري كميته ها، شورا و شهرداري هر چه  زودتر به سامان برسد. وي حوزه كميته شمال را مناطق 1، 3 و 4 ذكر كرد و افزود اين مناطق با مسائلي چون نرخ پائين  سواد، استفاده بسيار كم مردم از امكانات شهري و وجود پادگانها و مناطق نظامي و انتظامي در داخل محدوده شهري  مواجه هستند كه بايد به طور جدي در اين خصوص اقدام شود.  آخرين فردي كه گزارش كميته منطقه غرب را ارائه داد احمد حكيمي پور دبير شوراي اسلامي شهر تهران بود.  وي نيز حوزه نظارتي كميته غرب را مناطق 10، 5، 9 و 7 ا علام كرد. حكيمي پور يكي از اهداف اين كميته را دستيابي  به يك فهم مشترك در رابطه با كار شورا و شهرداري هاي  مناطق ذكر كرد.  دبير شوراي اسلامي شهر تهران در خاتمه افزود: طرح  شوراياري يكي از مهمترين طرحهايي است كه در كميسيون  فرهنگي اجتماعي به طور جدي روي آن كار شده است و اين طرح  زمينه مشاركت عمومي شهروندان تهراني را در محلات، مناطق  و نواحي تهران بزرگ فراهم مي كند و سعي شده است در جريان  ديدارها و گفتگو با شهروندان و مسئولين شهرداري ها در حوزه منطقه، پيش نويس اين طرح ارائه و نقطه نظرات آنان  نيز جهت كاملترشدن اين طرح مورد استفاده قرار گيرد. 
