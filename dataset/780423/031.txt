 ابرهاي رحمت باريدن گرفت     با بارش هاي سه روز گذشته، خطر خشكسالي در گيلان و مازندران تا پنجاه درصد كاهش يافت  گروه شهري: بارش ابرهاي رحمت در تيرماه سرانجام به  انتظار دو ماهه كشاورزان در گيلان، مازندران خراسان،  سمنان و... پايان بخشيد و آبي به رخ دشت هاي سوخته اين  مناطق باز آورد.  گزارش خبرنگار ما از استانها حاكي است حجم بارش در برخي  مناطق گيلان و مازندران آنچنان بوده كه موجب نجات ده ها هزار هكتار شاليزار شده و نيز خطر خشكسالي را تا پنجاه  درصد كاهش داده است.  شادابي هشت شهر در خراسان  اين گزارش مي افزايد بارش دوشنبه شب باران تابستاني در هشت شهرستان استان خراسان علاوه بركاهش گرماي هوا، شادي  شهروندان و كشاورزان اين مناطق را در پي داشت. به گزارش  روز سه شنبه اداره كل هواشناسي خراسان ديشب در كاشمر 9/6،  نيشابور 7/4، سرخس چهار، مشهد 2/3، تربت حيدريه  9/2، قوچان 4/1، تربت جام 2/1 و نيز بجنورد يك دهم  ميليمتر باران باريد.  جواد سيدان كارشناس هواشناسي خراسان گفت: بارندگي شب گذشته در سطح اين استان با 15 تا 21 درجه كاهش دماي هوا همراه بود.  نجات 30 هزار هكتار شاليزار رئيس سازمان كشاورزي استان گيلان گفت: براثر باران  شديدي كه از ظهرروز دوشنبه دراستان گيلان آغازشد، 30 هزارهكتار از اراضي شاليكاري استان گيلان از كم آبي نجات  يافت.  مهندس نگارش افزود: همچنين 55 هزارهكتار از اراضي كه  بين 30 تا 50 درصد تحت تاثير" تنش خشكسالي "قرار داشتند نيز سيراب شدند.  به گفته وي براثر اين بارندگي 25 درصد عملكرد محصول  برنج اين استان ازضايعه خشكسالي نجات يافت.  وي گفت 11 هزارو 62 هكتاراز شاليكاري اين استان  براثرخشكسالي ازبين رفته است.  شادماني كشاورزان مازندراني  از سوي ديگر بارندگي هاي روز دوشنبه درمناطق غربي  مازندران موجب شادي فراوان اهالي شهرها و كشاورزان اين  مناطق شد. اين بارندگي كه پس از 55 روزگرماي شديد به  وقوع پيوست از30/3 دقيقه بامداد روز دوشنبه با رگبارهاي  شديد آغاز شد و در ساعت 10 صبح همان روزپايان يافت. به  گزارش ايستگاه هواشناسي نوشهر درمناطق نور، نوشهروچالوس  40 ودرمناطق تنكابن ورامسر43 ميلي مترباران باريده است.  معاون مديريت كشاورزي نورروزسه شنبه در گفت وگو با خبرگزاري جمهوري اسلامي گفت: فقط در مناطق نور و چمستان  بابارش اين نعمت الهي 50 درصد از مشكلات كم آبي اين  مناطق مرتفع شد.  مجيدسلطاني افزود: تاكنون 850 هكتارازاراضي كشاورزي  شهرستان نوركاملاازبين رفته و سه هزارهكتارديگرازاين  اراضي كه به خشكسالي تهديد شده بود، در اين بارندگيها از نابودي حتمي نجات يافت.  رئيس سازمان كشاورزي مازندران قبل ازوقوع اين  بارندگيهااعلام كرده بود، تاكنون 7 هزار هكتارازشاليزارهاي استان به دليل كم آبي از بين رفته است.  به گفته مرتضي سخن سنج اگر خشكسالي ادامه يابد درمرحله  اول 17هزار هكتارودرنهايت 40 هزارهكتارديگرازاين اراضي  نابود خواهد شد.  سمنان هم سيراب شد سرانجام اينكه، بارش باران در بيست ويكمين روز از اولين  ماه فصل تابستان در مناطقي از استان كويري سمنان موجي از خوشحالي وشعف را در بين مردم بويژه كشاورزان و دامداران  اين استان ايجاد كرد. بارش باران درپي ماهها خشكي هوا و عدم بارندگي دراين استان موجب بروزخشكسالي و مشكلاتي  براي كشاورزان و مردم شده بود.  طي شب گذشته اكثر شهرها وبخشهاي اين استان شاهد نزول  رحمت الهي بود كه ميزان آن در برخي مناطق زياد و قابل  توجه بوده است.  يكي از كارشناسان هواشناسي استان سمنان به خبرنگار ما گفت: طي دوشنبه شب در مهديشهر سمنان 6/5 ميليمتر،  شهميرزاد 3 ميليمتر، دامغان 5/2ميليمتر و سمنان  دو ميليمتر باران باريده است. حسين گرجي گفت: علت  تغييرات ناگهاني هوا دراين استان و كاهش دماي هوابراثر بارندگي در ناحيه شمالي كشور و ارتفاعات البرز بوده است.  وي افزود: اين وضعيت باعث شده است تا طي دو روز اخير ميزان دماي هوادر شهرهاي مختلف اين استان بين 4 تا 6 درجه كاهش يابد.  گرجي گفت: ميزان دماي هوا در سمنان با 6 درجه كاهش نسبت  به روز قبل به 18 درجه بالاي صفر رسيده است.  پيش بيني هوا گزارش سازمان هواشناسي كشور حكايت از آن دارد كه  بارندگي هاي پراكنده همچنان در شمال غرب، شمال، جنوب شرق و مركز كشور تداوم خواهد داشت. تحت تاثير اين جريان  تازه هواي تهران هم كه در سه روز گذشته خنك تر از هفته هاي پيشين بوده است، همچنان از دمايي كمتر از متوسط معمول تيرماه برخوردار خواهد بود. 
