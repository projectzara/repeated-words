 گروه شهري: شهردار منطقه 20 تهران اعلام كرد: گرفتگي و تركيدگي لوله فاضلاب تهران و طغيان آن درشهرري نزديك به  6 ميليارد ريال خسارت بر جاي گذاشت.  مهندس احمدي خميني ديروز گفت: زباله هاي سبك بويژه  بطري هاي كوچك و بزرگ نوشابه كه برخي از شهروندان بدون  توجه به عواقب آن در مسيرهاي فاضلاب از شمال تا جنوب تهران رها مي كنند، مهم ترين عامل گرفتگي فاضلاب تهران  در شهرري بوده است.  وي افزود: همچنين پايين بودن سطح كانال جديد نسبت به  قديم و برگشت زباله هاي سبك و طولاني بودن اين مسير باعث  انباشت آب در زير زمين و منهدم شدن آسفالت خيابان به  دليل فشار شديد آب بوده است.  وي گفت: لايروبي كانال، ايجاد جاده دسترسي در كنار كانال  و تعبيه دريچه در مسيرهاي سرپوشيده و همچنين ايجاد حوضچه هايي براي ته نشين شدن رسوبات ازجمله طرح هايي است  كه براي جلوگيري از بروز اين حوادث انجام خواهد شد.  شهردار منطقه 20 اضافه كرد: مناطق مسكوني محدوده محل  تركيدگي eلوله فاضلاب بزودي بازسازي و ترميم مي شود.  براثرگرفتگي فاضلاب تهران درهفته گذشته در منطقه  ولي آباد شهرري حفره هاي بزرگي در وسط خيابان ايجاد شد و باعث فوران فاضلاب و جاري شدن سيل در اين منطقه مسكوني  گرديد.  دراين حادثه به تعدادي از واحدهاي مسكوني و تجاري آسيب رسيد. 
