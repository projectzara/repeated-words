 گروه شهري: همايش مشاركت زنان در بهينه سازي مصرف آب و برق روز يكشنبه 27 تيرماه به همت دفترامور زنان و روابط عمومي و بين الملل وزارت نيرو درمحل باشگاه توانير وزارت  نيرو برگزار خواهد شد.  سيد شمس الدين حسيني مديركل روابط عمومي وبين الملل  وزارت نيروديروز در گفت وگو باخبرنگار" ايرنا" بااعلام  اين مطلب، افزود: همايش با هدف جلب مشاركت بيشتر زنان  براي دستيابي به الگوهاي بهينه وصحيح مصرف آب و برق صورت  مي گيرد و پيش بيني مي شود اين امر به يك حركت وعزم ملي  براي استفاده بهينه از منابع اقتصادي آب و برق تبديل شود.  مسئول كميته هاي اطلاع رساني الگوهاي آب و برق همچنين  اعلام كرد: همايش مشاركت زنان در بهينه سازي مصرف آب و برق پس از سخنراني مهندس بيطرف وزير نيرو و خانم شجاعي  مشاور رئيس جمهور و سرپرست مركز امورمشاركت زنان رياست  جمهوري باانجام ميزگردهاي تخصصي به كار خود پايان مي دهد.  حسيني گفت: در ميزگرد تخصصي ياد شده روند توليد، مصرف،  بهاي تمام شده و يارانه هاي آب و برق به بحث گذارده  مي شود و متخصصين ضمن تبيين ضرورت صرفه جويي آب و برق و بررسي شيوه هاي علمي صرفه جويي برنقش زنان در اين خصوص  تاكيد مي كنند.  اين همايش با حضور زنان صاحبنظر و شاغل در صنعت آب و برق،  مشاوران دستگاههاي اجرايي كشور، مشاورين و مديران عامل  شركت هاي تابعه و وابسته به وزارت نيرو در امور زنان  برگزار مي شود. 
