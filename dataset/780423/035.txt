 گروه شهري: هر روزه در سراسر دنيا حداقل 1600 زن به علت  عوارض بارداري و زايمان جان خود را از دست مي دهند.  سازمان بهداشت جهاني در گزارش خود در سال 1998 اعلام  كرد: ميزان مرگ ومير زنان دراثر اين عوارض حداقل 585 هزار نفر در سال است و به طورتقريبي 90 درصد اين مرگها در آسيا و صحراي جنوبي آفريقا، 10 درصد در ساير مناطق روبه  رشد و كمتر از يك درصد در كشورهاي پيشرفته رخ مي دهد.  برطبق اين گزارش، در مرگ و مير مادري بيشترين مورد اختلاف آماري ميان كشورهاي توسعه يافته و در حال توسعه  است، به طور نمونه در كشورهاي در حال توسعه مرگ و مير كودكان 7 برابر بيشتر و مرگ و مير مادران 18 برابر بيشتراست.  افزون بر رقم مرگ و مير زنان ناشي از عوارض بارداري و زايمان، سالانه بيش از 50 ميليون زن دچار بيماري هاي  دوران مادري و عوارض بارداري مي شوند. كه اين بيماري ها حداقل در 18 ميليون نفر از زنان، مزمن و ناتوان كننده است.  ازسوي ديگر در جهان به ازاي هر صد هزار نوزادي كه زنده  متولد مي شوند430 مورد مرگ و مير مادري رخ مي دهد كه اين  رقم نيز در كشورهاي درحال توسعه 480 نفر و در كشورهاي  توسعه يافته 270 نفر به ازاي هر صد هزار تولدنوزاد است.  در اين گزارش آمده است: در آفريقاي غربي و شرقي  بالاترين رقم اين نوع مرگ و مير رخ مي دهد كه دربرخي از كشورهاي اين مناطق به ازاي هر صد هزارتولد زنده، بيش از 1000 زن فوت مي كنند. پايين ترين رقم ثبت شده دراروپاي  شمالي است كه در اين منطقه به ازاي هر صد هزار تولد نوزاد مرگ مادران بين صفر تا 11 نفر است.  از آنجا كه زنان در كشورهاي در حال توسعه به رغم تعداد زياد بارداري، از مراقبتهاي زايماني ضعيفي برخوردارند،  مدت زمان رويارويي آنان با خطرمرگ و مير بسيار بيشتر و به طور تقريبي 40 برابر بيشتر از زنان كشورهاي غربي است.  دربخشي ديگر از گزارش سازمان بهداشت جهاني آمده است:  علاوه بر مرگ و ميرمادري نيمي از تمامي مرگهاي پيش  زايماني از مراقبتهاي نامناسب دوران بارداري و زايمان  ناشي مي شود و سالانه 8 ميليون مرگ نوزاد رخ مي دهد كه دلايل عمده آن علاوه بر فقدان مراقبت نوزادي همان  عواملي است كه مرگ وناتواني مادران را به بار مي آورد.  در اين گزارش تاكيد شده كه علاوه بر مرگ، عوارض ناشي از بيماري هاي مادري نيز بسيار رايج است و برطبق آمار 15 درصد ازاين نوع بيماري، عوارض خطرناك و كشنده اي را به  همراه دارد.  از سوي ديگر در كشورهاي درحال توسعه در دوران بارداري  ميليون ها زن ازمراقبتهاي پيش زايماني كافي برخوردار نيستند، در اين كشورها تنها 65 درصداز زنان به اين  مراقبتها دسترسي دارند، مثلا در آفريقا 63 درصد، در آسيا65 درصد، در آمريكاي لاتين و كاراييب 73 درصد.  در اين گزارش تاكيد شده است: چنين مراقبتهايي مي تواند بيماري هاي دوران بارداري و نيز عوارض اوليه را شناسايي  و درمان نمايد، اطلاعات و مشاوره لازم را فراهم آورد، و در صورت بروز عوارض، مراكز خاص را براي برخورداري از خدمات درماني لازم به زنان توصيه كند.  در مورد مراقبتهاي دوران زايمان نيز گزارش ياد شده  مي گويد: سالانه 60ميليون زن باردار تنها توسط يكي از اعضاي خانواده يا ماماي آموزش نديده سنتي يا حتي بدون  حضور هيچ همراهي، زايمان مي كنند.  در بخشي ديگر از اين گزارش آمده است: در كشورهاي درحال  توسعه تنهانسبت كوچكي از زنان يعني كمتر از 30 درصد از مراقبت هاي پس از زايمان برخوردارند.  دركشورها و نواحي بسيار فقير نيز تنها 5 درصد از زنان  به چنين مراقبتهايي دسترسي دارند در حاليكه در كشورهاي  غربي 90 درصد از مادران از مراقبت هاي پس از زايمان  برخوردارند.  مراقبت پس از زايمان فرصتي براي بررسي تندرستي مادر و كودك، تامين حمايت لازم براي تغذيه با شير مادر و توانمندسازي كاركنان بهداشتي براي كشف و اتخاذ تدابير بموقع درمورد هر مشكل است.  در اين گزارش توصيه شده است: درصورت تامين حداقل  مراقبتهاي مادري ضروري براي همه زنان باردار، حضور پزشك  يا ماما در موقع زايمان، پيشگيري ودرمان عوارض دوران  بارداري، زايمان و پس از زايمان، تنظيم خانواده پس  اززايمان و مراقبت پايه نوزادي، امكان پيشگيري از اكثر مرگ هاي مادري، ميليون ها مورد بيماري و معلوليت و مرگ  حداقل 5/1 ميليون نوزاد شيرخواردر سال فراهم خواهد شد.  سازمان بهداشت جهاني در اين گزارش تاكيد كرده است: اين  سازمان تلاش دارد تا سال 2000 ميلادي ميزان مرگ و مير زنان را به نصف وضعيت موجود كاهش دهد. 
