 در گفت و گوي ديروز همشهري با آقاي محمدعلي دادخواه  وكيل پايه يك دادگستري در خصوص حكم دادگاه غلامرضا قبه  كه در صفحه 3 درج شد كلمه "التفات "به اشتباه "انتقاد"  درج شده بود. بنا بر اين متن كامل پاراگراف آخر به صورت  زير تصحيح مي شود:  " براي دريافت روح قانون بايد به تبصره 456 قانون  آئين دادرسي كيفري التفات داشت كه اعلام مي كند حتي اگر به اشتباه هم متهمي را دادگاه مشمول تخفيف قرار داد ديوان عالي كشور نمي تواند آن تخفيف را كه بر مبناي  اشتباه هم بوده است رد نمايد. " تلفن به همشهري  گراني ورق و فولاد شركت گروه ملي فولاد ايران(قسمت ورق)اعلام كرده بود،  امسال فقط 13 درصد به بهاي فولاد اضافه مي شود. متاسفانه  از آن هنگام بهاي فولاد در بازار آزاد نزديك 40 درصد گران شده و متاسفانه اينهمه فولاد و ورق كه از كارخانه  كاويان براي تهران بارگيري مي شود حتي يك كيلو از آن را تجار عمده نمي فروشند و اينطور كه پيداست احتمالا" همه  اين محصولات انبار شده است. اميدوارم مسئولان امر براي  رفع اين معضل اقدام كنند.  مجيدي افزايش اتوبوس مسير ترمينال خاوران  من يك شهروند ساكن خيابان خاوران هستم كه هر روز صبح  مي بايد از مقابل پمپ بنزين خاوران به ميدان امام حسين  بيايم كه به علت بالا بودن كرايه اتومبيلهاي شخصي مجبورم  از اتوبوس هاي شركت واحد استفاده كنم. چون تعداد اتوبوسها در اين خط كم مي باشد و منجر به تاخير در كار مي شود اميدوارم مسئولين شركت واحد اتوبوسراني نسبت به  افزايش تعداد اتوبوسهاي مسير ترمينال خاوران به ميدان  امام حسين اقدام نمايند تا مشكل بسياري از برادران و خواهران محترم كه هر روز در اين مسير تردد مي نمايند مرتفع گردد.  مجتبي رهبري  به قول شفاهي اكتفا نكنيد در مرداد ماه سال 77 در مزايده ششم ستاد اجرايي فرمان  حضرت امام شركت كردم، و برنده ملكي در شيراز شدم. ملك  مذكور متصرف داشت و اينجانب براي اطمينان از تخليه قبل  از شركت در مزايده و همچنين پس از برنده شدن در مزايده  از مسئولين ستاد سئوال كردم و هربار تاكيد مي گردد كه  ستاد حداكثر دو ماهه ملك را تخليه مي كند و مشكلي بوجود نمي آيد.  در تاريخ 2/6/77 با اطمينان به قولهاي شفاهي مسئولان  ستاد اقدام به امضاء مبايعه نامه اي كه كاملا" يكطرفه و به نفع ستاد بود، نمودم.  اكنون كه نزديك به ده ماه از آن تاريخ مي گذرد نه تنها ملك مذكور تخليه نشده است حتي تاريخ مشخصي هم براي تحويل  آن از طرف مسئولين اعلام نشده است. اين مطالب را براي  اطلاع كساني كه در مزايده شركت مي كنند نوشتم تا آنها نيز مانند من به قول شفاهي مسئولان اكتفا نكنند و در مبايعه نامه تضمين هاي لازم را از مسئولين اخذ نمايند.  چرا ما بلاتكليف مانده ايم  بيش از 35 سال است كه منازل ما واقع در كوي مهران(تقاطع  اتوبان نياوران و زين الدين)در طرح اتوبان قرار داشته  است، و ما در اين مدت حق فروش يا تعمير نداشته ايم حالا با كم عرض كردن خروجي اتوبان منازل ما از طرح اتوبان به  جاي مانده است. بنابراين شهرداري منطقه بايد تكليف مكان  چنين مسكوني هايي را روشن كند كه بتوانند اقدام به فروش  يا تعمير و يا تعويض ملك خود بنمايند.  عليرضا قره گوزلو مهدكودك مزاحم  مهدكودك وابسته به بيمارستان بانك ملي واقع در كوچه  شيرواني منشعب از خيابان جمهوري كه علي القاعده بايد متوليان آن در زمينه رعايت مسائل بهداشتي سرمشق ديگران  باشند، كهنه هاي كثيف و آلوده و غذاهاي پس مانده بچه ها را كنار كوچه مي گذارند تا رفتگران آنها را جمع كنند اما متاسفانه حضور دهها گربه در كوچه كه سبب پراكندن اين  كهنه ها و غذاها مي شوند، در واقع زنگ خطري است براي  خانواده ها و كودكان ساكن در اين كوچه. اميدوارم اين  تذكر هشداري باشد كه مسئولان بيمارستان بانك ملي و مهدكودك ياد شده به رفع اين معضل اقدام كنند.  ازطرف اهالي محل  هفت اقليم  گشايش كنفرانس بين المللي درباره گرم شدن كره زمين     دراثر آتش سوزي اخير در مناطق جنگلي روسيه تاكنون 530 هزار هكتارازاين مناطق نابود شده اند.  به گزارش واحدمركزي خبر ازمسكو هفته گذشته 400 هزار هكتار از مناطق جنگلي سيبري درآتش سوختند. آتش سوزي  درچندمنطقه ديگر روسيه نيز باعث نابودي دهها هزار هكتار جنگل شده است.  مقامات محلي دراستان هاي ايركوتسك وخابارفسك وضع مناطق  جنگلي اين استان ها راوخيم اعلام كرده اند. آنان  هشدارداده اند درصورتي كه براي جلوگيري ازگسترش آتش سوزي  درجنگل هاي اين دواستان چاره اي اساسي انديشيده نشود منطقه بافاجعه اي جدي روبه رو خواهدشد. 
