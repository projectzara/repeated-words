 گروه شهرستانها: متاسفانه استان لرستان از نظر بهداشت  ودرمان از وضعيت مطلوبي برخوردار نيست و بايد تلاش كرد تا از امكانات و ظرفيت هاي موجود براي خدمات رساني به  مردم نهايت بهره برداري به عمل آيد.  به گزارش خبرنگار همشهري در خرم آباد استاندار لرستان در دانشگاه علوم پزشكي استان با اشاره به اين كه بايد براي  احقاق حقوق عقب ماندگي توسعه لرستان استراتژي ويژه اي  طراحي شود افزود: در برنامه پنج ساله سوم توسعه، 5 درصد از اعتبارات دولت براي جريان عقبماندگي هاي هشت استان  كشور از جمله لرستان اختصاص يافته است.  وي همچنين به وضعيت بهداشت محيط در روستاهاي استان اشاره  كرد و افزود: وضعيت بهداشت محيط در روستاهاي استان نيز بسيارنامطلوب است كه دست اندركاران بايد براي بهبود بخشيدن به وضعيت موجود چاره انديشي كنند.  رسولي وضعيت بهداشتي واحدهاي خدمات عمومي بين راهها مثل  رستورانها و سالن هاي غذاخوري در استان را دور از شان  مردم مهمان نواز استان عنوان كرد و خواستار توجه جدي به  اين گونه مكانها شد.  وي يادآور شد: رضايت مردم از دولت به خدماتي بستگي دارد كه دستگاههاي دولتي و خدمات رساني عمومي به مردم ارائه  مي دهند. 
