 * امسال از محل تبصره 11 قانون بودجه 3 هزار ميليارد ريال براي خوداشتغالي اختصاص يافته است  گروه شهرستانها: تحقيق و مطالعه علمي بر روي موضوع  كارآفريني به منظور دستيابي به راههاي ايجاد اشتغال از امسال در كشور آغاز مي شود.  به گزارش خبرنگار همشهري در گرگان معاون اداري و مالي  وزير كار و امور اجتماعي در مراسم معرفي كريم ياوري به  عنوان مدير كل جديد كار و امور اجتماعي استان گلستان  همچنين گفت: اين برنامه با مشاركت بخش خصوصي، چند كشور خارجي، محققان، متخصصان و پژوهشگران داخلي با اعتباري  بالغ بر 200 ميليون ريال به اجرا در خواهد آمد.  سيدعلي اكبر طاهايي گفت: امسال از محل تبصره 11 قانون  بودجه 3 هزار ميليارد ريال براي خوداشتغالي اختصاص يافته  است.  وي با اعلام اين مطلب كه در حال حاضر 2 ميليون و 300 هزار نفر در كشور بيكار و جوياي كار هستند گفت: در شهريور ماه امسال براساس مجوزهاي گرفته شده 300 نفر از نيروهاي متخصص در رشته هاي گوناگون با اولويت بومي و محلي در شهرهاي مختلف كشور استخدام و جذب كار مي شوند.  معاون وزير كار و امور اجتماعي اعلام كرد: امسال 800 هزار نفر از طريق مراكز آموزش فني و حرفه اي و با مشاركت  بخش خصوصي مهارت هاي آموزشي را در شاخه هاي مختلف فرا مي گيرند.  مهندس طاهايي با اشاره به اين كه امسال 18 مركز جديد فني  و حرفه اي در كشور مورد بهره برداري قرار مي گيرد گفت:  توسعه اين مراكز، منطبق ساختن آموزشها و مهارت مراكز آموزشي با استانداردهاي جهاني و فراهم ساختن زمينه هاي  لازم براي ايجاد اشتغال از جمله اولويت هاي برنامه وزارت  كار و امور اجتماعي در سال جاري است.  وي با اشاره به ضرورت توجه به صنعت گردشگري به عنوان يكي  از راههاي مهم ايجاد اشتغال در كشور گفت: آموزش نيروي  انساني ماهر براي صنعت گردشگري آغاز شده و در حال حاضر نيز دوره هاي هتلداري و طباخي داير شده است. 
