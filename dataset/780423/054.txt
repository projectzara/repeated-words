 گروه شهرستانها: معاون سياسي امنيتي استانداري لرستان  گفت: بزرگترين پشتوانه انقلاب، اعتماد مردم به دولت است  و ما حق نداريم به اين اعتماد خدشه وارد كنيم.  به گزارش خبرنگار همشهري در خرم آباد رضايي كه در جلسه  شوراي اداري استان سخن مي گفت، با اشاره به برگزاري  انتخابات مجلس ششم افزود: هيچ يك از مديران و مسئولان  استان حق استفاده از امكانات وسايل بيت المال، دولتي و عمومي را براي تبليغات انتخابات مجلس ندارند و اگر موردي  مشاهده شود با قاطعيت با آن برخورد مي شود.  وي سلامت برگزاري انتخابات و حضور پرشور مردم در پاي  صندوقهاي راي را از خط مشي هاي مديريت استان ذكر كرد و گفت: بايد زمينه هاي لازم را براي حضور گسترده مردم و همه گروههاي سياسي داخلي كه نسبت به مسائل انقلاب احساس  تعهد مي كنند، فراهم كرد تا با اين حضور گسترده و پشتوانه محكم در مجامع بين المللي حرفهايمان را به كرسي  بنشانيم. 
