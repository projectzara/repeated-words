 گروه شهرستانها: آيت الله سيد جلال الدين طاهري نماينده  ولي فقيه و امام جمعه اصفهان، ارتحال آيت الله حاج شيخ  مهدي حائري يزدي را طي پيامي تسليت گفت.  پيام تسليت آيت الله طاهري خطاب به حجج اسلام حاج سيدعلي  و حاج سيدمصطفي محقق داماد صادر شده است. امام جمعه  اصفهان، آيت الله حائري يزدي را، فيلسوف و متفكربزرگ  اسلامي و فقيه زمان شناس معرفي و ارتحال او را ثلمه اي  جبران ناپذير بر پيكر جهان اسلام توصيف كرد. آيت الله  طاهري ارتحال آن عالم رباني را به محضر مقدس حضرت ولي  عصر(عج)و جامعه معظم عالمان ديني و بيت آن بزرگوار تسليت  گفت و از تلاش هاي خستگي ناپذير فكري و ديني آن عالم  جليل قدرداني كرد. 
