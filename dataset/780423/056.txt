 گروه شهرستانها: رئيس موءسسه استاندارد و تحقيقات صنعتي  ايران با اعلام اين مطلب كه استانداردهاي بين المللي،  كليد ورود به بازارهاي آزاد است، برضرورت رعايت ضوابط استاندارد در اجراي طرحهاي عمراني تاكيد كرد. به گزارش  خبرنگار همشهري در كرج مهندس دولت حسيني افزود: در برنامه سوم توسعه پيش بيني شده است كه موءسسه، واگذاري  كارهاي عملياتي خود را به مردم گسترش دهد. وي يادآور شد:  يكي از مسائلي كه مي توان در بحث كنترل كيفيت مطرح كرد نظارت بر كيفيت طرحهاي عمراني در كشور است، بايد ترتيبي  اتخاذ شود تا مصالح موردنياز طرحهاي عمراني از مراكزي  تهيه شود كه داراي گواهي استاندارد باشند. وي اظهار داشت:  رعايت اين اصل منجربه ايجاد آزمايشگاه كنترل كيفيت  مي شود و اگر براي اين كار دو درصد هزينه شود بي ترديد 20 درصد كيفيت كالا افزايش مي يابد. وي تاكيد كرد: تلاش  مي شود تا براي طرحهاي عمراني براساس ضوابطي كه تعيين  مي شود از مصالح استانداردشده استفاده شود و گرايش به  كار مهندسي توسعه يابد، زيرا بخش قابل توجهي از فرصتهاي  شغلي در دنيا ناشي از مهندسي است و سخت گيري در انجام  كارها اشتغال را توسعه مي دهد. 
