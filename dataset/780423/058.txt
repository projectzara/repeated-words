   تهران- خبرگزاري جمهوري اسلامي: رئيس جمهوري در پايان  جلسه كميته ويژه شوراي عالي امنيت ملي كشور براي پيگيري  حوادث كوي دانشگاه تهران، جريان آشوب را بر خلاف مصالح  نظام وملت و سياست هاي دولت دانست و بر مقابله جدي دولت  با اين جريان تاكيدكرد. آقاي سيد محمد خاتمي رئيس جمهوري  و رييس شوراي عالي امنيت ملي كشور، سه شنبه شب در يك گفت  و گوي تلويزيوني اظهار داشت: حادثه كوي  دانشگاه فوق العاده تلخ بود. البته من نظر خود را پيش از اين اعلام داشته ام. اين حركت و اهانت به دانشگاه و محيط علم و برخورد خشونت آميز با دانشجويان براي همه ما غير قابل تحمل بود و بدين جهت، بلافاصله كميته ويژه اي از طرف دبير خانه شوراي عالي امنيت ملي تشكيل شد و به تاييد رهبرمعظم انقلاب رسيدكه كار خود را با جديت ادامه داده و مي دهد.  رئيس جمهوري تاكيد كرد كه در برخورد با عوامل اين حادثه  جديت وجوددارد و اميدوارم در آينده بتوانم با تفصيل  وتحليل بيشتر در اين باره صحبت كنم.  آقاي خاتمي اظهار داشت: حادثه اي كه پنجشنبه شب رخ داد،  بعد از يكي دوروز، جرياني انحرافي در آن پيدا شد و به  نظر من اين جريان خير كشور رانمي خواهد و هدفش لطمه زدن  به اصل نظام و ايجاد آشوب و تشنج در جامعه است.  وي گفت: خوشبختانه جامعه دانشجويي برائت خود را از اين  جريان اعلام كردزيرا رفتارهاي انجام شده با هيچ يك از موازين سازگار نيست. علاوه بر آن مشخص شد كه عده اي از دستگيرشدگان دانشجو نيستند و قطعا سوءاستفاده اي ازاين  جريان مي شود.  رئيس جمهوري تصريح كرد: اصولا جريان آشوب بر خلاف مصالح  نظام و ملت وشعارها و سياستهاي دولت است، دولتي كه شعارش  مقابله با هرگونه خشونت وآشوب طلبي است. اين جريانات در مقابل دولت و به خصوص شعار توسعه سياسي دولت قرار دارد.  خاتمي گفت: كارهايي كه آشوب طلبان انجام مي دهند خيري  در آن نيست. بايددر برابر كساني كه به اموال عمومي آسيب مي رسانند و براي شهروندان مزاحمت ايجاد مي كنند ايستاد.  رئيس جمهوري بااشاره به سياست دولت مبني بر پرهيز از خشونت تاكيد كرد: به خاطر سياستهاي دولت و مصالح نظام  مي كوشيم كه با اين خشونت ها با خشونت برخورد نشود و تلاش مي شود كه اين اقدام با روشهاي قانوني صورت گيرد.  وي افزود: ايجاد آشوب و اغتشاش كار دشواري نيست.  مي خواهيم ياد دهيم كه با خشونت نيز مي توان بدون خشونت  برخورد كرد.  رئيس شوراي عالي امنيت ملي گفت: مطالبي كه مطرح مي شود و شعارهاي تحريك كننده عليه ارزشهاي نظام كه همراه با شعارهاي فريبدهنده در حمايت از دولت سرداده مي شود براي  ايجاد تفرقه و زمينه آشوب در جامعه است. ملت شريف ايران  گول نمي خورد.  رئيس جمهوري با تاكيد بر اينكه امنيت كشور و شهروندان  براي دولت وكميته ويژه رسيدگي به حوادث كوي دانشگاه جدي  است اظهار داشت: من از مردم كه اين روزها تا حدودي  آرامششان در بعضي از نقاط تهران به هم خورد معذرت مي  خواهم و اطمينان مي دهم كه اين حركتها ادامه پيدا نكند و از ملت شريف ايران خواهش مي كنم هرچه بيشتر از اين  جريانات دور باشند تا دولت راحت تردر اين زمينه  عمل كند و مطمئن باشند كه اين مساله به لطف خدا خاتمه  پيداخواهد كرد.  آقاي خاتمي همچنين از مطبوعات و رسانه هاي عمومي كه در مسير محكوم كردن اين خشونت ها تلاش كردند تشكر كرد و از آنان خواست تا اين روال و روش را با جديت دنبال كنند.  وي گفت: همه بايد با آشوبطلبي و تخريب اموال و شعارهاي  تحريك كننده مبارزه كنيم و بكوشيم كه بااين جريان زشتي  كه وجود دارد هر چند كه عمق وگستردگي ندارد برخورد كنيم.  رئيس جمهوري در پايان اطمينان داد كه با استفاده از آگاهي مردم واشراف نيروهاي اطلاعاتي و امنيتي مشكل ايجاد شده به زودي حل شود. 
