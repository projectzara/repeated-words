 گروه سياسي: دبيرخانه شوراي عالي امنيت ملي سه شنبه شب با انتشار چهارمين اطلاعيه خود به عناصر فرصت طلب، اخلال  گر و ضد انقلاب كه با سوءاستفاده از شرايط به دنبال  اغتشاش و آزار مردم هستند، هشدار داد. متن كامل اين  اطلاعيه به شرح زير است:  دبيرخانه شوراي عالي امنيت ملي طي دو جلسه گزارشهاي  بخشهاي گوناگون دانشجويي، دستگاههاي اجرايي، نيروي  انتظامي و امنيتي را بررسي و بر جمع بندي هاي زير تاكيد نمود:  1- از قاطبه ملت، دانشجويان، استادان، روحانيان و بسيجيان به جهت تلاش ملي در حفظ آرامش و امنيت اجتماعي  تقدير نموده، حفظ قانون و وحدت شعار وكلمه در راهپيمايي  سراسري امروز(چهارشنبه)را توصيه مي نمايد.  2- دبيرخانه و گروههاي كاري متشكله همچنان به ريشه  يابي و بررسي دلايل شكل گيري حادثه كوي دانشگاه  مي پردازند و از تمامي دستگاههاي مسئول انتظار دارند در راستاي وظايف محوله كوشا باشند، تا اين دبيرخانه  قادرگردد توطئه هاي پشت پرده شكل گيري اين حادثه و حركت هاي مشكوك خياباني پس از آن را بررسي و برخورد نمايد.  3- دبيرخانه شوراي عالي امنيت ملي به عناصر فرصت طلب،  اخلال گر وضد انقلاب كه با سوء استفاده از شرايط بدنبال  اغتشاش و آزار مردم هستندهشدار مي دهد كه حركات ضد انقلابي، مزاحمت و تخريب اموال مردم را تحمل نكرده و نيروهاي انتظامي و امنيتي موظف شده اند با قاطعيت  انقلابي كامل عناصر ماجراجو، شرور و اغتشاش گر را شناسايي و دستگير نموده و در اختيارمحاكم قضايي قرار دهند.  4- دبيرخانه شوراي عالي امنيت ملي گزارش وضعيت امنيتي  تهران و نيزنتايج پيگيريهاي معموله را به تناسب به اطلاع  افكار عمومي خواهد رساند. 
