 گروه سياسي: سازمان عقيدتي سياسي نيروي انتظامي با صدور بيانيه اي ضمن ابراز تاسف و تالم از حادثه تلخ و دردناك  كوي دانشگاه اعلام كرد اين نيرو از هرگونه راهپيمايي كه  بدون مجوز وزارت كشور صورت گيرد جلوگيري خواهد كرد.  به گزارش ايرنا نيروي انتظامي دراين بيانيه اعلام كرد:  همچون گذشته براساس وظايف و مسئوليت هاي قانوني خود امنيت همه اجتماعات و راهپيمايي هاي قانوني را كه با مجوز وزارت كشور باشد تامين و برابر تكليف مصرح قانون  ازهرگونه اقدامات قانون شكنانه ي فرصت طلبان با هر نام و تحت هر جريان باشدجلوگيري خواهند كرد.  اين بيانيه خطاب به دشمنان قسم خورده ملت رشيد و نظام  مقدس جمهوري اسلامي افزود: توطئه نفاق افكنانه آناني را كه با انگيزه تضعيف انقلاب وولايت و اركان نظام مقدس  اسلامي و اين نيروي خدمتگذار شكل مي گيرد هوشيارانه شناسايي نموده و قاطعانه با آنان برخورد خواهد كرد. 
