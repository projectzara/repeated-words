 گروه سياسي: دفتر تحكيم وحدت روز گذشته با انتشار بيانيه اي از دانشجويان خواست ضمن حفظ روحيه  اصلاح طلبانه خود، با متانت و عقلانيت مطالبات خويش را پيگيري كنند.  در اين بيانيه از دانشجويان خواسته شده با پرهيز از هرگونه اقدامي خارج ازتصميمات شوراي منتخب متحصنين، به  هرج و مرج طلبان اجازه استفاده از جو متشنج را ندهند.  دفتر تحكيم وحدت در بيانيه خود اعلام كرده باتوجه به  تشكيل شوراي منتخبمتحصنين، اين دفتر از اين پس هيچ گونه  مسئوليتي نسبت به اين حركت نخواهدداشت. در عين حال در اين  بيانيه تصريح شده است: اتحاديه انجمن هاي اسلامي  دانشجويان دانشگاههاي كشور(دفتر تحكيم وحدت)خود را ملزم به حمايت و همكاري با اين شورامي داند.  در بخش ديگري از اين بيانيه آمده است: در چند روز اخير عليرغم سعي اين اتحاديه براي كنترل حرمت دانشجويي و هدايت آن به طرق قانوني اعتراض، متاسفانه از يكسو گامهاي  قابل قبولي در جهت پاسخگويي به مطالبات دانشجويان از طرف  مسئولين مشاهده نكرده و از طرف ديگر با غوغاسالاري  افرادي آشوبطلبو مسئوليت ناشناسي پاره اي ديگر، مواجه  شده است. اين بيانيه مي افزايد: با وجود جو ملتهب فعلي و به منظور جلوگيري از تشتت گروههاي مختلف و حفظ اتحاد جنبش دانشجويي، اتحاديه سعي در ايجاد زمينه اي براي  تشكيل شوراي منتخب متحصنين نموده و نهايتا با انتخاب اين  شورا توسط دانشجويان، پيگيري و هدايت اين جريان دانشجويي  به اين شورا واگذار شده است. 
