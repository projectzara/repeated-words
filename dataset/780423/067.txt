   گروه سياسي: شوراي هماهنگي تبليغات اسلامي  باصدوراطلاعيه اي از مردم شريف وهوشيارايران جهت حضور در تجمع مردمي امروز(چهارشنبه)ساعت ده صبح در دانشگاه  تهران و در خصوص حوادث اخيركوي دانشگاه تهران دعوت كرد.  در بخشي از اين اطلاعيه چنين آمده است: حوادث تلخ ودردناك  اخيركوي دانشگاه قلب مبارك رهبرمعظم انقلاب اسلامي وهمه  مردم مهربان ودرد آشناي مارا جريحه دار كرد و حرمت  دانشجويان عزيز راشكست تمام تلاش امام بزرگواربراين بود كه دانشگاه پيوسته بايد مركزآگاهي حركتهاي سازنده و فعاليت هاي علمي و فرهنگي در خدمت نظام جمهوري اسلامي و مردم شريف باشد.  در بخش ديگري از اين اطلاعيه آمده است: اظهارات  دردمندانه وهشداردهنده مقام معظم رهبري موجي ازخروش  انقلابي در اقشارمختلف جامعه پديد آورد كه آمادگي خود را جهت محكوم ساختن توطئه اعلام و انزجار وتنفر ازحركتهاي موذيانه عوامل نفوذي وپشتيباني مقام معظم له و رياست محترم جمهوري پيرامون تلاش براي ايجاد آرامش و امنيت اعلام كرده اند.  شوراي هماهنگي تبليغات اسلامي همچنين اعلام كرد: در لبيك  به نداي مقام معظم رهبري و دفاع از نظام مقدس جمهوري  اسلامي، اعتراض به عوامل تشنج آفرين و اظهار تنفر و انزجار از آشوبگران و اغتشاش آفريناني كه با توطئه  براندازي جان، مال و امنيت را هدف گرفته اند تجمع مذكور،  همزمان با تهران در ساير مراكز استانها نيز برگزار مي شود. 
