 تهران- خبرگزاري جمهوري اسلامي: جبهه مشاركت ايران  اسلامي ديشب طي اطلاعيه اي از ملت رشيد وآگاه خواست تا در تجمع صبح امروز در دانشگاه تهران شركت فعالانه داشته  باشند.  در اين اطلاعيه آمده است: ملت آزاده، مسلمان و غيرتمند،  اكنون كه فاجعه حمله ناجوانمردانه به كوي دانشگاه تهران  از سوي عموم ملت ومسئولين محكوم گرديده و بر شان والا و حيثيت دانشگاه و دانشجو تاكيد شده زمان آن است كه بر عهد دوم خرداد خود مبني برحمايت وپاسداري از قانون اساسي  وپايبندي به قانون و حرمت اركان نظام پاي فشاريم تا دستاورد بزرگ شهيدان راه آزادي و استقلال راهمچنان حفظ كرده باشيم.  جبهه مشاركت ايران اسلامي ضمن تاكيد بر ضرورت محاكمه و مجازات آمران و عاملان فاجعه كوي دانشگاه و از بين بردن  زمينه هاي بروز اينگونه فجايع از ملت رشيد و آگاه خواسته  است با حضور فعالانه خود، از وفاداران به ارزشهاي دوم  خرداد و پشتوانه اي براي نظام جمهوري اسلامي و دولت  خدمتگزارباشند. 
