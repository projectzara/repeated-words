 گروه سياسي: شوراي منتخب متحصنين روز سه شنبه با انتشار اطلاعيه اي از دانشجويان و مردم خواست براي جلوگيري از بدنام شدن حركت پاك ومخلصانه دانشجويي - مردمي از حضور در تجمعات پراكنده خياباني اكيداخودداري كنند.  در اطلاعيه شماره يك شوراي منتخب متحصنين آمده است: در پي فجايع خونين كوي دانشگاه تهران، دانشجويان روز دوشنبه  21 تيرماه نمايندگاني را از كليه دانشگاههاي تهران جهت  پيگيري قاطعانه جنايات اخير و سازماندهي نيروي  عظيم دانشجويي- مردمي براي نيل به خواسته هاي بحق  دانشجويان به نام شوراي منتخب متحصنين انتخاب كردند.  دراين اطلاعيه آمده است كه شوراي منتخب متحصنين در حال  هماهنگي وساماندهي حركتهاي بعدي براي انتقال كليه  خواست هاي دانشجويان متحصن به مسئولين وپيگيري جدي تا تحقق تك تك آنها مي باشد.  شوراي منتخب دانشجويان متحصن با انتشار بيانيه شماره 2 افزود: موضع دانشجويان متحصن تنها از طريق شوراي منتخب متحصنين اعلام خواهد شد و تا روز شنبه 26 تير ماه هرگونه  راهپيمايي، تجمع و تحصني كه از سوي سازمانها و گروههاي  مختلف برگزار شود، ارتباطي با اين شورا نداشته و صرفا"  بيانگر نظر برگزاركنندگان آن محسوب مي شود. شوراي منتخب متحصنين جهت اطلاع عموم از نتايج گفتگوهاي شورا با مسئولين و نحوه ادامه جنبش متحصنين از دانشجويان آگاه و مردم انقلابي دعوت مي نمايد تا به اطلاعيه روز شنبه 26 تيرماه مراجعه نمايند.  اين شورا در پايان خواسته هاي دانشجويان متحصن را اين گونه فهرست كرده است:  الف)عزل فرمانده نيروي انتظامي(سرتيپ لطفيان)كه مسئول  مستقيم فجايع كوي دانشگاه مي باشد.  ب)تفويض اختيارات نيروي انتظامي به وزارت كشور بدون قيد و شرط.  ج)متلاشي كردن محافل و گروههاي فشار و اخراج عوامل آنها از نهادها و سازمانهاي نظامي و انتظامي.  د)محاكمه علني عاملين، آمرين و مسببين جنايات خونين كوي  دانشگاه.  ه)تحويل اجساد شهداي دانشجو به دانشجويان جهت تشييع  پيكرهاي پاك اين عزيزان و تامين امنيت كامل اين مراسم.  و)اعاده كامل حيثيت دانشگاه و دانشجو از طريق عذرخواهي  شوراي عالي امنيت ملي(كه خوشبختانه تا حدودي محقق شده  است)و ساير مسئولين ذيربط.  ز)رفع توقيف از روزنامه سلام. 
