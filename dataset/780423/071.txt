 گروه سياسي: در جريان ديدار رئيس هيات ايراني شركت كننده  در اجلاس سازمان وحدت آفريقا(او. آ. يو)بااحمد سليم دبير كل اين سازمان پيام آقاي خاتمي رييس جمهوري اسلامي ايران  تسليم وي شد. احمد سليم دراين ديدار كه روز دوشنبه صورت  گرفت با تشكر از پيام رييس جمهوري از اعزام هيات ايراني  به اين اجلاس نيز قدرداني به عمل آورد. وي گفت جمهوري  اسلامي ايران همواره درزمينه هاي مختلف به قاره  آفريقاكمك و مساعدت كرده و ما اميدواريم اين روش در آينده نيز استمرار يابد.  حميد معير مدير كل آفريقاي وزارت امورخارجه كشورمان و رييس هيات ايراني نيز بااشاره به تحولات جهاني اظهار اميدواري كرد كه كشورهاي آفريقايي از اين فرصت مغتنم  استفاده كنند و به درگيريهاي مرزي و قبيله اي خود پايان  بخشند. وي با تاكيد براينكه اين درگيريها مي تواند چهره  آفريقارا مخدوش سازدافزود: ايران براي همكاري با سازمان  وحدت آفريقا به منظور اجراي طرحهاي مفيد براي ملتهاي  افريقايي، آمادگي دارد.  به گزارش رسيده به ايرنا در رم، هيات ايراني همچنين  درحاشيه اين اجلاس كه در شهر الجزيره درحال برگزاري است  با وزيران امورخارجه گابن، ساحل عاج، كومور، اوگاندا،  سودان، بوتسوانا و گامبيا ديدار و گفتگو كرد. 
