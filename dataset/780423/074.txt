 * دانشجويان متحصن بر بروز رفتارهاي عاقلانه و صلح جويانه  تاكيد كردند گروه سياسي: طي ساعاتي ازصبح و بعدازظهر ديروز در حالي  كه برپايي هرگونه راهپيمايي ممنوع اعلام شده بودجمعي از افراد در سطح شهر تهران دست به تظاهرات غيرقانوني زدند و خساراتي به چند مكان و وسيله نقليه عمومي وارد ساختند.  به گزارش ايرنا در چند نقطه شهر تهران افرادي كه نقاب به  چهره زده بودند و با خود چوب و سنگ حمل مي كردند، با واكنش افراد ديگري كه آنان نيز به سلاح سردمجهز بودند،  روبرو شدند.  بنا به اين گزارش شماري اخلالگر كه در حوالي ميدان  انقلاب اجتماع غيرقانوني ترتيب داده بودند، بدون توجه به  هشدارهاي ماموران باآنان درگير شدند.  در ساعت 27/12 دقيقه خبر رسيد كه اخلالگران در ابتداي  خيابانهاي آزادي و كارگر شمالي اجتماع كرده اند.  گزارش ديگري در ساعت 29/12 دقيقه از دانشگاه تهران حاكي  بود كه جمعي ازاين عناصر در جلوي در اصلي دانشگاه تهران  شعار مي دادند.  براساس گزارشي ديگر كه در ساعت 13/12 دقيقه دريافت شد عده ديگري از اين افراد درخيابانهاي فخررازي و فروردين  اقدام به سنگ پراني به سوي نيروهاي برقراركننده نظم  عمومي كردند. در همين حال گزارشهاي رسيده حاكي از آن است  كه دانشجويان ساكن در كوي دانشگاه تهران، با نوشتن و نصب پلاكاردهايي خشونت و تشنج آفريني را محكوم كردند.  " انديشه به اضافه ايمان "،" در كوران حوادث عقل است كه به  كار مي آيد"،" باحفظ آرامش و نظم انقلابي خود، دشمنان  دانشگاه را مايوس كنيم "مضمون چند پارچه نوشته شده است.  در داخل كوي دانشگاه تهران در طول روز گذشته آرامش  برقرار بود واين دانشجويان با اعلام اين نكته كه هرگونه  حركت غير قانوني را مخالف برنامه توسعه سياسي دولت آقاي  خاتمي مي دانند، هرگونه اقدام خشونت بار را مردود مي دانستند.  از سوي ديگر در مقابل اقدام هاي عناصر آشوبطلب، حوالي  ظهر سه شنبه گروهي ديگر در خيابان ولي عصر، ميدان انقلاب و منطقه بازار به مقابله با آنان برخاسته و اخلالگران را متفرق كردند. 
