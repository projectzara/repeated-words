   مرحله اول پيكارهاي انتخابي كشتي  مبارزه هاي انتخابي همسنگ با يك مسابقه سنگين است  گروه ورزشي: كشتي باز هم مسابقه انتخابي دارد. انتخابي  دشوار و پرفراز و نشيب كه از دل آن در انتهاي دو مرحله  كارزار بايد تيمي مقتدر و با صلابت راهي ميدان جهاني شود و از اقتدار و عظمت ورزش ملي مان به خوبي دفاع نمايد. در همين مقدمه كوتاه و آغاز سخن به خوبي مي توان فهميد كه  اهميت انجام هر گونه حركتي در اين مسير تا چه اندازه  حياتي و از چه ويژگي هاي منحصر به فردي برخوردار است. در دوره كنوني حيات ورزش ما بنا بر سنت و رسم هميشگي، كشتي  هنوز هم مظهر افتخار و مايه شادي و شادماني است. مردانش  مايه غرور و مباهات اند و با به زانو در آوردن حريفان  جهاني همچنان گنجينه افتخارات ورزش را گسترده تر مي سازند. با چنين موقعيت و ساختاري نمي توان نسبت به  آنچه كه در پيرامون اين ورزش ساري و جاري است، بي تفاوت  باقي ماند. از جمله مهم ترين برنامه ها و حركت ها برگزاري پيكارهاي انتخابي است كه اين بار هم براي شناخت  تركيب نهايي تيم ملي براي حضور قدرتمندانه تيم ملي در رقابت هاي جهاني آنكارا در دستور كار قرار گرفته است.  بررسي آنچه بر اوضاع و احوال مسابقه هاي انتخابي مي گذرد،  همان تكرار مطالب كهنه و هميشگي است و همواره در انتخاب نهايي متاسفانه انخابكنندگان رابطه را جايگزين ضابطه  ساخته اند! در كنار اين مشكل كه دردسر هميشگي كشتي ما بوده است، اعمال سليقه ها و حذف افراد شايسته و لايق نيز خود تبعات ناشي از چنين عملكردهاي غلطي است كه تكرار آن  تداوم همان دردهاي كهنه و استمرار بي اعتمادي ها و دور شدن از مرزهاي صحيح و برنامه ريزي هاي عاقلانه است.  عده اي از اهل فن را اعتقاد بر اين است كه خلاء موجود در امر دارابودن پشتوانه ناشي از اعمال همين روش ها و برخوردهاي سليقه اي است كه هميشه در كنار كشتي اين ورزش  را آسيبپذير ساخته است. در مبارزه هاي انتخابي كشتي كه  اهميت حضور در آن براي يك كشتي گير كمتر از شركت در يك  دوره مسابقه سنگين نيست رسيدگي صحيح به ا مر قضاوت و به  كارگماردن داوران نخبه و كار آزموده نكته مهم ديگري است  كه نبايد از ذهن و انديشه برگزاركنندگان آن دور بماند. چه  بسا كه يك اشتباه در امر قضاوت يك قهرمان را براي هميشه  از دنياي مورد علاقه اش دور سازد. و پايان كلام اين كه  مربيان عزيز نيز بايد براي حضور نفرات مورد نظر خود در اين ميدان تمامي جوانب امر را در نظر گيرند. فراموش  نكنيم كه يك ورزشكار جوان بسياري از رفتارها و الگوهاي  شخصيتي خود را در چهره مربي اش مي جويد و آن را در بسياري از جهت هاي رفتاري خود مدنظر قرار مي دهد. در يك  مسابقه حتي اگر حقي هم از كسي تضييع شود، شيوه برخورد با چنين كاري راه و روش هايي مخصوص خود دارد كه رعايت آن از سوي مربيان امري الزامي است. اين طور كه گفته شده است اگر رقابت هاي انتخابي تيم ملي از صبح امروز در سالن شهداي  هفتم تير آغاز شود، در پايان آن نفرات اول تا سوم هر وزن  به مرحله دوم اين مسابقه ها كه به دليل حضور بسياري از نامداران كشتي از هيجان بيشتري برخوردار است راه  مي يابند.  156 كشتي گير وزن كشي كردند كشتي گيران شركت كننده در مرحله نخست رقابتهاي انتخابي  تيم ملي كشتي آزادايران به منظور شركت در مسابقه هاي  جهاني سال 99 در آنكارا تركيه، بعدازظهر ديروز در سالن  شهداي هفتم تير تهران وزن كشي كردند. در اين وزن كشي،  156 كشتي گير از سراسر كشور در وزن هاي هشت گانه به روي  باسكول رفتند وزن 63 كيلوگرم با 31 شركت كننده، به  عنوان شلوغترين و وزن 97كيلوگرم فقط با 7 كشتي گير به  عنوان كم تعدادترين وزن اين رقابتها هستندكه قرار است از صبح امروز در سالن شهداي هفتم تير تهران برگزارشود. در وزن 54 كيلوگرم، محمد خرمن بيز، جليل جگرگوشه و مهدي زلف  خاني، در وزن 58، مهدي بابايي جعفري، بهرام ملكي و هاني  همتي، در وزن 63اويس ملاح، رضا يگانه و فرزاد محمدي، در وزن 69، رضا نكويي فر، مسعودحقيقت دوست و علي اثباتي، در وزن 76، علي قاسمي، عباس بالو، سهرابرستمي و سيدامير ميركوهاني، در وزن 85، علي محمد مالمير، حسين رستگارمقدم  و بهمن سبحاني، در وزن 97، حسين عادلي و سعيد اكرم خاني  و در وزن 130 كيلوگرم، حميد قشنگ، محمود سيمه و محمدرضا خادم پير جزوسرشناس ترين كشتي گيران شركت كننده به شمار مي روند.  " دكتر توكل "ناظر" فيلا" در پيكارهاي كشتي فرنگي  قهرماني جهان است  فدراسيون كشتي اعلام كرد: فدراسيون بين المللي كشتي  (فيلا)، دكتر" محمد توكل "نايب رئيس فيلا از ايران را به  عنوان نماينده ناظر خود در پيكارهاي كشتي فرنگي قهرماني  بزرگسالان جهان در سال 99 در يونان انتخاب كرد. اين  مسابقه ها طي روزهاي 23 تا 26 سپتامبر(اول تا چهارم  مهرماه سال جاري)در شهر" پيرايوس "يونان برگزار خواهد شد.  اردو نشينان تيم هاي كشتي جوانان  معرفي شدند فدراسيون كشتي، اسامي دعوت شدگان به اردوي آمادگي  تيم هاي كشتي آزاد وفرنگي جوانان ايران براي شركت  دررقابت هاي جهاني را اعلام كرد. مسابقه هاي كشتي آزاد قهرماني جوانان جهان دراستراليا و پيكارهاي كشتي فرنگي  قهرماني جوانان جهان در روماني برگزار مي شود.  دعوت شدگان مي بايست روز 26 تيرماه جاري در خانه كشتي  خود را به مربيان مربوطه معرفي كنند. اسامي دعوت شدگان  عبارت است از:  كشتي آزاد: عباس بيگلربگي، همدان، مرتضي خوشبخت، تهران،  عليرضا درويشي، همدان، عباس بندسازي، خراسان، مهدي نيك  منش، مازندران، جمشيداحمدي، تهران، حامد موءذن، اردبيل،  ماشاءالله حسيني، كرمانشاه، مصطفي عليزاده، خراسان،  بهرام عابدي، مازندران، بهمن سبحاني، همدان، شهاب قرباني،  قزوين، محمد حسين خالقي فر، تهران، كامران اميري،  كرمانشاه، محمدجواد راسخي، خراسان، امين رشيد لمير،  خراسان، ياسر نورزايي، تهران  كشتي فرنگي: حميدرضا نصيري، فارس، هادي زيني وند،  لرستان، حسن رنگرز، مازندران، حسين سربازي، تهران، مهدي  هدايي، خوزستان، وحيد غفاري، تهران، شهرام خاكسار،  اردبيل، مهدي توكلي، مازندران، پرويززيدوند، خوزستان،  مهدي هژبري، اردبيل، مهدي عليجاني، گلستان، رحمان رييسي،  اصفهان، مهدي رحيمي، خوزستان، عليرضا نيكخو، اردبيل،  فرهاد كفايي زاده، خوزستان، مسلم حسيني، تهران، پيام  زرين پور، فارس، سيدعباس سيفي نژاد، تهران 
