 استقلال ناموفق در جذب بازيكنان مورد نظر گروه ورزشي: با وجود آنكه گفته مي شود كه فرهاد مجيدي و ستار همداني به همراه استقلال راهي آلمان مي شوند اما هنوز باشگاه بهمن با سفر اين دو بازيكن موافقت نكرده است.  شايان ذكر است كه فرهاد مجيدي به طور قرضي به مدت يكسال  در اختيار استقلال قرار گرفته بود و اين بازيكن پس از پايان رقابتهاي ليگ و جام حذفي مي بايست به تيم اصلي اش،  بهمن بازگردد.  البته به دليل اينكه مجيدي به مدت دو سال در تيم استقلال  بازي كرده سال گذشته باشگاه بهمن به دليل نياز استقلال  براي اين بازيكن رضايت نامه قطعي صادر كرد اما دو باشگاه  توافق كردند كه اين بازيكن به صورت قرضي براي استقلال  بازي كند و حتي مديران استقلال يك چك صد ميليون توماني  براي ضمانت اين قرارداد داخلي به مسئول باشگاه بهمن  واگذار كردند و اگر بخواهند مجيدي را بار ديگر در اختيار داشته باشند بايد صد ميليون تومان به بهمن پرداخت كنند.  گفته مي شود حتي براي حضور مجيدي در بازيهاي دوستانه  آلمان هم مديران بهمن اعلام كردند كه در اين سفر مي بايست يك مسئول باشگاه بهمن حضور داشته باشد تا اگر باشگاهي از آلمان خواهان وي بود با مسئولان بهمن(به  عنوان باشگاه اصلي اين بازيكن)مذاكره كند. گفتني است  ستار همداني هم تا سال 1380 با بهمن قرارداد رسمي دارد و اين باشگاه به هيچ وجه مايل به جدايي وي نيست. همداني از طريق باشگاه بهمن به زودي راهي تركيه مي شود تا با يكي  از دو باشگاه بورساالپور و يا استانبول اسپور قرارداد امضاء كند. همچنين وضعيت حضور احمد موءمن زاده هم در استقلال مبهم است. اين بازيكن با سپاهان قرارداد دارد و باشگاه سپاهان بر اساس توافق با مسئولان پيروزي مايل است  اين بازيكن پيراهن قرمز پايتخت را بر تن كند. البته  موءمن زاده خواستار بازي در استقلال است اما بر اساس  قرارداد با سپاهان مجبور است خواسته هاي اين باشگاه  اصفهاني را بپذيرد. 
