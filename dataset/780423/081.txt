 گروه ورزشي: فدراسيون فوتبال اعلام كرد: از سوي  كنفدراسيون فوتبال آسيا دو داور بين المللي فوتبال ايران  براي قضاوت مسابقات مقدماتي جام ملتهاي آسيا در گروه يك  كه در تاجيكستان برگزار مي شود، انتخاب شدند.  اين رقابتها از تاريخ 12 تا19 مردادماه آينده در شهر دوشنبه برگزارخواهد شد و فريدون اصفهانيان به عنوان داور وسط و حاتم بك پور به عنوان كمك داور آن را به همراه  ساير داوران آسيايي قضاوت مي كنند.  همچنين هادي دزفولي به عنوان ناظر داوران در اين  مسابقات حضور خواهدداشت. اسامي داوران اين رقابتها به  اين شرح است: داوران: ديميتري رومان از ازبكستان، محمد عبدالعزيز المولا از امارات متحده عربي، فريدون  اصفهانيان از ايران، سونداراج بالو از هند كمك ها: يوري ميزراخيل از قزاقستان، مامد مامدوف از تركمنستان، حاتم بك پور از ايران، والتر پريرا از هند. 
