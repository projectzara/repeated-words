   گروه ورزشي: هفت روز از درگذشت نابهنگام حسن لبلاني  مي گذرد خيلي ها مرگ اين مربي خوشرو و بي ادعاي واليبال  را هنوز باور ندارند!  براي مربي خندان واليبال مرگ در سن 51 سالگي بسيار زود و خلا او يك ضايعه براي جامعه ورزش و براي دو فرزند 17 و 15 ساله وي بوده است. او نقطه اتكاي فرهاد و فريده در عبور از بحران جواني بود و مي توانست در اين دوران سخت  به آنان دلگرمي بخشد.  لبلاني در زمره مربيان زحمتكشي بود كه ارتباطي صميمانه  با جوانان داشت و به لطف اين خصوصيات ممتاز و اخلاق حسنه  توانسته بود بازيكنان خوبي را تحويل تيم ملي دهد.  سرويس ورزشي همشهري ضايعه درگذشت اين مربي با صفاي  واليبال را به جامعه ورزش و خانواده محترمش تسليت  مي گويد و براي آن مرحوم علو درجات را از خداوند منان  مسئلت دارد.  مراسم شب هفت آن مرحوم امروز ساعت 6 تا 8 بعدازظهر در مسجد خاتم الانبياء(سنگي سابق)واقع در اتوبان آهنگ بين  خيابان ري و 17 شهريور برگزار مي شود. 
