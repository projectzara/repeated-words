 موسيقي ايراني و سازهاي آن در گذر زمان و بسته به  مقتضيات تاريخي تغييرات و تحولاتي را پشت سر گذاشته است.  اين تحولات و تغييرات اگر پاسخي درست به روح زمانه بود،  به راحتي مورد پذيرش قرار گرفته و ماندگار شده است.  به سخن ديگر درستي نگاه مبدع اين تحولات در گذر زمان به  اثبات رسيده است و كارگاه تاريخ بر ماندگاري آن صحه  گذاشته است. كاوس شيرزاديان موسيقي دان و آهنگساز ايراني  مشغول تحقيق براي ساخت تاري با ده سيم مي باشد كه  قابليت ها و امكانات ويژه اي به اين ساز مي بخشد و رنگ آميزي خاصي در اركستر سازهاي ايراني بوجود مي آورد.  در واقع يك اكتاو به قسمت بم ساز اضافه مي شود و تار ده  سيم قابليت تازه اي در اين مورد پيدا مي كند در اين ساز جديد شكل اصلي تار تغيير چنداني نخواهد كرد و نوازنده  حرفه اي تار با اندكي تمرين مي تواند با آن به راحتي  بنوازد.  اين طرح توسط مركز حفظ و اشاعه موسيقي وابسته به صدا و سيما مورد حمايت قرار گرفته و استاداني چون هوشنگ ظريف  ونريمان استاد عود و آقاي مرادي سازنده تار و تنبور در روند ساخت آن قرار دارند. شيرزاديان طراح اين ساز اميدوار است به زودي طي كنسرتي در تهران قابليت هاي تار ده سيم خود را از نزديك به علاقه مندان نشان دهد.  كاوس شيرزاديان فارغ التحصيل موسيقي در رشته تار و آهنگسازي است.  وي كنسرتهايي در ايران و امريكا برپا كرده و بر روي  نسخه جديد فيلم "علف "ساخته "مريان - سي كوپر" موسيقي متن  گذاشته است.  شيرزاديان كه بيش از بيست سال عمر خود را صرف تحقيق بر روي هماهنگي نقش و بافت و رنگ قالي و موسيقي ايراني كرده،  عقيده دارد كه اداره ميراث فرهنگي بايد مركز تحقيقات  هنر فرش(قالي)و موسيقي بخصوص اين دو رشته را در يك  مركز در شهرهاي مهم ايران داير كند تا هنرجويان و اساتيد هر دو رشته بتوانند رمز و راز موسيقي و قالي را در يك  مجموعه گسترش دهند تا هر دو هنر يكديگر را كامل كنند.  تنها با اين طرح، اقتصاد و هنر فرش و موسيقي ايران جهاني  و بي همتا خواهد شد. 
