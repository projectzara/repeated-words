 يك اثر نقاشي پاستل بر روي كاغذ، اثر هنرمند امپرسيونيست،  " ادگاردگا"، با ركورد 6/17 ميليون پوند(28 ميليون دلار) و با بيشترين موفقيت، در خانه حراج برگزيده ساتبي در لندن به فروش رسيد.  به گزارش خبرگزاري "رويتر" مسئول حراج گفت: فروش 47 قطعه  آثار او كه شامل آثار هنرمنداني همچون كلودمونه،  پيرآگوست رونوار و پابلو پيكاسو مي شد، بالغ بر 50 ميليون پوند گرديد. گمان مي رفت يكي از آثار" دگا" بين 5 تا 7 ميليون پوند به فروش برسد، اما قيمت نهايي اين  تابلو با سه برابر افزايش، ركورد قبلي را كه متعلق به يك  نقاشي ديگر اثر همين هنرمند بود مورد حمله قرار داد. اين  نقاشي كه در كمتر از 5 دقيقه و با قيمتي بالغ بر 16 ميليون پوند به فروش رسيد، توسط يك فرد ناشناس كه قبلا"  اين پيشنهاد را با تلفن اعلام كرده بود، خريداري شد.  از ديگر آثاري كه قيمت نهايي شان از قيمت پايه تجاوز كرد، تابلوي لباس زرد و لباس مسخره اثر تكاندهنده "هنري  ماتيس" بود كه بالغ بر 7 ميليون پوند به فروش رسيد.  اما وقتي كه ارزش هر دو اثر ماتيس و دگا به سرعت از قيمت تخميني شان فراتر رفت، "ملاني كلر"، نماينده  اروپايي و رئيس هيات مديره موءسسه ساتبي گفت: اين خطر وجود دارد كه به وضعيت تورمي دهه پيش يعني دوران غرش  قيمت آثار هنري، بازگرديم.  بانكهاي ژاپني كه اكنون علاقه مند به سرمايه گذاريهاي  بي درنگ در موضوعات قابل لمس هستند، جزو كساني بودند كه  در دهه 1980 قيمتهاي بلندپروازانه آثار هنري، همچون فروش  25 ميليون پوندي تابلوي "گلهاي آفتابگردان "ونگوگ، در سال 1987 را نكوهش مي كردند. اما هنگامي كه پيشنهاد تلفني روز دوشنبه، جنگ ميليونرهاي جمع شده در انتهاي  غربي سالن مد لندن را آرام كرد، بعضي از متعصبين و هواخواهان هنري از اين قيمت بالا ابراز تنفر كردند. 
