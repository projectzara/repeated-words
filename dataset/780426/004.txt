   كلمه" فراغ "يا" فراغت "در زبان محاوره و در ادبيات ما،  چند معني دارد. يك معني فارغ بودن و فراغت داشتن، بيكاري  و عاطل بودن است. همانكه در مذمت آن گفته اند: "فراغت  بايدت، راه عدم گير" يعني راحت در سينه قبرستان است، آدم  تا زنده است بايد كار كند. يا" فارغ منشين به هيچ جايي،  مي زن به دروغ دست و پايي ".  در جاي ديگر" فراغ "را خلاف "شغل "دانسته، به دست كشيدن  از كار معني كرده اند، يعني خلاص و به پايان رسانيدن  امري، رها شدن و رهيدن از كاري، خالي شدن از كوششي،  چنانكه مي گوئيم: "فارغ شد" يعني زايمان كرد و بار خويش  بر زمين نهاد و از رنج آن تهي گشت. معني ديگر فراغت در تركيب" فراغ بال "آسودگي خاطر و آسايش است و در برابر رنج و سختي گفته مي شود، مثل فراغت خفته گشت و عشق بيدار،  وقت راحت و رفاه گذشت و نوبت اندوه و حرمان رسيد.(1) در زبان فارسي غالبا" به جاي كلمه فراغت لفظ تفريح به  كار رفته و آن به معني تحصيل فرح و خوشي است.(2) لغتنامه فرانسوي ليتره فراغت را" فرصت و زماني كه پس از انجام رساندن كار و شغل روزانه باقي مي ماند" تعريف  مي كند.(3) به نظر" اوژه "پايه گذار لاروس، "فراغت، سرگرمي ها،  تفريحات و فعاليتهايي است كه افراد به هنگام آسودگي از كار عادي، با شوق و رغبت به آنها روي مي كنند.(4) جامعه شناسان در تعريف اوقات فراغت بر ويژگيهاي خاصي  تاكيد دارند. "اندرسون "فراغت را زمان فروخته نشده اي  مي داند كه متعلق به فرد است تا به ميل خود از آن  استفاده كند، او اوقات فراغت را" آنتي تز" براي كار مي داند.(5) " كن براون "يكي ديگر از جامعه شناسان در تعريف فراغت  مي نويسد: "وقت فراغت صرفا" وقتي نيست كه صرف كار نشود،  بلكه فعاليتهايي همانند مسافرت براي كار، مراقبت شخصي،  كار خانه، خريد، مراقبت بچه و خوابيدن، همه از الزامات  اصلي مي باشند كه اكثريت جامعه شناسان آن را به عنوان  فراغت در نظر نمي گيرند. "از نظر وي، وقت و فعاليت فراغت  شامل اين موارد مي باشد:  - وقت آزاد از الزامات عملي مانند كار و مطالعه  - فعاليتهايي كه آزادانه انتخاب مي شوند - فعاليتهايي كه فرد براي لذت شخصي در نظر مي گيرد".  در دايرتالمعارف علوم اجتماعي كوپر(Kuper)تعريف فراغت  اينگونه آمده است: "وقتي كه از كار و ساير فعاليتهاي  ضروري مانند خوردن و خواب، آزاد و همچنين خارج از وظايف  روزمره معمولي و اعمالي كه براساس پاداش مي باشند، باشد".  " دومازديه "جامعه شناس فرانسوي و موءلف كتاب" به سوي يك  تمدن فراغت "در تعريف فراغت مي نويسد: "گذران اوقات  فراغت دربرگيرنده مجموعي از اشتغالاتي است كه فرد با كمال ميل بدان پردازد، خواه به منظور استراحت، خواه براي  ايجاد تنوع، خواه با هدف گسترش اطلاعات و آموزش خويشتن،  بدون توجه به اهداف مادي و خواه براي مشاركت اجتماعي  ارادي و بسط توان آزاد و خلاقش، بعد از آنكه از الزامات  حرفه اي خانوادگي و اجتماعي فارغ گشت. "(6) دومازديه همچنين در توضيح واژه فراغت در دايرتالمعارف  علوم اجتماعي اينترنشنال چهار ويژگي اساسي براي فراغت  توصيف مي كند:  الف- رها بودن از وظايف  فراغت نتيجه انتخاب آزاد است، البته فراغت همان آزادي  نيست و اشتباه خواهد بود كه بگوئيم وظايف ابدا" در هيچ  بخشي از فراغت وجود ندارد. با اين وجود، فراغت آزاد بودن  از دسته خاصي از وظايف را در برمي گيرد. در درجه اول  فراغت رهايي از كار مزدگيرانه در محل كار است، فراغت  همچنين آزادي از مطالعه اي است كه جزء برنامه هاي مدرسه  است. همچنين فراغت، آزادي از وظايف اساسي كه توسط ديگر اشكال اساسي سازمان هاي اجتماعي مانند خانواده، اجتماع و مذهب تعيين شده را شامل مي شود.  دومازديه معتقد است كه هنگامي كه فعاليت فراغت، بخشي از كار شخصي(مانند ورزشكاران حرفه اي)، زندگي خانوادگي  (گردش روز تعطيل)و يا وظايف مذهبي يا سياسي(شركت در يك  اجتماع مذهبي يا تقويت حزب سياسي)مي شود، حتي اگر همان  رضامندي قبلي را بدهد، ماهيت آن تغيير خواهد كرد.  ب- هدف و جهت مادي نداشتن  برخلاف وظايف شغلي، خانوادگي و سياسي، فراغت هدف  سودمندانه و مادي ندارد. اگر فراغت به وسيله اهداف تجاري،  سوداگرايانه يا ايدئولوژيكي كنترل شود، آن ديگر فراغت  نيست، اين چنين فراغتي، تنها بخشي از ماهيت خود را حفظ مي كند.  پ- رضايت و خشنودي  آنچه فعاليتي را به عنوان فراغت مشخص مي سازد، جستجوي  حالتي از رضايت است كه داراي ماهيت لذت جويي است، البته  شادي صرفا" موضوع فراغت نيست، چون فرد مي تواند در حال  انجام وظايف اساسي اجتماعي نيز شاد باشد، اما جستجو براي  رضايت، خوشي و شادي يكي از ويژگيهاي اساسي فراغت در جامعه جديد است و شرط اوليه فراغت حالتي از رضايت است.  ت- تحقق توانائيها و رشد استعدادها فراغت بايستي با تحقق توانائيهاي بالقوه آدمي به صورتي  آزادانه ارتباط داشته باشد، چنين هدفي، چه با نيازهاي  اجتماعي سازش پيدا كند يا نكند، به خودي خود هدف تلقي  مي شود. در پايان "دومازديه "سه كاركرد اصلي براي فراغت  ذكر مي كند:  1- رفع خستگي: فراغت به فرد فرصت مي دهد كه خستگي كار را از تن بيرون كند.  2- تفريح و سرگرمي: به وسيله سرگرمي، فراغت و نيازهاي  جديد را مي گشايد. در آن فرد مي تواند از رنج روزانه يك  سري وظايف محدود و عادي فرار كند.  3- رشد و تعالي شخصيت: بالاخره فراغت فرد را قادر مي سازد تا از كارهاي روزمره كليشه اي كه او را مجبور به  الزامات سازمان هاي اصلي اجتماعي مي كند، رهايي يابد،  فراغت در واقعي ترين مفهوم كلمه، هر سه اين وظايف اساسي  را برآورده ساخته و نياز انسان كه با هر يك از آنها مرتبط است را ارضاء مي كند".  بنابراين از ديدگاه اكثر جامعه شناسان، اوقات فراغت صرفا"  وقتي نيست كه فرد به كار مشغول نباشد، بلكه وقتي است كه  فرد از الزامات عملي آزاد باشد و فعاليتي است كه فرد آزادانه انتخاب مي كند و موجب رشد استعدادها و رضايت و خشنودي فرد مي گردد.  " ابوالفضل مطهري " يادداشت ها 1- فهيمي، سيدمهدي، "فرهنگ جبهه(اوقات فراغت 1)تهران:  انتشارات بدر، چاپ اول، 1363; ص 18.  2 و 3- اردلان، فرنگيس، "جامعه شناسي اوقات فراغت "تهران:  انتشارات دانشكده علوم اجتماعي دانشگاه تهران، شماره  105، 1354.(پلي كپي); ص 2.  4- بهنام، جمشيد و شاپور راسخ، "مقدمه بر جامعه شناسي  ايران" تهران: انتشارات كيهان، چاپ دوم، 1370; ص 292.  5- زاهدي اصل، مجيد" جزوه جامعه شناسي فراغت "، دفتر همكاري حوزه و دانشگاه، شماره 31; ص 5.  6- بيرو، آلن "فرهنگ علوم اجتماعي "ترجمه باقر ساروخاني،  تهران: انتشارات كيهان، چاپ دوم، 1370; ص 203. 
