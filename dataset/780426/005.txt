 اولين گام آن است كه عشق مرز نمي شناسد، بسياري از مردم  مايلند عشق خود را صرفا" نثار كساني كنند كه سزاوارش  مي پندارند، در صورتي كه بايد بدانيد همه مخلوقات خدا اين شايستگي را دارند، تازماني كه عشق و محبت ما سراسر جهان را دربرنگيرد، تضاد و دوگانگي ادامه خواهد داشت،  بايد باور كنيم كه همه يكي هستيم و رنج بشريت، رنج  خودماست، اين وظيفه سيستم آموزشي است كه اين طرز فكر را در اذهان مردم جامعه زنده كند. يك ضربالمثل چيني  مي گويد: اگر فقط به فكر سال آينده هستي ; بذري بكار اگر به ده سال ديگر مي انديشي، نهالي غرس كن و اگر به صدسال  ديگر فكر مي كني، در آموزش و ارتقاء فرهنگ جامعه بكوش.  و گام ديگر براي شادماني آن است كه بدانيد بخشودن  بزرگترين مولد انرژي جهان است ; وقتي در قبال ناروايي ها كه در حقتان انجام شده، ناراحت و پريشان مي شويد و كينه  به دل مي گيريد، بدانيد كه خود را آلت دست ديگران قرار داده و در نتيجه قرباني رفتار آنها شده ايد، براي چند لحظه به افرادي بينديشيد كه درحال حاضر با آنها ناسازگاريد و سعي كنيد عشق خود را نثار كسي كنيد كه  بيشتر دردسر و كشمكش با او داريد; باور كنيد نثار عشق به  كساني كه رفتاري شايسته دارند آزمايش عمق عشق در قلب شما نيست. هنگامي كه زن يهودي در مسير گذر پيامبر، برايشان  خاكستر مي ريخت، چون يك روز از او و خاكستر خبري نشد،  پيامبر ازحال وي پرسيد; گفتند، مريض است، پس به عيادتش  شتافت!.. ! واكنش پيامبر عفوو بخشش بود; شما هم اگر در جستجوي شادماني هستيد; اگر كسي با شما رفتار ناپسندي  داشت، اگر شخصي نوبت شما را در خريد اجناس رعايت نكرد،  اهريمن نفرت را به قلبتان راه ندهيد در عوض عشق را نثارش  كنيد.  گام ديگر در شادماني آن است كه بدانيد به وجود آمدن  اختلاف نظر در مورد مسايل امري طبيعي است بسياري از مردم  وقتي در روابطشان با مشكلاتي روبه رو مي شوند تمام تلاش  خود را به كار مي گيرند تا ديگران را متقاعد كنند كه حق  به جانبشان است به همين دليل هم از حل و فصل مسايل خود عاجز مي مانند، اگر خواهان رابطه متعادلي با ديگران  هستيد; نبايد انتظار داشته باشيد كه آنها مطابق ميل شما رفتار كنند.  بايد بپذيريم كه همه ما يكي هستيم و موفقيت يكي، موفقيت  همه انسان هاست، ديگر دليلي براي كشمكش و نزاع باقي  نمي ماند!  و گام ديگر آنكه در" بانك خيرخواهي پس انداز كنيد" !  بي ترديد هر آنچه بكاريم همان را درو خواهيم كرد، اگردر هنگام عبور ازخيابان آشنايي را افسرده و پريشان ببينيد و با گفتن چند كلمه دلپذير دلشادش كنيد، يقينا" بيشتر اوقات با برخوردي خوب و خوشايند مواجه خواهيد شد مطمئن  باشيد كه گنجينه پر نعمت هستي در برابر رفتار نيك،  بالاترين بهره را در مقايسه با هر بانكي پرداخت مي كند،  باور كنيد هر چه در بانك نيكدلي و خيرخواهي پس انداز كنيد پس مي گيريد و گام ديگر براي شادماني رهايي از دلبستگي هاست!  در حيطه ايثار، جمع آوري و ذخيره دارايي مفهومي ندارد،  اگر آنچه را در كف داريد آزادانه ببخشائيد، در نتيجه  بيشتر مي ستايند; قبل از هر چيز بايد اين واقعيت را درك  كنيد كه هرگز نمي توانيد مالك چيزي شويد، هنگام زاده شدن  هيچ نداشتيد و در هنگام مرگ نيز جهان را بي چيز ترك  مي كنيد; يادتان باشد، در قانون طبيعت هر چه دارايي  بيشتر داشته باشيد، بيشتر به جانب آن كشيده مي شويد و هرچه كمتر تملك گرا باشيد خود را بي نيازتر احساس  مي كنيد. يكي از تمريناتي كه براي جلوگيري از دلبستگي و تعلق خاطر مي توانيد انجام دهيد اين است كه به زيرزمين  يا پاركينگ منزلتان برويد و هر چه راكه ديگر استفاده  نمي كنيد به جريان انداخته و براي استفاده به ديگري  واگذار كنيد و اجازه دهيد كه فرزندانتان نيز در اين شادي  شركت كنند، به ياد داشته باشيد لباسي را كه مدتي است به  تن نكرده ايد ديگر مال شما نيست، بلكه شيي ء است كه  صرفا" تعلق خاطر شما را به وابستگي نشان مي دهد و همچنين  به ياد داشته باشيد كه اسلام فراتر از بخشيدن مالي كه  استفاده كرده اي را پيشنهاد مي كند مي گويد; در راه خدا انفاق كنيد از هر آنچه دوست مي داريد مسلما" رمزي كه در اين كارنهفته است، تا تجربه نكنيد درنمي يابيد، ولي  كوچكترين تاثيرش اين است كه احساس همدردي تان را نسبت به  ديگران افزايش مي دهد آن هم براي مدتي متعالي !  و گام ديگر آنكه با ديده بصيرت به دنيا بنگريد!... !  اگر نگاهي بصير داشته باشيد، تشويش و نگراني، ترس از مرگ  و معضلاتي كه اغلب مردم در پيچ و خم زندگي با آن مواجهند;  جز خيالي باطل نخواهد بود، با بينش والا مي توانيد توهم  و خيال باطلي كه موجب غم و اندوه و خشم و بغض و يا حسد مي شود را از بين ببريد، بينش آزادي عمل شگرفي را پديد مي آورد. هنگامي كه به خرد و فرزانگي مي پيونديد، معرف  شما صلح، صفا وآرامش دروني است، نه پول و ثروت. مرزهاي  بين شما و ديگران فرو خواهد ريخت و جملاتي از قبيل من  برترم، پول بيشتر دارم و.. مفهومش را از دست خواهد داد،  بصيرت، هويت شما را تغيير مي دهد، ديگر يك فروشنده،  نويسنده يا پدر نيستيد، بلكه عضوي از خانواده بزرگ بشريت  به شمار مي آئيد و همواره اين احساس را داريد كه همه در يك مسير گام برمي داريد.. با پيمودن اين گام ها مطمئن  باشيد تا به سوي شادماني راهي نيست، شادماني خود راه است.  فريبا دلسوز كارشناس ارشد مديريت آموزشي  منابع:  نهج البلاغه عظمت خود را دريابيد- وين داير،  زندگي شاد، ماري چايپان 
