   بالاخره آرزوي ديرينه بشر، يعني توانايي انتخاب جنسيت  فرزند به واقعيت مي پيوندد. ميل به انتخاب جنسيت فرزند،  احتمالا" عمري هم عرض تاريخ بشر دارد و والدين منتظر،  روشهاي استادانه پايان ناپذيري را آزمايش كرده اند. در يونان قديم، براي داشتن يك فرزند پسر، رفتار خاصي را در روابط زناشويي اتخاذ مي كردند. در قرن هيجدهم، در فرانسه،  مردان براي رسيدن به نتيجه مشابه(فرزند پسر)به شيوه  ديگري معتقد بودند. آلمانيهاي قرون وسطي، براي تصاحب فرزند پسر ترجيح مي دادند يك چكش زير تختخواب خود بگذارند، در حالي كه پسر عموهاي نروژي آنها براي بدست  آوردن فرزند دختر، قيچي را جايگزين چكش مي كردند. البته  هيچكدام از آن روشها موءثر نبود و عليرغم پيشرفتهاي  گسترده در ديگر جنبه هاي علم توليد مثل، پزشكهاي امروزي  هم نتوانستند در اين زمينه روشهاي بهتري را بكار ببندند.  ناگهان يك دانشمند علم ژنتيك به نام ادوارد فوگر و همكارانش در يك موءسسه و مركز باروري در فايرفاكس  ويرجينيا با گزارش خود در مجله "توليد مثل انسان "، جهان  مامايي و ژنتيك را شگفت زده كردند. آنها در گزارش خود اعلام كردند كه درمانگاهشان مي تواند شانس دسترسي به يك  فرزند دختر را تا 85 درصد تضمين كند. دكتر آلان دكرني  رئيس بخش بارداري و مامايي دانشكده پزشكي اوكلا و ويراستار مجله "بارداري و نازايي "مي گويد: "من شگفت زده  شدم، به نظر مي رسد اين كار واقعا" عملي است ".  پايه اين موفقيت، براين حقيقت قبلا" كشف شده بناگرديده  است كه هر اسپرم جنسيتي دارد، برخي از آنها X كروموزوم و برخي Y كروموزوم را حمل مي كنند. اگر X كروموزوم تخمك را بارور سازد، بچه دختر خواهد بود; و اگر بعدي اين عمل را انجام دهد، بچه پسر خواهد بود. در طول ساليان متمادي،  متخصصان باروري كوشيده اند تا وضعيت اسپرمهاي حامل  X كروموزمهاي Y و را از طرق مختلف تغيير دهند، مانند رژيم غذايي يا تلاش براي متمايز كردن Y كروموزومهاي  مثلا" از طريق افزايش سرعت شناوري يا تميز از طريق شارژ الكتريكي آنها، كه البته موفقيت چشمگيري نداشته اند.  البته دانشمندان ويرجينيايي روشي ابداع كرده بودند كه  براي بيش از يك دهه عمل انتخاب جنسيت گاوها و اسبها و خوكها از آن طريق صورت مي گرفت. آنها با همكاري يكي از دانشمندان اداره كشاورزي آمريكا، كه مخترع اين روش است،  اسپرمي كه با دي. ان. اي جفت مي شود را شب رنگ كردند. سپس  تابش ياخته هاي اسپرم را زير نور ليزر اندازه گرفتند و توانستند ميزان انتقال مواد ژنتيكي توسط هر ياخته را اندازه گيري كنند. وقتي اين اتفاق مي افتد، مشاهده  مي شود كه X كروموزومهاي نزديك به 8/2 درصد دي. ان. اي  بيشتري نسبت به Y كروموزومهاي دارند. وقتي اسپرمها بدين  طريق مشخص شدند، يك دستگاه خودكار، X كروموزومهاي را از Y جدا مي كند و دكترها مي توانند عمل تلقيح مصنوعي را انجام دهند.  چرا اجراي اين روش برروي انسانها، اين قدر طولاني شده  است؟ اين تاخير بدليل مسائل اخلاقي نيست، هرچند برخي  براين مسئله تاكيد مي كنند، ولي دليل اصلي اين است كه  اختلافات دي. اف. اي در حيوانات بيشتر از انسان است و انجام اين عمل در آنها آسانتر است.  حدود سه سال پيش، آزمايشهاي انساني به صورت جدي آغاز شد.  اين موءسسه زوجهاي جديدي انتخاب كرد كه فرزندي از يك جنس  خاص مي خواستند يا تصميم داشتند" يك توازن جنسي "در خانواده شان بوجود آورند تا آنها را از اختلالات ژنتيكي  مربوط به جنسيت كه ممكن است فرزندانشان را در معرض خطر قرار دهد، دور كند اين عمل بيشتر از يك روز طول نمي كشد و هزينه ناچيزي معادل 2500 دلار خرج دارد. يكي از نمونه هاي موفق اين طرح يك خانم 33 ساله بنام مونيك  كالنينر است.  هرچند در اين روش، ميزان اسپرم منتقل شده نسبتا" كم و حداكثر سيصد هزار اسپرم در هر لقاح است(نسبت به صد ميليون يا بيشتر در هر انزال طبيعي)، اما نتيجه آن تحسين  برانگيز است. محققين گزارش داده اند از 14 بارداري كه  فرزند دختر مي خواستند، 13 مورد دختر بدنيا آورده اند.  فوگر مي گويد: "ما بر افزايش بخت شما براي دستيابي به  فرزند دختر تا پنج يا شش برابر گفت وگو مي كنيم. "هنوز هيچ گزارش رسمي در خصوص انتخاب فرزند مذكر انتشار نيافته  است اما نتايج مقدماتي حاكي از افزايش شانس انتخاب فرزند پسر تا شصت و پنج درصد است.  همچنانكه موءسسه يادشده تكنيك خود را تكميل مي كند و ديگر درمانگاهها آن را به كار مي گيرند، انتظار مي رود هزينه  آن كاهش يابد و قدرت تعيين جنسيت فرزند در دسترس صدها هزار پدر و مادر منتظر قرار گيرد.  منبع: مجله تايم  ترجمه: محسن زين العابديني 
