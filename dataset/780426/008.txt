 گروه علمي فرهنگي، آخرين كتابهاي منتشر شده را علاوه بر معرفي كامل در ستون "روي پيشخوان كتابفروشي ها"، در ستون  " تازه هاي نشر" نيز به طور مختصر معرفي مي كند. آنچه در پي مي آيد فهرستي از كتابهاي جديدالانتشار است كه در خرداد ماه 78، از سوي ناشران و ارگانهاي مطبوعاتي كشور به كتابخانه ومركز اطلاعات همشهري ارسال شده است.     واقع در محله بهبهاني هاي شهرستان بوشهر با شماره 2306 در فهرست آثار ملي ايران به ثبت رسيد. اين بناي بزرگ و ارزشمند كه هم اكنون در محدوده اداره بندر واقع شده،  توسط مالك آن حاج عبدالرسول طالبي معروف به حاج رئيس  احداث شد مهمترين ويژگي اين بنا عظمت، پنج ساختمان تو در تو در پنج جهت و در سه طبقه بودن آن است. قسمت اعظم اين  بنا متعلق به سكونت مالك و منشي هاي مربوطه و بخش ديگر مربوط به امور تجاري بوده است. ساختمان سه كنجه واقع در ضلع غربي بنا نيز مربوط به اين مجموعه است كه در آن  مراسم روضه خواني و عزاداري برگزار مي شده است. در اين  بنا اشكوبه هاي مياني و گوشه دار، درهاي ارسي، كركره و سايه بانهاي چوبي به كار رفته كه ويژگي خاصي به آن  بخشيده است. سقف هاي اين بنا از چوب چندل است كه در آن  زمان از كشور هند وارد مي شده است. در درهاي اين مجموعه  كه از جنس چوب ساج است، اشكال مختلف حيوانات و پرندگان  به چشم مي خورد.  * درگذشت اعلي خان افضح زاد، نويسنده تاجيك: پروفسور اعلي خان افضح زاد، نويسنده و محقق تاجيك در سن 64 سالگي  درگذشت. وي در طول زندگي خود 25 كتاب و بيش از 500 مقاله  در زمينه فرهنگ و ادب مردم فارسي زبان جهان و شخصيت  بزرگان شعر و ادب فارسي انتشار داد مرحوم اعلي خان، در طول چند سال گذشته به دليل علاقه به انقلاب اسلامي، سه  كتاب با عناوين حضرت امام خميني(ره)- پدر انقلاب اسلامي،  روابط فرهنگي ايران و تاجيكستان و بهائيان و عقايد آنها تاليف كرد آخرين اثر وي با نام زندگي و آثار رودكي،  هم اكنون توسط انتشارات سروش، در ايران در دست چاپ است.  * تجليل از دو نويسنده ادبيات كودكان در تاجيكستان:  مراسم تجليل از گلچهره سليماني و اكابر شريفي، دو نويسنده مشهور ادبيات كودكان تاجيك، با اهداي يك ميليون  روبل تاجيكي توسط سفارت جمهوري اسلامي ايران در تاجيكستان برگزار شد. در اين مراسم علاوه بر سيدرسول  موسوي سفير ايران در تاجيكستان و عسگر رحيم رئيس اتحاديه  نويسندگان تاجيكستان كه سخناني را بيان كردند، تعدادي از نويسندگان تاجيك نيز، از اقدامات ايران و گسترش همكاري  ميان نويسندگان ادبيات كودك ايراني و تاجيك حمايت كردند.  * اعلام موجوديت مجامع خيرين مدرسه ساز: همزمان با سومين همايش خيرين مدرسه ساز سراسر كشور، كه در روزهاي  23 و 24 تيرماه 78 برگزار شد، مجامع خيرين مدرسه ساز كشور و مراكز استانها، اعلام موجوديت كردند.  گروه علمي فرهنگي 
