 توكيو- خبرگزاري جمهوري اسلامي: يك منبع رسمي ژاپن  تاييد كرد كه ماساهيكوكومورا وزير امور خارجه اين كشور براي گفت وگو با مقامهاي ايراني ماه آينده به تهران سفر مي كند.  اين مقام رسمي وزارت امور خارجه ژاپن روز جمعه گفت: اين  سفر در پاسخ به ديدار سال گذشته كمال خرازي همتاي  ايراني اش از توكيو صورت مي گيرد.  شبكه تلويزيون دولتي ان اچ كي ژاپن روز جمعه گفت: سفر كومورا روز 25 مرداد 16آگوست))انجام مي شود.  مقام هاي رسمي گفتند، وزير امور خارجه ژاپن در اين  سفرموضوع ازسرگيري پرداخت وام را نيز به اطلاع مقام هاي  ايراني مي رساند.  ژاپن در بهار سال 1993 نخستين بخش از وام براي ساخت  نيروگاه سد كارون كه 38 ميليارد و 600 ميليون ين بود را به ايران پرداخت كرد، اما پرداخت قسطهاي بعدي اين وام  بخاطر فشار آمريكا بر ژاپن متوقف شد. 
