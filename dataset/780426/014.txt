 افزايش بهاي جهاني نفت روز پنجشنبه ادامه يافت و بهاي  نفت برنت براي تحويل در ماه سپتامبر با 31 سنت افزايش به  08/19 دلار براي هر بشكه رسيد.  به گزارش خبرگزاري رويتر علت اصلي رونق بهاي نفت برنت به  رونق بهاي نفت خام در بازار نيويورك بازمي گردد.  معامله گران پيش بيني مي كنند كه به دليل سه عامل  پايبندي اوپك به كاهش توليد، افزايش تقاضاي جهاني نفت و رونق اقتصادي آسيا بهاي نفت به روند صعودي خود ادامه دهد.  در بورس نيويورك نيز بهاي نفت خام غرب تگزاس كه روز چهارشنبه هنگام تعطيلي بازار 92/19 دلار بود در روز پنجشنبه به 16/20 دلار براي هر بشكه افزايش يافت.  قراردادهاي نفتي در بازار مبادلات نيويورك روز چهارشنبه  به شدت افزايش يافت.  به گزارش خبرگزاري جمهوري اسلامي، شبكه خبري بلومبرگ روز پنجشنبه اعلام كرد: تعداد قراردادهاي نفتي منعقد شده در بازار مبادلات تجاري نيويورك كه بزرگترين مركز مبادلات  انرژي در جهان است، ركورد پيشين را در اين زمينه شكست.  منابع بازار مبادلات تجاري نيويورك اعلام كردند: در روز چهارشنبه تعداد 244 هزار و 742 قرارداد نفتي براي  پيش فروش نفت منعقد شد كه ركورد قبلي برابر 244 هزار و 714 در تاريخ 12 مه(22 ارديبهشت)را پشت سر گذاشت.  بهاي نفت خام آماده تحويل براي ماه اوت در بازار يادشده  كه اخيرا با 14درصد افزايش به بشكه اي 20دلار و شش سنت  رسيده بود، در پايان روز تجاري پنجشنبه به بشكه اي  20دلار و 16 سنت رسيد.  روز چهارشنبه بهاي نفت خام در بازار مبادلات تجاري  نيويورك تا بشكه اي 20دلار و 45سنت رسيد، ولي به تدريج  در جريان مبادلات كاهش يافت.  معامله گران نفتي گفتند: در هفته جاري تعداد زيادي از سرمايه گذاران براي استفاده از فرصت پيش آمده و شكستن  مرز بشكه اي 20دلار اقدام به فروش كردند. 
