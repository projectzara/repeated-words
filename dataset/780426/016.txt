 اردبيل- خبرگزاري جمهوري اسلامي: معاون وزير فرهنگ و ارشاد اسلامي و رئيس سازمان ايرانگردي و جهانگردي از تاثير منفي آشوبگري هاي اخير بر جذب گردشگر به كشور ابراز نگراني كرد.  محمد معزالدين روز پنج شنبه در اردبيل افزود:  ناآرامي هاي اخيرمي تواند پي آمدهاي منفي بر صنعت  جهانگردي كشور داشته باشد.  وي گفت: البته از اين مسائل حتي در گستره اي فراتر در اغلب كشورهااتفاق مي افتد اما در عين حال ما نمي توانيم  نگران تاثير اين حوادث برفضاي مناسبي كه در زمينه جذب گردشگران خارجي به ايران بوجود آمده نباشيم.  وي با ابراز قدرداني از دانشجويان و اقشار مختلف مردم در كنترل اوضاع اظهار داشت: اميدواريم اين حوادث لطمه جدي  به فضاي گردشگري كشور واردنياورد.  معزالدين تاكيد كرد: سياست تشنج زدايي آقاي خاتمي شرايط بسيار مناسبي براي حضور جهانگردان در ايران فراهم آورده  و اگر سياست خارجي كشور به همين منوال پيش برود توفيق  گرانقدري در زمينه صنعت گردشگري نصيب ما خواهد شد. 
