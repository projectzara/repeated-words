 يك كوهنورد فرانسوي به نام "لاهور پاسكال "عصر سه شنبه  هنگام صعود از يكي از قلل مشرف به شهرستان خرم آباد لرستان از كوه سقوط كرد و دردم جان سپرد.  مديركل تربيت بدني لرستان گفت: وي به همراه گروهي از كوهنوردان فرانسوي و به دعوت فدراسيون كوهنوردي جمهوري  اسلامي به ايران سفر كرده بود. باقر كشفي چهارشنبه افزود:  اين گروه به قصد شناسايي و مطالعه ارتفاعات كوههاي  ايران به اين كشور سفر كرده اند. او گفت: اين كوهنورد زماني كه قصد داشت مسير جديدي را در يكي از ديواره هاي  مشرف به شهرستان خرم آباد موسوم به "ساعت "طي كند، دچار سانحه شد. اين كوهنورد فرانسوي 43 ساله پس از ميخ كوبي  65 متر از اين ديواره 150 متري، هنگام بازگشت به دليل  كنده شدن ميخ، سقوط كرد. كوهنوردان فرانسوي قبل از سفر به  لرستان مسيرهاي مختلف برخي كوههاي ايران را مورد شناسايي  قرار داده بودند 
