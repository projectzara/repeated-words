 زنجان- خبرنگار همشهري: بخشدار مركزي ماهنشان گفت: سيل  ناشي از بارش تگرگ و باران شديد ديروزدر اين شهرستان  استان زنجان خسارات مالي و جاني برجاي گذاشت.  نوروز محمدي گفت: سيل عصر ديروز درپي يك ساعت بارش  مداوم و طغيان رودخانه ماهنشان جاري شد.  وي افزود: در جريان اين حادثه هفت نفر جان باختند و چهار نفر مفقود وپنج تن زخمي شدند.  او گفت: در جريان سيل علاوه بروارد آمدن 70 تا 100 درصد آسيب به 73 واحدمسكوني در شهر ماهنشان و روستاهاي تابعه،  راه ارتباطي زنجان - ماهنشان نيز مسدود شد.  محمدي افزود: با تلاش ماموران اين راه بازگشايي شد اما هم اكنون در مسيرراههاي ارتباطي حدود 30 روستا و انتقال  نيروي برق به 70 روستا مشكل وجوددارد. وي افزود: همچنين  سيل ديروز بندهاي انحرافي حاشيه رودخانه "قزل اوزن "و پنج دستگاه پل را در اين مسير كاملا" تخريب كرد.  او گفت: يك دستگاه ميني بوس، يك دستگاه تراكتور و تعدادي موتور پمپ آب نيز طعمه جريان شديد سيل شدند.  شهرستان ماهنشان با حدود 70 هزار نفر جمعيت در 115 كيلومتري جنوب غربزنجان واقع است.  ستاد حوادث غيرمترقبه كشور نيز اعلام كرد بارندگي هاي  چند روز اخير و جاري شدن سيل در استان هاي گيلان،  مازندران، كرمانشاه، كردستان، گلستان و زنجان در مواردي  خسارت جاني و مالي به بار آورده است.  در اين استانها ستادهاي حوادث غيرمترقبه تشكيل شده و اين  ستادها با همكاري فرمانداري، جمعيت هلال احمر، نيروهاي  بسيجي، شوراهاي اسلامي شهر و روستا، جهاد سازندگي، راه و ترابري و آب و برق با بكارگيري ماشين آلات سبك و سنگين  به ياري آسيبديدگان شتافته اند. 
