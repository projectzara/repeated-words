   گروه ورزشي: لوتار ماتيوس بازيكن كهنه كار تيم بايرن  مونيخ، بازوبند كاپيتاني تيم ملي فوتبال آلمان را در رقابت هاي جام كنفدراسيون ها به بازو مي بندد. اين  مسابقه ها از روز دوم مردادماه آتي با شركت تيم هايي از قاره هاي گوناگون در مكزيك آغاز مي شود.  ماتيوس در جام جهاني 1990 نيز كاپيتان تيم ملي فوتبال  آلمان بود.  اوليور بيرهوف بازيكن آلماني تيم اث ميلان ايتاليا، پيش  از اين بازوبند كاپيتاني اين تيم را بر بازو مي بست.  اريش ريبك سرمربي تيم ملي فوتبال آلمان بدون داشتن چند بازيكن اصلي خود از جمله اوليور كان راهي مكزيك مي شود.  ريبك از 5 بازيكن جديد در اين مسابقه ها بهره خواهد گرفت.  " هيتزفيلد" به انتقام مي اندشيد ديدار فينال جام اتحاديه باشگاههاي آلمان امروز در شهر لوركوزن بين دو تيم بايرن مونيخ(فاتح رقابت هاي  بوندس ليگا)و وردربرمن(قهرمان جام حذفي آلمان)برگزار مي شود و به تيم برنده 5/1 ميليون مارك جايزه تعلق  مي گيرد. اين دو تيم چندي پيش در فينال جام حذفي با هم  روبه رو شدند كه آن بازي را" وردربرمن "در ميان ناباوري  از بايرن مونيخ برد و حالا" هيتزفيلد" به اين بازي به  چشم يك ديدار انتقامي نگاه مي كند. وردربرمن براي  راهيابي به بازي نهايي دو بر يك از سد بايرلوركوزن(تيم  يزداني)گذشت و بايرن مونيخ در يك بازي نفس گير با يك گل  موفق به شكست دادن بورسيا دورتموند شد. اين مسابقات با شركت پنج تيم برتر فصل پيش بوندس ليگا و قهرمان جام حذفي  آغاز شد كه امروز با معرفي تيم برتر به پايان مي رسد.  دومين بازيكن برزيلي در" پاري سن ژرمن " تيم فوتبال پاري سن ژرمن فرانسه دومين بازيكن برزيلي  خود را به خدمت گرفت. لورن پرپر مدير اجرايي باشگاه  پاري سن ژرمن با بيان اين مطلب گفت اين تيم كريستيان  بازيكن برزيلي تيم پورت الگري را به جمع بازيكنان خود اضافه كرد. وي گفت كريستيان از فصل آينده با پيراهن تيم  پاري سن ژرمن دررقابت هاي گوناگون شركت خواهد كرد. پرپر افزود تيم پاري سن ژرمن براي انتقال اين بازيكن 15 ميليون دلار به تيم پورت الگري پرداخت كرده است. تيم  پاري سن ژرمن پيش از اين سزار ديگر مهاجم برزيلي خود را به خدمت گرفته بود اين تيم در فصل گذشته رقابت هاي  فوتبال قهرماني دسته اول باشگاه هاي فرانسه چهره خوبي از خود به نمايش نگذاشت.  پيش بيني" اينزاگي " فيليپو اينزاگي مهاجم ملي پوش تيم فوتبال يوونتوس  ايتاليا گفت وي به همراه الساندرو دل پيه رو ديگر مهاجم  تيم يوونتوس در فصل آينده مسابقه هاي فوتبال قهرماني  دسته اول باشگاه هاي ايتاليا 60 گل به ثمرخواهند رساند.  وي پيش بيني كرد تيم يوونتوس بتواند عنوان قهرماني فصل  آتي رقابت هاي فوق را به دست آورد.  حضور ميشل بالاك در لوركوزن در پرده ابهام  دو باشگاه فوتبال كايزرسلاترن و بايرلوركوزن آلمان  درباره انتقال ميشل بالاك به تيم بايرلوركوزن به توافق  نرسيده اند. تيم بايرلوركوزن براي در اختيار گرفتن اين  بازيكن كه به تازگي به تيم ملي فوتبال آلمان دعوت شده  است و قرار است همراه اين تيم به مكزيك اعزام شود، حاضر به پرداخت 71/2 ميليون دلار شده، حال آنكه تيم  كايزرسلاترن خواستار 17/4 ميليون دلار گرديده است.  " پانتليچ "در سلتاويگو تيم فوتبال سلتاويگو اسپانيا ماركو پانتليچ مهاجم  يوگسلاو تيم پاري سن ژرمن را به جمع بازيكنان اين تيم  اضافه كرد.  اين بازيكن به مدت چهار سال با تيم سلتاويگو قرارداد امضا كرد. 
