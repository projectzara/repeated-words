 منابع رسمي در امان ديروز اعلام كردند: حزب" جبهه اقدام  اسلامي" به عنوان اصلي ترين گروه اسلام گراي مخالف در اردن، برنده انتخابات محلي اين كشور شد.  به گزارش خبرگزاري رويتر از امان، اين منابع افزودند:  نامزدهاي حزب جبهه اقدام اسلامي، اكثريت كرسي هاي  شوراهاي شهرداري "اربد"،" الزرقاء" و" الرصيفه "را به  دست آورده اند.  نامزدهاي جبهه اقدام اسلامي همچنين پنج كرسي در شوراي  شهرداري امان پايتخت اردن به دست آوردند.  نيمي از چهل كرسي شوراي شهرداري پايتخت، انتصابي هستند.  پنج نامزد ديگر اين جبهه، در انتخابات شوراي شهرداري  پايتخت اردن شكست خوردند راي گيري در اين چهار شهر به  علت نرسيدن ميزان مشاركت مردمي به حد نصاب 51 درصد افراد واجد شرايط، به مدت يك روز تمديد شده بود. نتايج اعلام  شده براي ساير شهرستانهاي اردن بينابيني و به نفع  نامزدهاي جبهه اقدام اسلامي بوده است.  قرار است آمار نهائي درصد شركت افراد واجد شرايط در اين  انتخابات امروز اعلام شود.  نتايج اين انتخابات نشان داد كه اسلام گرايان در شهرهاي  پر جمعيت اردن كه از گرايش هاي سياسي و عقيدتي بيشتري  برخوردارند، تاييد مردمي بيشتري به دست آورده اند. 
