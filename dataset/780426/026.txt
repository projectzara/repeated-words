 اوبر ودرين وزير امور خارجه فرانسه اعلام كرد آماده است  تا به محض تشكيل كابينه دولت الجزاير به اين كشور سفر كند.  به گزارش ايرنا از پاريس، اوبر ودرين كه در مصاحبه با روزنامه الحيات سخن مي گفت افزود: من بسيار خوشحال خواهم  شد تا همتاي الجزايري خود را پس از تشكيل كابينه اين  كشور ملاقات كنم.  به گفته ودرين اعلاميه هاي عبدالعزيز بوتفليقه رئيس  جمهوري الجزاير از زمان انتخاب وي وضعيت جديدي بوجود آورده وما ازاراده وي براي تقويت روابط فرانسه و الجزاير استقبال مي كنيم.  وزير امور خارجه فرانسه همچنين اظهار داشت: ما آرزومنديم  كه بهترين روابط را با مراكش، الجزاير و تونس داشته  باشيم و همچنين آرزو مي كنيم كه روابط ميان اين كشورها نيز خوب باشد و نوعي همكاري واقعي ميان آنهابرقرار شود.  ودرين به تلاشهاي كشورش از دو سال پيش براي تقويت روابط فرانسه- الجزايراشاره كرد و افزود: پاريس در سياست خود در صدور ويزا براي شهروندان الجزايري انعطاف بوجود آورده،  مسئله بازگشايي كنسولگري هاي فرانسه درالجزاير و از سرگيري پروازهاي ايرفرانس به الجزاير مورد تجديدنظر قرارگرفته است. 
