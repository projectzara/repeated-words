 * براساس نتايج غيررسمي، حزب مبارزه براي دمكراسي به  رهبري مگاواتي سوكارنو، با كسب 34درصد آراء، حزب اول  انتخابات شد شمارش آراي انتخابات مجمع مشورتي خلق اندونزي، پس از پنج  هفته پايان يافت.  به گزارش واحد مركزي خبر به نقل از شبكه تلويزيوني بي. بي.  سي كميسيون برگزاري انتخابات اندونزي نتايج آراء را هفته  آينده رسما اعلام مي كند.  خبرنگار بي. بي. سي افزود: شمارش آراء در بيش از سيصد هزار حوزه راي گيري به دليل بي نظمي ها، ناآشنايي با روش جديد اخذ آراء و شمارش آراء با دست، بسيار طولاني و جنجالي شد.  جاناتان هد خبرنگار بي. بي. سي افزود: شمارش آراء آنقدر طولاني شد كه بسياري از مردم اندونزي و حتي ناظران خارجي  ديگر از كسب اطلاع از آخرين نتايج قطع اميد كرده بودند.  براساس نتايج غيررسمي، حزب مبارزه براي دمكراسي به رهبري  مگاواتي سوكارنو توانست حدود سي و چهاردرصد آراء را به دست آورد و حزب حاكم گلكار كه به پيروزي هاي آسان و تقلب در شمارش آرا در دوران سوهارتو عادت كرده بود فقط به حدود 22 درصد از آرادست يافت و سه حزب ديگر از مجموع  48 حزب شركت كننده در انتخابات فقط به دودرصد از آراء دست يافتند. 
