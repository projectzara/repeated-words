 يك روزنامه چاپ لواندا پايتخت آنگولا ديروز نوشت: گروهي  از مردان مسلح عضو جنبش شورشي "يونيتا" با حمله به يك  روستا در جنوب شهر هوامبو در مركز اين كشور، 50 نفر را قتل عام كردند.  به گزارش خبرگزاري فرانسه از لواندا، روزنامه "ژورنال دي  انگولا" نوشت: شورشيان يونيتا پس از كشتار 50 نفر از جمله چندين كودك در بازار اين روستا، اجساد قربانيان را به رودخانه انداختند.  هوامبو دومين شهر بزرگ آنگولا در مركز اين كشور است كه  همواره مورد تهاجم شورشيان يونيتا قرار مي گيرد.  شورشيان يونيتا سال گذشته جنگ داخلي بر ضد دولت را از سرگرفتند. جنگ داخلي آنگولا از زمان ا ستقلال اين كشور در سال 1975 تاكنون دست كم يك ميليون كشته و صدها هزار بي خانمان به همراه داشته است. 
