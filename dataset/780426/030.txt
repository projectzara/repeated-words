 به گفته ديپلمات ها" حيدر علي اف "رئيس جمهوري آذربايجان  و" روبرت كوچاريان "همتاي ارمني وي ديروز در حومه ژنو براي بررسي مناقشه قره باغ با هم ملاقات كردند.  به گزارش خبرگزاري رويتر از ژنو، يك ديپلمات گفت: دو رهبر به طورمحرمانه با هم ملاقات كردند ولي انتظار نمي رود پيشرفتي حاصل شود چرا كه شكاف بزرگي بين مواضع  دوطرف وجود دارد.  يك مقام وزارت خارجه سوئيس اعلام كرد: اين ملاقات يك  روزه به ابتكار رهبران آذربايجان و ارمنستان برپا شده  است.  نمايندگي هاي آذربايجان و ارمنستان در سازمان ملل متحد در ژنو از ارائه جزئيات بيشتر درباره اين ملاقات امتناع  كردند.  قره باغ كه يك منطقه آذري با جمعيت قومي ارمني است، در سال 1988 جدا شد و ادعاي استقلال كامل كرد.  ارمنستان از جدائي طلبان حمايت سياسي و نظامي مي كند.  علي اف و كوچاريان يك بار هم در جريان نشست سران ناتو در واشنگتن با هم ملاقات كردند. 
