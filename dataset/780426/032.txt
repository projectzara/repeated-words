 " سليمان دميرل "رئيس جمهوري تركيه ديروز با ياسر عرفات  رئيس حكومت خودگردان فلسطين ديدار كرد.  به گزارش خبرگزاري فرانسه، اين ديدار در پي مذاكرات  دميرل با رهبران اسرائيل درباره از سرگيري گفتگوهاي صلح  خاورميانه صورت گرفت.  دميرل پس از گفتگو با عرفات با هواپيما از فرودگاه غزه  به اردن رفت تا باملك عبدالله دوم، شاه اردن ديدار و مذاكره كند.  تركيه از خواسته فلسطيني ها براي داشتن سرزميني مستقل  حمايت مي كند و دميرل اين موضع را در ديدار روز چهارشنبه  خود با" ايهود باراك "نخست وزير جديد رژيم صهيونيستي  مورد تاكيد قرارداد.  روابط بين رژيم صهيونيستي و تركيه از زماني كه مبادرت  به امضاي يك پيمان نظامي گسترده نظامي در سال 1996 كردند،  بسيار گرم شده است. 
