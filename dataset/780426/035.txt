 دبيركل اتحاديه ميهني كردستان عراق گفت ضعف همكاري ميان  شيعيان و اهل تسنن عراق يكي از علل بقاي رژيم صدام حسين  است.  به گزارش واحد مركزي خبر به نقل از راديو عراق آزاد جلال  طالباني دبيركل اتحاديه ميهني كردستان عراق ضمن  محكوم كردن سياست آمريكا درباره عراق گفت هدف اين سياست  تضعيف معارضين عراقي و تحكيم رژيم صدام است. وي تاكيد كرد سياست آمريكا به علت توجه نكردن به نيروهاي معارض در داخل عراق ناكام خواهد ماند.  طالباني همچنين با انتقاد از سخنان ژنرال آنتوني زيني  فرمانده نيروهاي مركزي آمريكا كه گفته بود معارضين عراقي  از دست زدن به اقدام جدي ناتوان هستند گفت شهداي معارضين  عراقي بيش از افرادي هستند كه ژنرال زيني تحت فرمان دارد.  دبيركل اتحاديه ميهني كردستان عراق گفت ضعف همكاري  عربهاي شيعه و عربهاي سني عراق ازعلل بقاي رژيم صدام است.  وي افزود: اگر كردهاي اهل تسنن و شيعيان عراق هم پيمان  شوند با همكاري افراد عشاير عراقي كه در ارتش عراق هستند مي توان رژيم بغداد راسرنگون كرد. وي همچنين روش انقلاب نظامي را براي براندازي صدام رد كرد و گفت عده اي از نظاميان عراقي با پيوستن به صفوف اتحاديه ميهني(جنبش  پيشرو)را بنيان نهادند كه افسران عاليرتبه از خاندان  تكريتي ها و سامرا و مركز عراق را در ميان خود دارد. 
