   نوشته: جان فيسك  ترجمه: رضاسرسختي عراقي  از نظر كساني همچون هبديج و گت لن، كه تعاريف علمي  مختصري از" فرامدرنيسم "ارائه داده اند، اين اصطلاح گنگ  بوده و در بين محققان اتفاق نظري بر سر آن نيست ما در اينجا، از تعاريف اين دو تن استفاده مي نماييم، زيرا در وهله اول قادر نيستيم تعاريفي بهتر از آنها ارائه دهيم،  ثانيا" موضوع انتخابي ما احتياج به شاخصهاي فرامدرنيسم  دارد تا رابطه آن را با تلويزيون به دست آوريم ; شاخصهايي  كه بهتر است از تعاريف ديگران استخراج شده باشد.  هر چند دلوز در اثر معروف خود به نام سينما مطرح مي كند كه: "در تئوري فرامدرن فرهنگ عمومي و مهمترين زيرمجموعه  فعلي آن يعني تلويزيون، به شكل حاشيه اي مطرح است و در واقع اين تئوريهاي مدرنيستي هستند كه بيشترين بحث را در اين خصوص صورت داده اند، اين تئوريها با طرح هنرهاي  روشنفكرانه مثل معماري، نقاشي و ادبيات، تلويزيون را به  عنوان گيرنده اصلي اين هنرها مي دانند. " اما اولين بحث فرامدرنيستي را درخصوص فرهنگ عمومي و رسانه هاي همگاني، بوريلارد عنوان كرده است. بوريلارد در واقع شاخصهاي تعاريف عملي هب ديج و گت لن را درخصوص  تلويزيون درنظر گرفته است، در اينجا نيز ما از اين  شاخصهااستفاده مي كنيم. هر چند به واسطه وجود همان  ابهامات هنوز تلويزيون، به عنوان واسطه اي فرهنگي، در مركزيت استدلالهاي فرامدرنيستي جاي نگرفته است.  اولين ومهمترين شاخص فرامدرن جستجوي بينشهاي تحريك كننده  انسان است، چيزي كه بعدها ثابت خواهيم كرد چگونه در متن  تلويزيون وجود دارد. اما قبل از ورود به بحث چگونگي،  بهتر آن است به چيستي فرامدرن بپردازيم واين البته مقدور نيست مگر آن كه ابتدا مدرنيسم رادقيقا" بشناسيم. مدرنيسم،  جرياني است مقدم بر فرامدرنيسم و بر اين اعتقاد استوار است كه درك تجربه اجتماعي امكان دارد و بهترين محمل براي  عرضه آن هنر است در حقيقت وقتي تجربه اجتماعي درك شد،  ما به مقام يك داناي كل از آن رسيده ايم ; حال اگر اين  دانايي كل را به شكل قصه گويانه ادا كنيم، آن را به  بهترين شكل عرضه كرده ايم. چيزي كه امروز به عهده  تلويزيون است.  جريان مدرنيسم به خصوص از طريق تئوريهاي ساختارگرايي،  روانكاوانه، ماركسيستي و نظريات آوانگارد(نظرياتي كه  ايجاد سبكهاي هنري جديد و پيشرو را به عنوان هدف فكري  خود در نظر دارند)از زواياي گوناگون به بحث در مورد تجربه و چگونگي عرضه وانعكاس آن پرداخته است. به خصوص  نظريات آوانگارد، به عنوان جنبشهاي پيشرو، درك تجربه  اجتماعي را در قالب ارزشهايي قرار مي دهد كه از درگيري  بين قدرت و تناقض موجود در تصاوير پديد آمده است.  به هر حال، بحث "راوي داناي كل "در مدرنيسم و در بطن  تئوريها و نظريات آن، به چهار رويكرد عرضه مجدد، تقليد،  ايدئولوژي و ذهنيت تقسيم شده است.  بحث اصلي رويكرد" عرضه مجدد" آن است كه تلويزيون تنها بخشي از واقعيت را بازسازي مي كند، يعني تلويزيون دستگاه  ظهور واقعيت نيست، بلكه در آن واقعيت به نوع جديدي توليد مي شود. بدين ترتيب اين نظريه پافراتر گذاشته و تعريف  ديگري از واقعيت ارائه داده است ; به طوري كه مي گويند:  واقعيت در عينيت تجربه نيست، بلكه توليد برداشت جديدي از تجربه را واقعيت مي دانيم. يعني دوربين و ميكروفون تجربه  را ثبت نمي كنند، بلكه آن را كدبندي مي نمايند. اين  كدبندي همان توليد حس واقعيت است كه البته داراي خميره  ايدئولوژيك مي باشد. پس آن چه كه مجددا" عرضه شود،  واقعيت واقعي آن چيز نيست، بلكه ايدئولوژي آن مي باشد.  اما كارآمدي ايدئولوژي به واسطه صفحه تلويزيون تقويت  مي شود اين امر نيز با ادعاي حفظ مضمون واقعيت صورت  مي گيرد كه البته منظور از مضمون همان ايدئولوژي است.  بنابراين واقعيت با آن برداشت رايجي كه دارد، در اينجا مطرح نيست. بدين ترتيب تلويزيون در دنيايي از رموز قرار دارد كه مي توان آن را ما به ازاء نظام صنعتي در اقتصاد دانست. در واقع نظام صنعتي تنها توليد و بازتوليد كالاها و خدمات را صورت نمي دهد، بلكه آنچه كه بازتوليد نهايي  اين نظام است همان سرمايه داري است. تلويزيون نيز در توليد سمعي بصري خود واقعيت عيني را بازتوليد نمي كند،  بلكه ايدئولوژي ماديگرانه نظام سرمايه داري را توليد مي نمايد.  پيش فرض اوليه رويكرد" تقليدي "آن است كه يك تصوير انعكاسي از يك مربع است. در واقع استعاره "عدسيهاي  دوربين پنجره اي به سوي دنيا" از آن اين رويكرد است و اين يعني پنجره جادويي مي تواند به ثبت و انتشار تصوير آنچه كه ما مي بينيم بپردازد; كاري كه حقيقت را دگرگون  مي كند يا به طور منطقي روابط بين تصوير و مرجع را دستكاري مي نمايد. به عبارت ديگر، تصوير را مهمتر از مرجع مطرح مي كند. نتيجه اين رويكرد قدرت دستكاري كردن  تلويزيون است بدين ترتيب با مرحله بندي واقعيت براي به  تصوير كشيده شدن، ارزش حقيقي آن دگرگون مي شود. نهايت آن  كه، در جامعه فرهنگ جديدي پديدي مي آيد به نام فرهنگ  تصويري كه نه تصوير است و نه مرجع تصوير.  دو تئوري اصلي "عرضه مجدد" و" تقليد" داراي دو نكته  مشابه هستند، اين دو نكته عبارتند از: "واقعيت وجود دارد و تصوير واقعيت در تلويزيون همان تصوير عكاسي نيست. " اما اين بيان مشابه داراي مباني فلسفي متفاوتي است به  طوري كه در تئوري "عرضه مجدد" مبنا ماترياليسم تاريخي  مي باشد، و در رويكرد" تقليدي "مبنا پوزيتيويسم است.  براي همين است كه تئوري "عرضه مجدد" همراه با يك نقد ايدئولوژيك از ساخت واقعيت عرضه شده در تلويزيون مي باشد.  در واقع، اين مطلب را به شكل "عرضه غلط" عيان مي كند،  يعني آن كه وقتي ايدئولوژي را بر واقعيت سوار كرديم،  عرضه واقعيت حقيقي نيست به عبارت ديگر تلويزيون به  عنوان يك ابزار سياسي مطرح است كه در رقابت بين سياست و واقعيت، نوعي حالت احساس واقعيت، البته به شكل كاذب آن،  در جامعه ايجاد مي نمايد. درحالي كه مبناي پوزيتيويستي  تئوري" تقليدي "باعث شده است انتقاد اصلي اين تئوري از موضع تصويربردارانه تلويزيون باشد در واقع از نظر اين  تئوري، حقيقت محض تصويربرداري در دستگاه عكاسي است. حال  تلويزيون با عدول از اين روش و با استفاده از تصاوير دقيق تر از حقيقت محض از هر چيزي فاصله گرفته است. پس  مسائل شناخت شناسي در تئوري "عرضه مجدد" با تمسك به تعين  ايدئولوژي وايجاد فضاي كاذب آن است و در تئوري "تقليدي " در ارتباط با جابه جايي واقعيت تجربي مي باشد.  به هر حال هر چند بحث نهايي هر دوتئوري مبني بر اين است  كه" دوربين نماينده عرضه غلط" است. اما هر دو با اقوال  عاميانه برخاسته از اين بيان، كه در قالب جملات قصار بيان شده، كاملا" مخالفند. زيرا دوربين نمي تواند از خود دفاع كند، دوربين از خود استقلالي ندارد، بلكه قرارگاه  دوربين مهم است. بحث قرارگاه را اولين بار اين دو تئوري  مطرح كردند، اما تفصيل آن را تئوري "ذهنيت "به عهده گرفت.  رويكرد" ذهنيت "مفاهيم ايدئولوژي وحس واقعيت موجود در دو رويكرد اخير به جهان خصوصي تر آگاهي مي كشاند.  در واقع اگر بخواهيم خاستگاه هر يك را مقايسه كنيم،  مي بينيم رويكرد" تقليدي "برخاسته از تئوريهاي  ساختارگرايانه است، در حالي كه تئوري "عرضه مجدد" وام  گرفته از ماركسيسم است و اما رويكرد" ذهنيت "برخاسته از تئوريهاي روانكاوانه "فرويد" و" لوكان "مي باشد كه اساس  مطالعه خود را ضمير ناخودآگاه قرار دادند. اين تئوري به  خصوص از تئوري ماركس بدين شكل جدا مي شود كه ماركس  ايدئولوژي را آگاهي كاذب مي داند، در صورتي كه طبق تئوري  " ذهنيت "ضمير ناخودآگاه مي تواند تحت تاثير ايدئولوژي  اشكال ذهني نابهنجار يا بهنجاري از خود بروز دهد. در واقع ذهنيت صورت مكتب ايدئولوژي اجتماعي است كه بر فرد حاكم مي باشد. اما در همين ذهنيت است كه ايدئولوژي عمل  كرده، ادامه حيات مي دهد. از طرف ديگر ذهنيت تعيين كننده  موقعيتي است كه حس ما را فعال مي كند، حس از تجربيات و روابط اجتماعي ما تحت تاثير ذهنيت فعال شده است.  اما از بطن و در درون تئوري ذهنيت، تئوري ايدئولوژي زاده  شده است به طوري كه اين دو تئوري به قدري به يكديگر نزديكند كه به نظر مي آيد يك بحث را در دو قالب بيان  مي كنند. اما تفاوتي نيز بين اين دو گرايش وجود دارد،  به طوري كه ذهنيت گرايي به واحد فرد نظر داشته، در حالي  كه ايدئولوژي واحد اجتماع را اساس مطالعه مي داند.  به هر حال طبق نظر ايدئولوژي گرايان، ايدئولوژي مسلط، به  اشكال مختلفي در جامعه حضور خود را نشان مي دهد تا خود را در ذهنيت فرد بازتوليد كند بنابر اين در جامعه معاصر،  بدون توجه به شرايط اجتماعي مادي، همه ما كساني هستيم  كه ذهنيت سرمايه داري داشته وحال با درجه كمتر يا بيشتري  از آن حمايت مي كنيم. پس در ذهن انسان معاصر با خط سفيد " ايدئولوژيهاي بورژوايي پدرسالارانه "نوشته شده است.  تئوريهاي اوليه ذهنيت، بنا به ماهيت ابتدايي خود، تضادها را روشن تر نشان مي دادند; تضادهايي كه همه در ايدئولوژيهاي سلطه گر و شرايط مادي انسان وجود داشته است.  اما همراه با شكافتن همبستگي اوليه زندگي اجتماعي،  تئوريهاي چندگانه ذهنيت پديد آمد بالطبع تئوري ذهنيت  روانكاوانه اهميت بيشتري يافت، هر چند اين تئوري نيز بربازتوليد ايدئولوژيهاي مسلط در جامعه در ضمير ناخودآگاه فرد و جامعه تاكيد دارد.  به هر حال همه رويكردهاي چهارگانه فوق درجستجوي چيزي  هستند كه از" داناي كل "بر آمده و به توضيح چگونگي شكل  گرفتن ايدئولوژي مي پردازند كه نه فقط عرضه مجدد خودش در تصاوير واقعي است، بلكه توليد مجدد خود آن در ذهنياتي  است كه بر فراز ايدئولوژي اجتماعي قرار دارند. بدين  ترتيب نهايتا" شاهد بازتوليد ايدئولوژي و عرضه مجدد و تقويت آن از طريق تلويزيون هستيم.  در تئوري فرامدرنيسم، كه بوريلارد به تحقيق آن پرداخته  است، ابتدا مراحل عرضه مجدد در تئوريهاي مدرنيسم مورد نقد قرار گرفته و سپس مفاهيم اين تئوري عنوان گرديده است.  در تئوريهاي جديد هميشه دو عنصر متضاد كه با يكديگر در حال كشاكش هستند، موضوع مطالعه را تشكيل مي دهد. همين دو عنصر در مطالعه تلويزيون به شكل واقعيت و تصوير معرفي  شدند. اما در فرامدرنيسم دو مفهوم اخير، پايگاه هاي هستي  شناسانه متفاوتي ندارند، يعني بين تصوير و واقعيت تفاوتي  نيست.  در واقع در عصر مدرنيسم، شناخت و پس از آن توليد معني  بر اساس تمايز صورت مي پذيرفت ; در حالي كه در فرامدرنيسم  تركيب مداوم، انفجارازدرون وفروريختگي باعث پيدايش و استخراج معاني مي شود. اگر در مدرنيسم حس كردن تصوير وابسته به تفاوت آن از مرجع واقعيتش باشد، در فرامدرنيسم  تركيب مداوم تصوير با مرجعش، انفجار اين دو بايكديگر و فروريزش عنصر جديد ديگري به نام "صورت خيالي "را داريم.  پس صورت خيالي هم توليد مجرد، هم واقعيت اصيل، هم تصوير و هم مرجع است كه در يك مجموعه تركيبي، پس از انفجار همه  آنها بايكديگر پديد آمده است. بدين ترتيب هيچ واقعيت  اصيلي نمي تواند وجود داشته باشد كه تصويرش در هزاران  پرده بازتوليد نشده باشد; زيرا هر واقعيتي به نوبه خود يك تصوير و يك مرجع بوده ويك توليد از روي آن صورت  پذيرفته است. مثلا" وقتي مارگارت تاچر جلوي دوربين لبخند مي زند يا دست تكان مي دهد، تكه اي از واقعيت خود را به  نمايش مي گذارد. در واقع تصاوير او، زندگي واقعيش  نمي باشند. تصوير تلويزيوني او را قبل از آرايش چهره و موها نمي بينيم، او را آن طور كه زندگي مي كند نمي بينيم،  پس ما تجربه دقيقي از او نخواهيم داشت. از طرف ديگر لبخند، آرايش و تفسير او از وقايع اگر دوربيني نبود و اگر تماشاگراني وجود نداشت، بي معني بود. پس لبخند و تفسير او همزمان است با وقايع اجتماعي و ابزارهاي گيرنده  تلويزيوني در اين همزماني هيچ برتري از نظر هستي شناسي  بين اين پديده ها نيست. هريك از واقعيتهاي فوق همراه با عدم واقعيتهاي ديگر به طور همزمان مي باشند. بنابر اين  وقتي كسي به تاچر راي مي دهد، او به يك زن واقعي راي  مي دهد كه تصاويرش در سراسر كشور بازتوليد شده است. به  عبارت ديگر، آنها آرايي هستند كه به تصويري اعطا شده كه  ميزان صحت اين تصوير را مي توان با يك شخص واقعي(تاچر) آزمايش نمود. پس تاچر چه در يك صفحه تلويزيوني تجربه شده  باشد، چه در يك انجمن سخنراني كرده باشد، صورتي خيالي  است. اين صورت خيالي غيرواقعي نيست، چون او واقعا"  مي تواند سخنرانيها و اعمال سياسي را اجرا كند و مي كند.  صورت خيالي تكذيب كننده واقعيت نيست، بلكه در مرز بين  تصوير و واقعيت قراردارد. قدرت سياسي "تاچر" همان قدرت  تصويري اوست، به اجرا درآمدن اين قدرت هم مستلزم به سمع  و نظر رساندن آن به عامه مردم است.  مفهوم بعدي "فرض واقعيت "است كه ايجاد كننده صورت خيالي  مي باشد. اين مفهوم از تركيب انفجارگونه تصوير، واقعيت،  حس، معني و چشم انداز پديد مي آيد. فرض واقعيت هيچ  اصليتي در واقعيت يا تصوير ندارد، بلكه شرايط فرامدرني  وجود دارد كه در بطن زندگي و حس ما نوعي تجربه انتزاعي  را ايجاد نموده، ما قادر به درك فرض واقعيت خواهيم شد.  بهرحال بوربلارد با توجه به اصطلاحات مجازي فوق، كوشش  مي كند كليد شرايط فرامدرن عصر ما را معرفي كند. او اين  كليد را در اين جمله قصار بيان مي كند: "جامعه ما از تصوير اشباع شده است. "در واقع، شرايط امروز ما توليد مقولات متفاوت با درجات متعدد است كه مشخصه اصلي تمايز اين عصر با اعصار گذشته نيز هست. به طوري كه در يك ساعت  تماشاي تلويزيون، ما صاحب تجربه اي مي شويم كه بيشتر از كل تصاويري است كه عضو جامعه غيرصنعتي در طول دوره حيات  خود مي توانست ببيند.  تمايز كمي ما با دوران گذشته، آن قدر زياد است كه خود تبديل به مقوله اي شده براي كيفيت آن ; به طوري كه ما تنها تصاوير بيشتر را نمي بينيم، بلكه در رابطه ديگري با تصاوير و نظم ديگرش از تجربيات قرار داريم در حقيقت، ما در يك دوره فرامدرن زندگي مي كنيم كه هيچ تفاوتي بين  تصوير و اشكال نظم تجربي وجود ندارد. به طور مثال  نيويورك ديگر شهري واقعي نيست، بلكه يك فرض واقعي است.  يعني وقتي ما براي بار اول يا هزارمين بار به نيويورك رو مي كنيم، اصالت واقعي آن را تجربه نمي كنيم ; زيرا اين  تصوير نيويورك است كه در تلويزيون، پرده سينما، تقويم ها و پوسترها، لباسها و روي فنجانهاي قهوه وجود دارد پس در قدم زدن "خيابان برادوي "] يكي از خيابانهاي [نيويورك  تجربه چندان متفاوتي از تماشا كردن تصوير اين خيابان در پرده سينما نيست. مي بينيم كه اين تراكم باعث شده است كه  واقعيت مورد نظر تئوريهاي كلاسيك "تقليدي "و" عرضه مجدد"  به فرض واقعيت مبدل شود. از طرف ديگر علي رغم نظريات  كلاسيك در فرامدرنيسم تصوير توسط واقعيت و يا ايدئولوژي  كنترل نمي شود همان طور كه ديديم، صورت خيالي در فرامدرنيسم وجود دارد كه از تركيب نسبتا" يكسان مفاهيم  مجرد تصوير- واقعيت - ايدئولوژي پديد آمده، به طوري كه دو مورد واقعيت و ايدئولوژي به عنوان ضمانت تصوير عمل  مي كنند، پس صورت خيالي خود يك واقعيت است و به رابطه اش  با واقعيت محض يا ايدئولوژي ربطي ندارد; براي همين است  كه صورت خيالي را مي توانيم براي هر مصرفي، در هر متني و در هر زماني مورد استفاده قرار دهيم.  ادامه دارد 
