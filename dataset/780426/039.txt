 گروه شهري: كارگاه آموزشي مشاوره و اصول احتياطهاي  همه جانبه ايدز با حضور معاونان بهداشتي درماني پشتيباني  آموزشي دانشگاه هاي علوم پزشكي كشور در مشهد گشايش يافت.  به گزارش واحد مركزي خبر در مراسم گشايش اين كارگاه دكتر لباف قاسمي مديركل اداره پيشگيري و مبارزه بيماريهاي  وزارت بهداشت درمان و آموزشي پزشكي در تشريح اهداف  برگزاري كارگاه آموزشي ايدز گفت: شناخت بيماري ايدز هماهنگي در تبيين سياست هاي مبارزه با اين بيماري در كشور، تعيين اولويتهاي پيشگيري با توجه به راههاي انتقال،  انسجام راهكارهاي اجرايي مبارزه با ايدز و تدوين متون  آموزشي مبتني بر واقعيت هاي علمي مربوط به بيماري ايدز از مهمترين هدفهاي برگزاري اين كارگاه است.  برپايه اين گزارش دكتر بهرامي معاون آموزشي وزير بهداشت،  درمان و آموزش پزشكي با اعلام اينكه هم اكنون هزار و 600 نفر از مبتلايان به ويروس ايدز در كشور شناسايي شده اند افزود: بيشترين اين آلودگي ها از طريق بيماريهاي هموفيلي،  تالاسمي، هپاتيت و دياليز، همچنين تزريق خون و تزريق در معتادان كشور اتفاق افتاده است.  همچنين دكتر يگانه دبير كميته ايدز كشور با تشريح  اولويتهاي سياستگذاري براي پيشگيري بيماري ايدز در كشور گفت: در سال گذشته 5/2 ميليون نفر بر اثر ابتلا به  بيماري ايدز در جهان جان باختند. وي از شيوع اين بيماري  به عنوان يك مشكل در عصر حاضر ياد كرد. 
