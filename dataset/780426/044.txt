 گروه شهري: قنات ها در شمال تهران و شهرستان شميرانات كه  درگذشته به عنوان يكي ازمنابع مهم تامين آب بشمار مي رفتند، به دليل بي توجهي، آينده اي نامعلوم پيدا كرده اند و با توسعه شهري و كاهش فعاليت هاي كشاورزي  بسياري ازاين قنات ها ازبين رفته است.  اسماعيل نياوراني محقق و شميران شناس مي گويد: درشهرستان  شميرانات 100رشته قنات وجود دارد كه قدمت برخي ازآنها به  يك هزار سال مي رسد.  وي افزود: از جمله قنات هاي مشهور اين منطقه كه هم اكنون  نيز آبدهي دارندده نياوران، كاريز بالا و پايين، باغ  حاجي، سرآسياب، دزاشيب، اوين دركه و سوهانك هستند.  وي گفت: برغم كم آبي وبحران آب درتهران بسياري ازاين  قنات ها بلااستفاده مانده وآب آنها هرز مي رود.  نياوراني افزود: به علت عدم بررسي هاي كارشناسي و بي توجهي و لايروبي نكردن به موقع وساخت سازهاي شهري،  اغلب اين قنات ها غير قابل استفاده شده اند.  وي گفت: بااحياي قنات ها مي توان بسياري از مشكلات  كم آبي در زمينه فضاي سبز و استخرها را رفع و ازآنها به  عنوان مكمل آب لوله كشي بهره گرفت.  مسئول ستاد مسيل ها و قنوات شهرداري منطقه يك تهران نيز گفت: درسال هاي اخير تعداد قابل توجهي ازاين قنات هاي  جاري درشمال تهران احيا شده وازآبآنها بهره برداري  مي شود.  عليرضا عطايي افزود: هم اكنون حدود 35 درصد آب مورد نياز فضاي سبز وپارك ها درشمال تهران از قنات ها تامين مي شود.  در روستاهاي شميرانات نيز قنات ها به عنوان يكي ازمنابع  تامين آب هنوزمورد بهره برداري قرار مي گيرند.  مدير اداره كشاورزي شميرانات در اين رابطه گفت 10 درصد از آب كشاورزي مورد نياز منطقه از قنات ها تامين مي شود.  مهندس جواد طهوري افزود: اين قنات ها اغلب شخصي بوده و خود اهالي روستاها ازمخروبه شدن آنها جلوگيري مي كنند.  وي گفت: درصورت نياز به ساخت استخر ذخيره براي آب اين  قنات ها، لايروبي و گل كشي آنها، روستاييان مي توانند از تسهيلات تبصره 35 استفاده كنند.  باتوجه به بحران كم آبي در تهران، توجه به احياي بسياري  از قنات ها مي تواند برخي از كاستي ها را در اين زمينه  برطرف كند. 
