   به اعتقادكارشناسان چيني، ديواره هاي شيشه اي آلودگي  نوري توليد مي كند واحد رسانه هاي خارجي: اقتصادچين از رونق مداوم  برخوردار است. اما رونقهاي اقتصادي هم مسائل خود را به  همراه مي آورد. رشد اقتصادي شديد در شانگهاي چين سبب ايجاد رونق ساختمان سازي شده است اما به گزارش تلويزيون  شانگهاي، مقامهاي شهر بايد برخي قوانين و مقررات آن را دوباره ارزشيابي كنند.  به گزارش تلويزيون سي. ان ان، شانگهاي نخستين شهر چين است  كه مي خواهد ديواره هاي شيشه اي ساختمانها را محدود سازد.  زيرا با اينكه آنها جديد، درخشان و عالي هستند، امسال  طرفداران چنداني ندارند، به ويژه براي برج سازي،  هواداران آن كاهش يافته است. مقررات جديد در آغاز سال  جاري ميلادي به اجرا درآمد. يك كارشناس چيني مي گويد:  " ديواره هاي شيشه اي به منظور ايمني بايد محدود شود،  زيرا احتمال اين هست كه شكسته شده و روي سر رهگذران فرو ريزد. علاوه بر اين، ديواره هاي شيشه اي توليد آلودگي  نوري(Light Pollution)مي نمايد، زيرا شيشه نور آفتاب را بازتاب مي دهد. "در پايان سالهاي 1980، شانگهاي  ساختمان سازي انبوه شهر را آغاز كرد. طي سالهاي بعد به  دليل گرماي هوا، مصالح ساختماني تزئيني مانند شيشه،  آئينه و فولاد سبب گرماي بيشتر شدند. نخستين برج  ساختماني شيشه اي شانگهاي به نام "يونايتد پلازا"  (United Plaza)ناميده شد. اين برج با ارتفاع 107 متر،  در سال 1985 تكميل گرديد100 سال بعد، تعداد ساختمانهاي  شيشه اي به بيش از 240 برج بالغ شد، كه شامل بناهاي  نيمه تمام و در حال تكميل هم مي شد تا سال 2000، شمار اين بناها به 600 برج خواهد رسيد.  يك كارشناس ديگر چيني مي گويد: "براساس مقررات موجود،  ديواره هاي شيشه اي در مركز شانگهاي ممنوع خواهد شد. در خارج از محدوده مركز شهر، ميزان شيشه هاي يك برج نبايد بيش از 40 درصد ديواره هاي خارجي آن باشد. " مقامهاي شهر گفتند اين مقررات يك تكه كاغذ قانوني نيست،  بلكه سعي مي كنند آن را تبليغ كنند، و براي كساني كه از آن سرپيچي كنند جريمه هايي مقرر خواهند داشت اما براساس  گزارش اداره مصالح ساختماني شانگهاي، اخيرا" ساختمان  جديدي با ديواره هاي شيشه اي ساخته نشده و مطرح نبوده  است. 
