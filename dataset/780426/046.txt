 به دليل افزايش تعداد سگ هاي ولگرد در برخي از مناطق  شهر تهران و تاثير زيادي كه اين حيوانات در انتقال و گسترش انواع امراض و بيماري ها دارند، مبارزه با سگ هاي  ولگرد در شهر تهران تشديد شد.  به گزارش روابط عمومي معاونت خدمات شهري شهرداري تهران  در طول سه ماهه نخست سال جاري تعداد 2622 قلاده سگ با همكاري اداره انتظامي و اجرائيات شهرداري تهران و معاونت هاي خدمات شهري مناطق بيست گانه شهر تهران در سطح  مناطق فوق معدوم شدند كه از اين تعداد 933 قلاده در فروردين ماه، 859 قلاده در ارديبهشت ماه و 839 قلاده نيز در خردادماه اتلاف شدند.  در اين باره دكتر ابراهيم رضي فوق تخصص ريه و تنفس با بيان اين مهم كه كشور ما از جمله كشورهايي است كه بيماري  خطرناك كيست هيداتيد(Hydatid Cyst)در آن بسيار شايع  مي باشد و سگ هاي ولگرد در ايجاد و انتقال اين بيماري  نقش اصلي را دارند، از بين بردن اين حيوانات را انكارناپذير خواند.  دكتر رضي از جمله عوارض اين بيماري را گرفتاري كبد و ريه ها و نيز مشكلات مغز و كليه ها و در نهايت فوت  مبتلايان در مراحل حاد بيماري عنوان كرد و افزود: علت  بيماري فوق وجود برخي از انگل ها در روده سگ و انتقال  آنها از طريق مدفوع اين حيوانات در محيط اطراف و در نهايت تماس انسان با محل هاي آلوده و يا استفاده افراد از محصولاتي كه در زمين هاي فوق به عمل مي آيد، مي باشد.  تلفن به همشهري  افزايش هزينه استحمام !  از برادران مسئول در سازمان تعزيرات حكومتي سئوالي دارم  كه آيا هرگز گذرشان به حمام هاي عمومي و نمره در شهر كرمان افتاده است؟ اگر اطلاعي از اوضاع ندارند، بنده عرض  مي كنم متصديان حمام ها اخيرا" بهاي استحمام را از 200 تومان به 300 تومان افزايش داده اند كه بايد پرسيد اگر مردمي كه به اينگونه حمام ها مراجعه مي كنند امكانات  مالي پرداخت چنين ارقامي داشتند داخل خانه خود يك حمام  مي ساختند! و نياز نبود كه اين قدر اجحاف متصديان  حمام ها را تحمل كنند.  احمد ايراني  به جاي ترقي تنزل گروه يافتم  كارمندي هستم كه در آموزش و پرورش بيرجند خدمت مي كنم.  با هزاران اميد و آرزو ادامه تحصيل دادم و در سال 68 مدرك كارداني و در سال 72 مدرك مهندسي كشاورزي دريافت  كردم تا شايد تحولي در شغل و حقوقم پديد آيد پس از مدت ها بلاتكليفي در سال 76 با داشتن 25 سال سابقه خدمتي  از سمت دفترداري به دبيري راهنمايي تغيير پست يافتم. اما از گروه 11 به گروه 8 تنزلم دادند كه در نتيجه با 5 سال  باقيمانده از دوران خدمتي با گروه 10 بازنشسته خواهم شد و به اين ترتيب 25 سال سابقه سنوات خدمتي من محاسبه نشده  است. از مسئولان امر تقاضا دارد مشكل مرا حل كنند.  محمد بخشي گيو- بيرجند شهريه سنگين كلاس هاي خصوصي  از مسئولان وزارت آموزش و پرورش به عنوان يك پدر سئوال  مي كنم آيا سازمان و يا ارگاني وجود ندارد كه در مورد كميت و كيفيت كار و بخصوص شهريه هاي سنگين كلاس هاي  خصوصي و تقويتي و غيره نظارت داشته باشد؟ و آيا براي  شكايت از چنين كلاس ها و مسئولان آن، سازماني نيست كه به  دادخواهي مردم برسد و اينگونه مراكز را تحت نظارت دائمي  و كنترل بازرسان بي نظر قرار دهد؟ خانم فتاحي  مشكل ساكنان فاز 2 اكباتان  بعد از پل اكباتان و مقابل ايستگاه مترو نرسيده به پارك  خرم يك راه زيرگذر قرار دارد كه محل و معبر عبور و مرور ساكنان فاز 2 شهرك اكباتان است. متاسفانه معلوم نيست  توسط چه عواملي اغلب زير اين پل آتش برپا مي كنند و زباله مي ريزند كه موجب آلودگي شديد هوا و سلب آسايش  ساكنان اين محدوده است. از مسئولان شهرداري منطقه و نيروي انتظامي تقاضاي بازديد از محل و رفع مشكل را دارم.  صلواتي تاخير در تحويل اتومبيل سپند در تاريخ 15 آبان ماه 1376 شركت پارس خودرو اعلام كرد فقط به مدت يك روز براي فروش اتومبيل سپند(رنو)ثبت نام  مي كند و يادآور شدند سه ماهه خودرو را تحويل خريداران  مي دهند متعاقبا" اعلام كردند به علت افزايش تعداد متقاضيان در تحويل خودرو اولويت هاي زماني مراعات مي شود و براساس قرارداد ثانوي مقرر شد خودروي من نيز در ديماه  سال 1377 تحويل شود الان خرداد سال 78 است ولي هنوز هيچ  خبري از تحويل خودرو نيست. لطفا" بنويسيد تكليف خريداران  چيست و چرا مردم را فريب مي دهند.  اختر تهمتن  هفت اقليم  اعتراض محيطزيست شناسان تايلندي به آمريكا بيش از يكصد نفر از كارشناسان محيط زيست تايلند با تجمع  در برابر سفارت آمريكا در تايلند خواستار آن شدند كه  دولت آمريكا مسئوليت پاكسازي مقاديري از مواد شيميايي  آلاينده به جاي مانده از جنگ ويتنام را كه به تازگي در يكي از فرودگاه هاي تايلند كشف شده بپذيرد اين كارشناسان  دو كيسه از نمونه خاك هايي كه گفته مي شد توسط اين مواد شيميايي آلوده شده به مقامات سفارت آمريكا ارائه كردند.  خطر نابودي گونه هاي گياهي و جانوري جنگل هاي دز و كرخه     كارشناس مسئول امور محيط طبيعي حفاظت محيط زيست  خوزستان گفت: به علت كاهش نزولات جوي و بروز خشكسالي،  گونه هاي گياهي و جانوري محدوده جنگلهاي دز و كرخه اين  استان با بحران كم آبي روبه رو شدند. هاشم آلبودويرج  افزود: در اين مناطق جنگلهاي حفاظت شده شامل 13 هزار هكتار در كرخه و 15 هزار هكتار درمحدوده دز است. وي  اظهار داشت: به طور تقريبي 25 درصد اين جنگلها در خطر نابودي قرار گرفته اند به اعتقاد وي، به دليل خشكي  جنگلهاي مذكور و افزايش دماي محيط در منطقه ووجود گياهان  علفي خشك، خطر آتش سوزي در اين جنگلها هم هست. وي  گونه هاي درختان جنگلي خوزستان راشامل جامعه گياهي بلوط در ارتفاعات و جامعه جنگلي پده و گز در بخش جلگه اي  اعلام كرد و گفت: خشكسالي در ارتفاعات نيز بر جنگلهاي  بلوط تاثيرات ناگواري ايجاد مي كند و در بخش جلگه اي  به حدود 50 هزار هكتار جنگلهاي حفاظت شده و آزاد آسيبهايي وارد مي آورد. وي در مورد آسيبهايي كه جامعه  جانوري و حيات وحش محيط طبيعي استان باآن روبروست گفت:  در اين استان انواع جانوران از جمله گوزن زرد از گونه هاي نادر جهاني، كل، بز، قوچ و ميش و پرندگان  مختلفي از نوع دراج، ميوه خور و باقرقره وجود دارد. 
