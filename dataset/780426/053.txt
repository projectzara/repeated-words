   عكس از: پرويز ترتيبيان  گروه شهرستانها: مجموعه كليساي پروتستان همدان كه شامل  دو كليساي ارتدوكس و پروتستان، يك مدرسه و دو خانه  مسكوني است، از خطر نابودي و زوال نجات يافت.  اين كليسا كه در كنار تپه هكمتانه قرار دارد و بنايي  مستطيل شكل است، با مصالح و ملات گل و گچ در اوائل دوره  قاجاريه و با الهام از معماري اين عصر بنا شده و سال  گذشته در شمار آثار ملي كشور ثبت شده است.  مديركل ميراث فرهنگي استان همدان به خبرنگار همشهري گفت:  با اجراي فصل اول از طرح مرمت اين كليساي قديمي، محوطه  داخلي آن با 338 مترمربع زيربنا بازسازي شد.  رشيد بيگي گفت: سبك سازي آوار پشت بام، عايق كاري مناسب آن، مرمت ديوارهاي جنبي و محوطه پيرامون بنا نيز در دست  اجراست. 
