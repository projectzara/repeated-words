 گروه شهرستانها: وجود پايانه هاي مناسب يكي از زيرساختهاي توسعه صنعت گردشگري است كه احداث، تجهيز و ايجاد امكانات رفاهي در آن از وظايف شهرداريهاست.  مدير كل سازمان حمل و نقل و پايانه هاي استان مازندران  در اين زمينه به خبرنگار همشهري در ساري گفت: با طرح اين  موضوع در شوراي ترافيك استان تلاش شده است تا پايانه ها جايگاه واقعي خود را در حمل و نقل برون شهري و درون شهري  براي ايجاد آرامش و آسايش گردشگران داخلي پيدا كنند و همكاري شهرداريها از بهترين راههايي است كه مي توان  پايانه ها را سامان بخشيد.  محمدهاشم قاسمي افزود: به همين منظور از تمامي شوراهاي  شهري خواسته شده است تا براي اهتمام به ساخت پايانه ها،  از مشاركت بخش عمومي وخصوصي استفاده كنند.  وي با اشاره به اين كه در نخستين گام، با همكاري شهرداري  و شوراي شهر نكا اولين پايانه شرق مازندران با مشاركت  بخش خصوصي در اين شهر احداث مي شود افزود: در جلسه شوراي  ترافيك استان همچنين موافقت شد تا با هماهنگي و همكاري  شوراي شهر ساري، حمايت مسئولان و نمايندگان مردم اين  شهرستان در مجلس شوراي اسلامي، پايانه دولت ساري بازسازي  شود و در بابلسر و بابل نيز طرح مطالعاتي بر روي  زمينهايي كه براي پايانه ها در نظر گرفته شده در حال  انجام است.  مهندس قاسمي همچنين از شوراها و شهرداران شهرهاي ساحلي  استان خواست در اين شهرها كه به لحاظ هدايت حمل و نقل  درون شهري و برون شهري از جايگاه مهمي برخوردارند، به  مساله احداث و ساماندهي پايانه ها اهميت دهند. 
