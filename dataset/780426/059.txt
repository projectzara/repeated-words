 گروه شهرستانها: امام جمعه موقت قم گفت: حادثه تلخ و ناگوار حمله به كوي دانشگاه تهران كه سبب آسيب دانشجويان  و فرزندان انقلاب شد نتيجه بي تقوايي بود.  به گزارش خبرگزاري جمهوري اسلامي آيت الله عبدالله جوادي  آملي در خطبه هاي نمازجمعه قم با تاكيد بر پيگيري و بررسي زمينه ها و پيامدهاي اين فاجعه و نيز اهميت حفظ امنيت همگان را به وحدت و هشياري فراخواند.  خطيب جمعه قم با طبيعي خواندن وجود برخي اختلاف نظرها افزود: همه اقشاربايد همچون رهبر انقلاب فارغ از مسائل  جناحي مراقب توطئه هاي دشمن باشند.  وي به نفوذ و سوءاستفاده برخي عناصر فرصت طلب از تحصن  دانشجويان اشاره كرد و گفت: متاسفانه برخي شعارهاي خلاف  اصول پذيرفته شده و پاره اي هتك حرمتها صورت گرفت و دانشجويان بايد بيدار باشند.  آيت الله جوادي آملي با تاكيد بر لزوم حفظ امنيت گفت:  اگر گروهي حرفي دارند اين كشور قانون دارد و مي تواند حرف خود را بزند اما هتك حرمتهابراي چيست؟ وي افزود: هتك حرمت، آثار تلخي بر جاي مي گذارد و اختلافات، سبب رخنه دشمنان مي شوند.  امام جمعه موقت قم گفت: دشمنان منتظر فرصت هستند تا به وسيله گروهكهاهرجا كه در وحدت ملي منفذي باز شود،  نفوذ كنند و نار الهي را خاموش سازند.  وي افزود: براي همين بود كه آمريكا و اسرائيل جريان  منحرف آشوبگران رادموكراسي و برخورد مسئولان با آن را خلاف حقوق بشر دانستند. 
