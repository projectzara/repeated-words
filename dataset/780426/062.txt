 گروه شهرستانها: استقبال از استخدام كارگر با دستمزد بسيار پايين به دليل شرايط اقتصادي موجود نبايد بهانه اي  براي سوءاستفاده كارفرمايان از نيروي كار باشد. به گزارش  خبرنگار همشهري در مشهد، علم الهدي مدير كل تامين  اجتماعي خراسان با اشاره به اين كه در هر شرايط اقتصادي  نبايد حق و حقوق كارگران ضايع شود گفت: كارفرما با پرداخت حق اندك بيمه كارگران، مسئوليت سنگيني را به يك  سازمان ديگر منتقل مي كند كه در مجموع به نفع كارفرماست.  وي افزود: عدم اطلاع سازمان تامين اجتماعي از ورود به  موقع كارگر به محيط كار موجب تضييع حقوق اجتماعي و فردي  كارگر مي شود.  همچنين دكتر درخشان معاون بهداشت و درمان تامين اجتماعي  خراسان با اشاره به اينكه 24 ميليون نفر زير پوشش اين  بخش در سراسر كشور مي باشند گفت: اگر مانند ساير كشورهاي  جهان، خدمات درماني در ايران به صورت خريد خدمت و درمان  غيرمستقيم باشد بهتر مي شود به مشكلات بيمه شدگان رسيدگي  و آنان را درمان كرد.  وي با اشاره به اين كه 2 پلي كلينيك عمومي و تخصصي در مشهد در دست ساخت است، گفت: در حال حاضر سازمان تامين  اجتماعي خراسان براساس يك پزشك براي 730 نفر قرارداد بسته است در حالي كه بايد اين تعداد هزار نفر باشد.  بنابراين از نظر پزشك هيچ گونه مشكلي وجود ندارد. 
