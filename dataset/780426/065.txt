 گروه شهرستانها: معاون پشتيباني وزير بهداشت، درمان و آموزش پزشكي اعلام كرد: با اختصاص 130 ميليون دلار فيش  ارزي براي تامين دارو امسال هيچ مشكلي از نظر تامين  داروي ناياب در كشور وجود نخواهد داشت.  به گزارش خبرنگار همشهري واعظ مهدوي در گردهمايي معاونان  پشتيباني دانشگاههاي علوم پزشكي و خدمات بهداشتي - درماني  سراسر كشور در همدان اظهار داشت: از كل مبلغ اختصاص  يافته تاكنون 98 ميليون دلار از سوي شركت هاي داروسازي  كشور جذب شده است.  وي با اشاره به اين كه وضعيت تامين داروي مورد نياز كشور در سال جاري در مقايسه با سال هاي گذشته بهبود يافته است  گفت: در حال حاضر بخش اعظم مواد اوليه مورد نياز شركت هاي دارويي كشور وارد شده و پيش بيني مي شود كه  امسال با هيچ كمبودي روبه رو نشويم.  گفتني است در گردهمايي معاونان پشتيباني دانشگاه هاي  علوم پزشكي و خدمات بهداشتي - درماني سراسر كشور كه به  مدت دو روز در همدان برپا بود، آخرين استانداردهاي  سازمان بهداشت و درمان در زمينه رعايت اصول بهداشتي در تهيه و تامين محصولات سازمان به منظور افزايش كمي و كيفي  در ارائه خدمات سازمان مورد بحث و بررسي قرار گرفت.  كوتاه از سراسر كشور 196 روستاي لرستان در خطر بي آبي  خرم آباد- خبرنگار همشهري: مديرعامل شركت آب و فاضلاب روستايي لرستان گفت: امسال به دليل كاهش 76درصدي بارندگي  نسبت به سال گذشته 196 روستاي لرستان با جمعيتي حدود يكصدهزار نفر با بحران كم آبي شديد و بي آبي مواجه  شده اند و هرچه به فصل پائيز نزديك تر مي شويم، به تعداد آنها افزوده مي شود. غفاري افزود: براي مقابله با بحران  بي آبي امكانات اين شركت به هيچ وجه نمي تواند جوابگوي  نياز روستائيان باشد و بايد ساير دستگاههاي اجرايي استان  و نيروهاي نظامي و انتظامي نيز در رفع اين مشكل بسيج  شوند.  وي همچنين گفت: براي مقابله با اين بحران حداقل به ده  ميليارد ريال اعتبار نياز داريم كه با توجه به محدوديت  منابع تامين اعتبار استاني، انتظار مي رود از طريق منابع  ملي براي رفع مشك 2ل، اقدام شود.  ايجادموزه شهدا در همدان  همدان- خبرنگار همشهري: به گفته فرمانده سپاه پاسداران  استان همدان در آينده نزديك موزه شهدا در شهر همدان  ايجاد خواهد شد. سردار مظاهري افزود: در اين موزه ضمن به  نمايش گذاشتن زندگينامه، عكس، فيلم، كتاب و نوارهاي تهيه  شده از شهيدان، نخستين كتابخانه دفاع مقدس استان نيز داير خواهد شد.  تشكيل كارگاه مقابله با بلاياي طبيعي  شهر كرد- خبرنگار همشهري: كارگاه مقابله با بلاياي طبيعي  و غيرطبيعي با حضور كارشناسان مركز بهداشت استان چهار محال و بختياري در شهر كرد تشكيل شد. شركت كنندگان در اين كارگاه با روشهاي مقابله با حوادث و كاهش عوارض ناشي  از آنها آشنا شدند.  ساخت دستگاه بسته بندي پنبه نسوز بيرجند- خبرنگار همشهري: براي اولين بار در كشور دستگاه  بسته بندي اتوماتيك پنبه نسوز در كارخانه پنبه نسوز نهبندان در جنوب خراسان ساخته شد.  رئيس كارخانه پنبه نسوز نهبندان گفت: اين دستگاه  به منظور تعيين مرغوبيت و يكنواختي محصولات پنبه نسوز بدون وجود مشابه خارجي طراحي، نصب و راه اندازي شده و از ابتداي سال جاري در خط توليد قرار گرفته است.  وي ظرفيت اين ماشين را بسته بندي روزانه 500 كيسه 40 كيلويي ذكر كرد.  آغاز به كار آموزشكده فني و حرفه اي پسران در بيرجند بيرجند- خبرنگار همشهري: آموزشكده فني و حرفه اي پسران  از مهر ماه امسال فعاليت آموزشي خود را در بيرجند آغاز مي كند. به گفته رئيس آموزش و پرورش بيرجند، اين  آموزشكده ماههاي مهر و بهمن امسال 70 دانشجو را از طريق  آزمون سراسري براي تحصيل در دوره هاي كارداني برق صنعتي،  عمران و ساختمان، ماشين افزار و مكانيك خودرو خواهد پذيرفت.  بررسي راهكارهاي عملي گسترش فعاليت شبكه هاي تعاوني  شهر كرد- خبرنگار همشهري: درنشست شهردار، اعضاي شوراي  اسلامي شهر كرد و مدير كل تعاون استان چهار محال و بختياري ضمن بررسي راهكارهاي عملي گسترش فعاليت شبكه هاي  تعاوني در زمينه هاي مختلف و مشاركت شهرداري شهر كرد در تشكيل شركتهاي تعاوني با عضويت جوانان و فارغ التحصيلان  مراكز آموزش عالي بررسي شد.  در اين جلسه همچنين مقرر شد تا كارهاي خدماتي و عمراني  سطح شهر كه از وظايف شهرداري است و بخش خصوصي و دولتي آن  را انجام مي دهند، توسط يك كميته متشكل از اعضاي شوراي  اسلامي و كارشناسان تعاون مورد بررسي قرار گيرد، در صورت  امكان شركتهاي تعاوني ذيربط تشكيل شود.  تشكيل كميته سيل و خشكسالي در كاشان  كاشان- خبرنگار همشهري: مدير كشاورزي شهرستان كاشان گفت:  با توجه به خشكسالي امسال و خسارت 6/9 ميليارد ريالي به  محصولات باغي و زراعي اين شهرستان، كميته سيل و خشكسالي  در كاشان تشكيل شد و با تاسيس صندوقي از طريق پرداخت وام  به كشاورزان خسارت ديده كمك خواهد كرد.  حمايت از پيمانكاران و مشاوران ساختماني بومي  كرمانشاه- خبرنگار همشهري: معاون عمراني استاندار كرمانشاه اعلام كرد: به منظور تقويت پيمانكاران و مشاوران ساختماني استان، تصميم گرفته شده است كه اجراي  طرحهاي استاني به شركتهاي ساختماني بومي واگذار شود وخريد مصالح خارج از استان بدون دلايل توجيهي ممنوع  خواهد بود.  ايجاد كارخانه توليد كاشي گرانيتي در كاشان  كاشان- خبرنگار همشهري: رئيس هيات مديره شركت ايثار فجر كاشان از راه اندازي يك شركت توليد كاشي گرانيت ظرف سه  ماه آينده در اين شهر خبر داد. وي افزود: با راه اندازي  اين كارخانه كه يك هزار فرصت شغلي پديد مي آورد، انواع  كاشي گرانيتي در x اندازه هاي 60 60 سانتي متر براي مصرف  داخلي و خارجي توليد مي شود.  كشف كاسه سفالين دوره تيموري در بيرجند بيرجند- خبرنگار همشهري: يك كاسه سفالين مربوط به دوره  تيموريان در يكي از مزارع روستاي محمودآباد بيرجند به  دست آمد ظرف ياد شده با دهانه اي به قطر 20 سانتي متر و ارتفاع 9 سانتي متر، به شكل مدور است و رويه آن را لعابي  به رنگ فيروزه اي پوشانده است. به اعتقاد كارشناسان تعدد كشف ظروف سفالين دوره تيموري در اين منطقه نشانگر رونق  هنر سفالگري در بيرجند بويژه در دوره تيموريان است. 
