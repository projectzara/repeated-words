 گروه سياسي: حوادث هفته گذشته خاطرات بدي بر تاريخ  وانقلابما گذاشت، حوادث بسيار تلخي بود و براي آينده هم  مي تواند آموزنده و درس باشد.  به گزارش ايرنا آيت الله هاشمي رفسنجاني رئيس مجمع تشخيص  مصلحت نظام در مراسم گردهمايي خيرين مدرسه ساز كشور با بيان اين مطلب گفت: اولين تلخي اين حوادث اين بود كه به  عمود خيمه انقلاب و ولايت فقيه كه محور انقلاب و عظمت و شكوه و استقلال كشور ماست، اهانت شد چيزي كه با اين  سرمايه موفق شديم شجره خبيثه سلطنت چند هزار ساله را كه  هميشه براي توده مردم مايه نكبت بوده بكنيم و بجاي آن  اسلام را آورديم و براي اولين بار در اين سطح گستاخي و جسارت شد.  وي افزود: نكته ديگري كه بسيار تلخ بود اهانت به دانشگاه  و دانشجويان ما كه اينها مركز پيشرفت و تمدن و سازندگي و اعتلاء و عظمت و اميد آينده ماهستند.  رئيس مجمع تشخيص مصلحت نظام تاكيد كرد: اگر دانشگاههايمان را تحقيركنيم و دانشجويانمان را برنجانيم  چه اميدي مي توانيم به آينده داشته باشيم و از كجا مي خواهيم آينده خودمان را اداره كنيم؟ وي اضافه كرد: به ساحت علم و ادب و پايه عظمت كشورمان  اسائه ادب شده است و حالا چه كسي اين را انجام داده  مسئله اي است كه آن را هيات تحقيق و بررسي هاي آينده  مشخص مي كند و بعد معلوم مي شود و من نمي خواهم وارد فاز سياسي شوم و اين و آن را اينجا محكوم كنم بلكه آثار قضيه  و نقاط ضعف و قوت آن رامي گويم.  رئيس مجمع تشخيص مصلحت نظام گفت: نقطه بد ديگر اين بود كه در شرايط حساسي بي خود يك هفته وقت دانشگاه و مراكز علم را تلف كردند و آثار منفي آن كه هنوز هم معلوم نيست  چقدر تلفات به خاطر آثار آن بايد داشته باشيم.  رئيس مجمع تشخيص مصلحت نظام همچنين گفت: نقطه ضعفي كه  وجود داردحادثه كوي دانشگاه است كه آن را بايد رسيدگي  كنيم ببينيم عواملش چه كساني بودند، اين نمي تواند حيثيت  نيروي انتظامي را خراب كند چون آنها در سطح كشور و سطح  تهران تكليفشان را خوب انجام دادند و ما بايد از آنها متشكرباشيم، به هر حال اين نيرو به خاطر بقيه كارها شايسته تقدير و تشكراست و آن قطعه را بايد برايش حساب ويژه اي باز كرد. 
