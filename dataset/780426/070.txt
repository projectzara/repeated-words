   خورخه والرو فرستاده ويژه رئيس جمهوري ونزوئلا در ديدار با رئيس جمهوري با اشاره به روابط رو به گسترش دو كشور در زمينه هاي مختلف خواستار حمايت جمهوري اسلامي ايران  از برگزاري اجلاس سران كشورهاي عضو اوپك در كاراكاس  شد گروه سياسي: فرستاده ويژه رئيس جمهوري ونزوئلا با حجت الاسلام والمسلمين سيدمحمدخاتمي ديدار و دعوت كتبي  آقاي هوگو سانچز رئيس جمهوري ونزوئلا را براي شركت در اجلاس آتي سران كشورهاي عضو اوپك تسليم رئيس جمهوري  ايران كرد.  آقاي خاتمي در اين ديدار از برگزاري اجلاس سران اوپك  استقبال كرد و ضمن تشكر از دعوت رئيس جمهوري ونزوئلا گفت:  شايد چنين اجلاسي بايد زودتر از اين هابرگزار مي شد، طي  دو سال گذشته خسارتهاي زيادي به ملتها و دولتهاي  توليدكننده نفت وارد آمد.  وي افزود: ايران از ابتدا بر يافتن راه حل فوري براي اين  مشكل تاكيدداشت كه بحمدالله اين تلاشها و همفكري ها در اوايل سال جاري ميلادي به نتيجه رسيد و در اين دوره كه  رياست كميسيون اوپك به عهده ايران است با همكاري  سايراعضا بر ميزان توليد كشورهاي عضو به نحو خوبي نظارت  شده است.  آقاي خاتمي از همه كشورهاي عضو اوپك كه سهميه توليد خود رارعايت كرده اندسپاسگزاري كرد و گفت: عزم و تصميم اصلي  اعضاء اوپك موجب بهبود وضع فعلي و حفظ وضعيت مناسب در بازار نفت است كه اميدواريم اجلاس آتي سران اوپك دراين  زمينه به توافقهاي خوبي برسد.  رئيس جمهوري همكاري بين ايران و ونزوئلا در زمينه هاي  غيرنفتي را نيز خوبو رو به گسترش دانست و سفر اخير معاون اول رئيس جمهوري كشورمان به ونزوئلا وپذيرش دعوت  رئيس جمهوري ونزوئلا براي سفر به ايران را نشانه عزم دو كشور براي تعميق و گسترش اين روابط دانست.  خورخه والرو فرستاده ويژه رئيس جمهوري ونزوئلا در اين  ديدار با اشاره به روابط رو به گسترش دو كشور در زمينه هاي مختلف خواستار حمايت جمهوري اسلامي ايران از برگزاري اجلاس سران كشورهاي عضو اوپك در كاراكاس شد. 
