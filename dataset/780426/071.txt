   * ما كه همگي ولايت فقيه و رهبري را قبول داريم، بايد مرزي قائل شويم كه در آن جا توقف كنيم تا حريم ها شكسته  نشود، به مقدسات توهين نشود و اصل انقلاب زيرسئوال نرود * اين حادثه(تهاجم به كوي دانشگاه)با هيچ عقل و منطقي  قابل توضيح نيست و ديديم كه مقام معظم رهبري رئيس  جمهوري و همه اركان نظام آن را تقبيح كردند گروه سياسي: مردم تهران ديروز نماز جمعه را به  امامت آيت الله سيدحسن طاهري خرم آبادي در محل دانشگاه  تهران اقامه كردند.  به گزارش ايرنا امام جمعه موقت تهران در خطبه اول و در ادامه سلسله مباحث خود در خصوص ديدگاه اسلام و قران  درباره انسان گفت: فرق بين مكتبهاي مادي والهي در اين  است كه اسلام انسان را يك موجودي ابدي و جاودانه مي داند امامكتبهاي مادي انسان را موجودي فاني مي دانند كه با مرگ حيات انسان خاتمه مي يابد.  امام جمعه موقت تهران، در خطبه دوم نماز، حادثه حمله به  كوي دانشگاه تهران را بسيار دردناك واسفبار توصيف كرد و خاطرنشان ساخت كه بايدعوامل اين واقعه شناسايي و به مردم  معرفي شوند.  وي اظهارداشت: اين حادثه با هيچ عقل ومنطقي قابل توضيح  نيست و ديديم كه مقام معظم رهبري، رياست جمهوري و همه  اركان نظام اين حادثه را تقبيح كردند.  امام جمعه موقت تهران سپس به تشريح چگونگي سوءاستفاده  عناصر آشوبگر ازاين رويداد پرداخت و تاكيد كرد كه يك عده  فرصت طلب، وابستگان و پس ماندگان گروهكها و ايادي دشمنان  خارجي تدارك فتنه اي را ديده بودند و قصدداشتند كه امنيت  كشور را مخدوش كنند.  خطيب جمعه تهران با اشاره به هتك مقدسات اسلام و انقلاب از سوي عوامل اخلال گر و آشوبطلب، اظهار داشت: از دانشجويان عزيز تشكر مي كنم كه بعداز پيام دلنشين و جذاب مقام معظم رهبري، حساب خود را از آشوبطلبان جدا كردند.  وي افزود: دانشجويان ما از حركات عجيبي كه اين عناصر انجام دادند، تبري جستند و نشان دادند كه به انقلاب وفادار هستند، هرچند كه حرفها وخواسته هايي دارند اما اينگونه حركات را تاييد نمي كنند.  عضو هيات رئيسه مجلس خبرگان رهبري، افزود: ما كه همگي  ولايت فقيه ورهبري را قبول داريم بايد مرزي را قائل شويم  كه درآنجا توقف كنيم و باهم تفاهم كنيم كه حريمها شكسته  نشود، به مقدسات توهين نشود، اصل انقلابزير سئوال نرود و باعث شادي و خوشحالي دشمنان نشويم.  وي همچنين به بعضي از مطبوعات هشدار داد كه از شايعه  پراكني خودداري كنند و از دامن زدن به اختلافات جلوگيري  نمايند.  طاهري خرم آبادي گفت: من از دانشجويان، علما، دولت، مجلس  و همه اقشار ملت دعوت مي كنم كه به اين فرموده امام كه  حفظ اين انقلاب از اوجبواجبات است، عمل كنند.  خطيب جمعه تهران با يادآوري تحريكات محافل امپرياليستي و صهيونيستي كه به تحريف و تحريك وقايع اخير پرداخته بودند،  از راهپيمايي عظيم مردم قدرداني كرد و افزود: به محض  اينكه روز چهارشنبه حركت توفنده ملت شروع شددشمنان خارجي  لحن خود را عوض كردند و گفتند ما در امور ايران دخالت  نمي كنيم. امام جمعه موقت تهران دراين خطبه همچنين رحلت  عالم، فيلسوف و متفكر جهان اسلام مرحوم آيت الله حاج  شيخ مهدي حائري يزدي، فرزند آيت الله العظمي حائري يزدي  موءسس حوزه علميه قم را به مقام معظم رهبري، حوزه هاي  علميه، مراجع تقليد و بيت آن مرحوم تسليت گفت و بر رعايت  تقوي و پرهيز از گناه تاكيد كرد. 
