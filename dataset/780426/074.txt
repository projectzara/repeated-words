 تهران- خبرگزاري جمهوري اسلامي: روابط عمومي وزارت  اطلاعات روز پنجشنبه باانتشار اطلاعيه شماره يك خود اطمينان داده است كه وقايع اخير كوي دانشگاه تهران و اخلالگريهاي پس از آن توسط عده اي فرصت طلب را تا ريشه يابي كامل پي گيري و نتيجه را به اطلاع مردم خواهد رساند. متن كامل اطلاعيه روابط عمومي وزارت اطلاعات به  شرح زير است:  ملت شريف ايران  از آنجاكه طي روزهاي اخير عده اي فرصت طلب و اخلالگر با سوءاستفاده از بستر بوجود آمده از حركت دانشجويان دست به  اقداماتي برخلاف امنيت ومصالح كشور و مردم زده اند و به  دنبال پيگيريهاي به عمل آمده توسط نيروهاي امنيتي و انتظامي و خنثي سازي تلاشهاي اوليه آشوبگران به اطلاع  مي رساند:  1- تعرض به حريم علم و دانش، همه دوست داران اسلام،  نظام و كشور راعميقا" متاثر نمود و وزارت اطلاعات به  مقام معظم رهبري، رياست محترم جمهوري و ساير مسئولان و مردم عزيز اطمينان مي دهد كماكان با همكاري سايرنيروهاي  امنيتي و ملت وفادار ايران تا ريشه يابي كامل فتنه،  مسئله را پي گيري ونتيجه را به استحضار مردم شريف خواهد رساند.  2- اين وزارت از تلاش و همكاري مردم هميشه در صحنه كه  همچون گذشته باحضور فعال و جدي در تمامي صحنه ها در مقابل دشمنان اسلام و انقلاب ايستادگي نموده و با حضور ميليوني خود در راهپيمايي روز گذشته يك بار ديگر وفاداري خود را نسبت به آرمانهاي رهبر كبير انقلاب اسلامي و مقام معظم رهبري اعلام نمودند تشكر و قدرداني  مي نمايد.  3- صبر و بردباري شما ملت عزيز و فداكار، شرايطي ايجاد كرد تادشمنان ورشكسته و فرصت طلبان شرور بار ديگر نيات  شوم و پليد خود رانمايان ساخته و زمينه را جهت برخورد قانوني نظام با اقدامات اخلالگرانه فراهم نمايد. لذا در احكام صادره از سوي مقامات قضايي تعدادي از اين افراد دستگير و تحقيقات تكميلي ادامه دارد.  4- با توجه به اينكه مردم شريف ايران با همدلي و وفاق  عمومي در شرايط كنوني خواستار حفظ و استقرار امنيت و آرامش در جامعه مي باشند لذا ازمطبوعات محترم انتظار مي رود در اين زمينه مساعي خود را با مردم همسونمايند.  5- در پايان از مردم غيور و وفادار ايران درخواست دارد،  با حفظ هوشياري كامل، اخبار و اطلاعات خود را پيرامون  عناصر مخرب، آشوبگر وهرگونه تحرك مشكوك را در تهران از طريق شماره تلفن هاي 53843031 و210 و در ساير شهرستانها با شماره تلفن 113 به اطلاع ستادهاي خبري وزارت اطلاعات  برسانند. 
