 سخنگوي طالبان اعلام كرد فعاليت دومين گروه تحقيق براي  رسيدگي درباره محاكمه عوامل شهادت ديپلماتهاي ايراني در شهر مزارشريف همچنان بي نتيجه مانده است.  به گزارش واحد مركزي خبر، وكيل احمد متوكل سخنگوي طالبان  در مصاحبه با راديو دري برون مرزي صداوسيما گفت ما همچنان از اقدام بشردوستانه جمهوري اسلامي ايران در ارسال كمكهاي دارويي براي مردم استان نيمروز افغانستان  كه به بيماري وبا مبتلا شده اند خشنوديم.  وكيل احمد متوكل درباره گفت وگوهاي صلح و برگزاري اجلاس  شش بعلاوه دو در تاشكند گفت: طالبان با ادامه جنگ به  هدفهاي خود در افغانستان دست مي يابد و تنها در صورتي در گفتگوهاي صلح از جمله اجلاس شش بعلاوه دو تاشكند شركت  مي كند كه سازمان ملل طالبان را به عنوان حاكمان  افغانستان به رسميت بشناسد. وكيل احمد متوكل درباره  وضعيت اسامه بن لادن گفت بن لادن در افغانستان است و ما او را به اتهام تروريست بودن به آمريكا تحويل نمي دهيم.  گفتني است اجلاس صلح افغانستان با شركت معاونان وزير امور خارجه شش كشور همسايه افغانستان، آمريكا و روسيه در روزهاي 28 و 29 تيرماه در شهر تاشكند برگزار مي شود. 
