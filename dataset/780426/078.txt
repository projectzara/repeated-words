 با انتخاب 25كشتي گير برتردر رقابتهاي انتخابي تيم ملي  كشتي آزاد ايران     " اويس ملاح "ملي پوش سابق وزن 57 كيلو گرم ايران در بازگشت دوباره اش در وزن 63 كيلو گرم با برتري كامل  مقابل حريفان در صدر ايستاد. با حضور ملاح بدون شك  پيكارهاي انتخابي مرحله دوم باشركت مدعيان اين وزن  ديدني خواهد بود جدا از ملاح درخشش "مالمير" كشتي گير با سابقه همداني نيز از جمله نكات گفتني پيكارهاي دو روزه بود.  گروه ورزشي: مرحله نخست رقابتهاي انتخابي تيم ملي كشتي  آزاد ايران به منظور شركت درپيكارهاي كشتي آزاد قهرماني  بزرگسالان جهان در سال 99 در آنكارا تركيه، پنجشنبه شب با شناخت و معرفي نفرات برتر براي حضور در مرحله دوم  اين رقابتها به پايان رسيد.  در پايان اين رقابتها كه با شركت 154 كشتي گير از سراسر كشور به مدت دو روز در سالن شهداي هفتم تير تهران جريان  داشت، كميته فني فدراسيون كشتي باتوجه به نتايج بدست  آمده، 25 كشتي گير را براي شركت در مرحله دوم رقابتهاي  انتخابي تيم ملي گزينش كرد.  مرحله نخست رقابتهاي انتخابي تيم ملي در همه وزن ها به صورت دوره اي دريك گروه و با قانون دوحذفي اجرا شد و رده بندي نفرات اول تا سوم به هيچ عنوان ملاك و معيار قرار نگرفت.  مهمترين حادثه  مهمترين حادثه دومين روز اين رقابتها را بايد شكست و حذف  رضا عزيزي كشتي گير مازندراني وزن 69 كيلوگرم و قهرمان  اسبق نوجوانان جهان نام برد.  عزيزي با دو شكست ضربه فني پي درپي عملا" از صحنه  رقابتهاي انتخابي تيم ملي حذف شد و بخت پوشيدن دوبنده  تيم ملي كشتي آزاد ايران را از دست داد.  رضا عزيزي كشتي گير سوادكوهي ابتدا در مصاف با جواد توكلي از تهران درحاليكه 5 بر يك جلو افتاده بود با غفلت  خود اسير فن سروته يكي حريف شدو شانه هايش به تشك چسبيد.  وي براي كشتي بعد در مقابل رضا نيكويي فر از تهران قرار گرفت و بافن بارانداز حريف به روي پل رفت و لحظه اي بعد،  شانه هايش تخت پشت به تشك دوخته شد.  يكي از نكات سئوال برانگيز و قابل بحث اين رقابتها به  كشتي سعيداكرم خاني قهرمان ايران از اصفهان با روح الله  صيادي از كرمانشاه در دوردوم وزن 97 كيلوگرم مربوط مي شد كه اين دو در پي عوض شدن نتيجه مسابقه، براساس قانون جديد فدراسيون بين المللي كشتي(فيلا)دو بار با يكديگر كشتي گرفتند.  مبارزه اين دو كشتي گير در پايان وقت اضافه بانتيجه 4 بر 3 بسودصيادي كشتي گير كرمانشاهي خاتمه يافت ليكن در پي  اعتراض اكرم خاني به نتيجه اين ديدار، فيلم كشتي اين دو بازبيني شد و راي داوران با نتيجه 3بر 2 بسود اكرم خاني  تغيير كرد. در نتيجه كشتي گير اصفهاني برنده اين مبارزه  شناخته شد. اما در چنين شرايطي فيلا در قوانين و مقررات  جديد خود، برگزاري يك كشتي مجدد را بين دو كشتي گيري كه  راي مسابقه آنها در پي اعتراض يكي از اين دو تغيير مي كند، حكم كرده است كه اين قانون باتوجه به اينكه  كشتي گير برنده در همان كشتي نخست پس از بازبيني فيلم  معرفي مي شود، نمي تواند قانوني درست و منطقي باشد.  به هر حال، اكرم خاني و صيادي پس از 20 دقيقه، دوباره  براي مبارزه مجدد به روي تشك فراخوانده شدند كه اين بار نيز دست اكرم خاني به عنوان كشتي گير پيروز با نتيجه 5 بر 2 بالا رفت.  اكرم خاني در دور سوم موفق شد، سعيد جوادي از ايلام را 3 بر صفر مغلوب كند و به عنوان نفر برتر وزن 97 كيلوگرم  شناخته شود.  اويس ملاح از گلستان و علي محمد مالمير از همدان، دو تن  از كشتي گيران مطرح و قديمي ايران كه مدتها از شركت در تمرينات و مسابقه ها به دور بودند، در حضوردوباره خود در مسابقه ها در وزن بالاتر، بازگشتي پرفروغ داشتند و هر دو با برتري كامل در مقابل حريفان، كليه مبارزات خود را بدون شكست پشت سر گذاشتند.  اويس ملاح دارنده مدال برنز جهان در سال 91 در وارنا بلغارستان وقهرمان بازيهاي آسيايي پكن در وزن 57 كيلوگرم  براي نخستين بار در وزن 63كيلوگرم كشتي گرفت و نفر اول  اين وزن شد.  ملاح پس از آنكه در برابر مجيد بياتوني از تهران 3 بر صفر برنده ازتشك خارج شد، فرهاد افشار ديگر كشتي گير تهراني را در وقت اضافه 3 بر يك با شكست بدرقه كرد. وقت  قانوني اين كشتي يك بر صفر بسود افشار به اتمام رسيد در وقت اضافه در حاليكه ملاح يك امتياز از دست داده بود به  سرعت باسر زير بغل، كمر حريف را گرفت و بلافاصله با اجراي فن سالتو، رقيب خودرا به روي پل زد و سه امتياز بدست آورد. همين سه امتياز كافي بود تا ملاح كشتي گير پيروز اين مبارزه معرفي شود.  علي محمد مالمير دارنده مدال طلاي مسابقه هاي بين المللي  جام ميلونه در ايتاليا و دارنده مدال برنز آسيا در سال  95 در مانيل فيليپين، ابتداامين مرداني از لرستان را 4 بر يك مغلوب كرد و سپس در برابر حميد سيفي هم ولايتي خود در حاليكه 3 بر صفر پيش افتاده بود، حريف را ضربه  فني كرد.  پيروزي محمد رضايي كشتي گير خوب نهاوندي و دارنده  مدالهاي برنز وطلاي جوانان جهان در سالهاي 96(مسكو)و 97(هلسينكي)كه بعد از يك سال دوربودن از مسابقه ها بار ديگر به صحنه آمده بود، در دور چهارم وزن 54 كيلوگرم در مقابل علي آرين كشتي گير با آتيه لرستان بانتيجه 4 بر صفريكي ديگر از نتايج مهم بود.  در پايان مرحله نخست رقابتهاي انتخابي تيم ملي، نفرات  ذيل براي شركت در مرحله دوم اين رقابتها انتخاب شدند:  برترين هاي  مسابقات انتخابي  54 كيلوگرم: مهدي زلف خاني از تهران، محمد رضايي و سيدجليل جگرگوشه ازهمدان.  58 كيلوگرم: ابراهيم نيك آبادي از لرستان، هاني همتي از كرمانشاه ومهدي بابايي جعفري از توابع تهران.  63 كيلوگرم: اويس ملاح از گلستان، مهدي شيرازي از تهران،  علي موجرلو ازمازندران و هادي صيادي از كرمانشاه.  69 كيلوگرم: كامبيز نورايي مقدم از لرستان، اصغر اردوخاني و رضانيكويي فر از تهران.  76 كيلوگرم: عباس بالو، سهراب رستمي و محمدعلي اكبرنژاد از تهران.  85 كيلوگرم: علي محمد مالمير و حميد سيفي از همدان و حسين رستگارمقدم ازخراسان.  97 كيلوگرم: سعيد اكرم خاني از اصفهان، روح الله صيادي  از كرمانشاه وبهزاد عسگري از مازندران.  130 كيلوگرم: تيمور پيامني از لرستان، محمود سيمه از تهران و حسين كاظمي از اصفهان. 
