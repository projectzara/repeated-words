   گروه ورزشي: تيم و اليبال جوانان روسيه(قهرمان اروپا و تيم سوم جوانان جهان در دوره قبل)كه هم اكنون در لهستان  بسر مي برد، روز پنجم مردادماه از ورشو وارد تهران خواهد شد.  اين تيم طي اقامت يك هفته اي خود در تهران چهار بازي با تيم هاي بزرگسالان و جوانان كشورمان برگزار مي كند.  براساس برنامه تنظيمي جوانان روسيه ششم مردادماه، تمرين  خواهند داشت و روز هفتم مردادماه در گام نخست به مصاف  تيم جوانان ايران مي روند. اين تيم روز هشتم با تيم  بزرگسالان ايران بازي مي كند و روز نهم را به استراحت  مي پردازد.  دو بازي بعدي تيم جوانان روسيه به ترتيب در روزهاي دهم و يازدهم مردادماه مقابل تيم هاي جوانان و بزرگسالان خواهد بود و آنگاه اين تيم روانه مسكو مي شود.  اسامي بازيكنان 9 تيم آسيايي رسيد در شرايطي كه كمتر از دو ماه به آغاز دهمين دوره مسابقات  واليبال قهرماني مردان آسيا در تهران باقي است، تنها 9 تيم از 14 تيم شركت كننده اسامي بازيكنان خود را در موعد مقرر به فدراسيون واليبال ايران اعلام كرده اند. بحرين،  هند، پاكستان، كويت و سريلانكا پنج تيمي هستند كه اسامي  بازيكنان خود را به تهران ارسال نداشته اند. 
