 بازيگر تازه براي فيلم كمدي  فيلم" آقاي ليمبت باور نكردني "با انتخاب بازيگري تازه  جلوي دوربين مي رود.  قبل از اين قرار بود جيم كري در نقش اصلي اين فيلم كمدي  بازي كند اما استوديوي برادران وارنر كه فيلم را تهيه  مي كند هفته قبل اعلام كرد همكاري اين بازيگر با اين  پروژه قطع شده است. گزارشات جديد حكايت از اين مي كند كه  استوديو و بري لوينسن تهيه كننده فيلم قصد دارند از " مايك مه يرز" و يا" رابين ويليامز" براي نقش اصلي فيلم  خود استفاده كنند. با گذشت حدود يك سال و نيم از اعلام  خبر توليد فيلم، هنوز زمان دقيق فيلمبرداري مشخص نيست.  چنين به نظر مي رسد كه موفقيت هاي اخير مايك مه يرز و آدام سندلر در نقش هاي كمدي تهيه كنندگان را به فكر استفاده از اين بازيگران(و نه جيم كري كه براي هر فيلم  خود حداقل بيست ميليون دلار دستمزد مي گيرد)انداخته است.  مه يرز و يا ويليامز در فيلم جديد بايد نقش مردي را بازي  كنند كه در طول قصه فيلم پس از سقوط در آب اقيانوس كم كم  تبديل به يك ماهي مي شود.  جايزه ويژه براي جك لمون  سومين جشنواره سالانه هاليوود جايزه يك عمر فعاليت  سينمايي خود را به "جك لمون "هديه مي كند. به گفته  مسئولان جشنواره لمون طي سالهايي كه به فعاليت سينمايي  پرداخته در آثار درخشان زيادي بازي كرده و هم اكنون به  صورت يك "افسانه سينمايي "درآمده است. لمون قبل از اين  دوبار در سالهاي 1955 و 1973 جوايز اسكار بهترين بازيگر مرد نقش اول و مكمل را گرفته است.  حراج اشياء فيلم هاي سينمايي  يك سري از اشياء و لوازمي كه در فيلم هاي كلاسيك سينمايي  مورد استفاده بازيگران قرار گرفت در يك حراج به فروش  مي رسد. چكمه هاي مورد استفاده توسط جيمز دين در" شورش  بي دليل"، لباس كابويي مريلين مونرو در" ناجورها"، كلاه  مخصوص يول برينر در" ده فرمان "و شمشير مل گيبسن در " شجاع دل "از جمله لوازمي هستند كه علاقه مندان دنياي  سينما مي توانند در اين حراج خريداري كنند.  تام هنكس "آقاي اسمارت "مي شود آيا راب راينر" اسمارت را بگيريد" را كارگرداني مي كند؟ نشريه هاليوود ريپورتر خبر مي دهد كه براي كارگرداني  فيلم" اسمارت را بگيريد" گفت وگوهايي با اين فيلمساز شده  و با پذيرفتن ضمني كار توسط راينر پيش بيني مي شود كه به  زودي كليد فيلمبرداري فيلم بخورد، گفته مي شود تام هنكس  در فيلم در نقش اصلي ظاهر خواهد شد. او در فيلم بايد نقش  " ماكسول اسمارت "يك مامور مخفي عجيب و غريب(اما نه به  شكل جيمزباند)را بازي كند. فيلم براساس يك مجموعه موفق  تلويزيوني دهه شصت ساخته مي شود كه توسط" مل بروكس "خلق  شده بود. در نسخه تلويزيوني دان آدامز نقش اصلي را بازي  مي كرد.     ليوناردو دي كاپريو بازيگر مورد علاقه فيلمسازان سرشناس  شده است.  قبل از اين خبر حضور احتمالي او در قسمت چهارم "پدر خوانده" فرانسيس فوردكاپولا منتشر شد و حالا گفته مي شود كه بزودي مارتين اسكورسيزي از او در فيلم خود" گنگسترها"  استفاده خواهد كرد. فيلم اسكورسيزي قصه گروهي از گنگسترهاي ايرلندي را در نيويورك سال 1840 تعريف مي كند.  اسكورسيزي توانسته استوديوي برادران وارنر را متقاعد كند كه توليد فيلمي از زندگي دين مارتين به كارگرداني وي را به زمان ديگري منتقل كند تا فيلمساز بتواند نخست  " گنگسترها" را بسازد.  دي كاپريو كه فيلم "ساحل "را آماده نمايش دارد، مدتي قبل  در گفت وگويي اعلام كرد علاقه اي به حضور در فيلم هاي  سبك و تجاري ندارد.  مرگ پوزو و سرنوشت پدر خوانده 4 مرگ" ماريو پوزو" سرنوشت پدرخوانده 4 را در هاله اي از ابهام فروبرد. چندي قبل اعلام شد پوزو و فرانسيس فورد كاپولا كارگردان مجموعه فيلم "پدر خوانده "كار بر روي  قسمت چهارم فيلم نامه اين فيلم را شروع كرده اند. اما مرگ پوزو- كه هفته قبل به دليل سكته قلبي صورت گرفت - كار نگارش فيلم نامه را متوقف كرده است. با توجه به اينكه  فيلمنامه هاي قسمت هاي قبلي را پوزو براساس قصه كتاب معروف به همين نام "پدر خوانده "نوشته بود، تحليل گران  پيش بيني مي كنند كس ديگري نخواهد توانست دنباله اي بر قسمت هاي پيشين اين مجموعه فيلم نامه بنويسد. در همين  حال كاپولا شايعات مربوط به انتخاب ليوناردو دي كاپريو براي بازي در قسمت چهارم را رد كرد و گفت قصد نداشته از اين بازيگر در يكي از نقش هاي اصلي فيلم استفاده كند با توجه به اينكه فعلا" كل پروژه زير علامت سئوال رفته است،  تكذيب كارگردان اهميت چنداني ندارد.  فعاليت هاي تازه مارتين لاورنس  " رگه آبي "Biue streak فيلم جديد مارتين لاورنس هنوز به  روي پرده سينماها نيامده است، اما استوديوي فوكس قرن  بيستم تصميم گرفته دو قسمت جديد از اين فيلم كمدي را جلوي دوربين ببرد. اين دو فيلم قرار است تا پايان سال  آينده روانه اكران عمومي شوند. از سوي ديگر لاورنس ماه  آگوست بازي در فيلم "خانه بزرگ موما" را شروع مي كند. در اين فيلم او نقش پليسي را بازي مي كند كه تلاش مي كند با تغيير چهره و حالت ظاهري يك معماي سخت پليسي را حل كند.  بعد از آن او See spot run فيلم را براي استوديوي  برادران وارنر بازي مي كند. پس از اين فيلم يك بار ديگر فوكس قرن بيستم در فيلم "جنگ "خود از او استفاده مي كند.  فيلم رقابت شديد دو دوست صميمي را براي كسب يك موقعيت  واحد به نمايش مي گذارد.  زخم معده و استرس به خاطر يك فيلم  تام كروز براي اولين بار در يك گفت و گو درباره فيلم  " چشمان تمام بسته "صحبت كرد.  كروز كه مدت چهارده ماه در انگلستان مشغول بازي در اين  فيلم بود به خبرنگار تايم گفت: حضور در فيلم استنلي  كوبريك باعث عصبيت و استرس شديد او شده و بعد از پايان  فيلمبرداري متوجه شد زخم معده گرفته است. با اين حال  محافل خصوصي مي گويند او به خود مي بالد كه توانسته در فيلمي از كوبريك بازي كند. فيلمبرداري "چشمان تمام بسته " حدود دو سال پيش شروع شد و كوبريك بازيگران خود را از گفت وگو با رسانه هاي گروهي پيرامون اين فيلم منع كرده  بود. 
