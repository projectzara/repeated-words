 صنعت سينما فصل تابستان را با فروش هاي خوبي شروع كرده  است. به جز فيلم "تهديد شبح "كه تاكنون حدود 350 ميليون  دلار فروش كرده، بقيه فيلم هاي جديد هم توانسته اند تماشاگران زيادي را به داخل سالنهاي سينماها بكشانند.  قسمت دوم فيلم كمدي و جاسوسي "آستين پاورز" در سه  هفته اي كه از نمايش آن مي گذرد حدود 140 ميليون فروش  كرده و اين در حالي است كه كارتون جديد استوديوي  والت ديزني" تارزان "طي روزهاي آينده فروش 100 ميليون  دلاري را رد مي كند. "ناتينگ هيل "با بازي جوليا رابرتز هم به زودي 100 ميليون دلاري مي شود. قبل از اين  فيلم هاي" موميايي "و" ماتريس "به فروش هاي بالاي  صدميليون دلار دست پيدا كرده اند. "در دام افتاده "شون  كانري هم با يك فروش 84 ميليون دلاري جزو فيلم هاي موفق  روز است. سئوالي كه هم اينك مطرح است، اين است كه آيا " دختر ژنرال "با بازي جان تراولتا هم صدميليوني مي شود يا خير. فروش كلي فيلم طي دوهفته اي كه از اكران عمومي  آن مي گذرد هنوز به 50 ميليون دلار نرسيده است و اين در شرايطي است كه فروش "آستين پاورز 2" هفته دوم نمايش به  117 ميليون دلار رسيد. 
