   دهها سال پس از مرگ فاكنر، داستاني از او توسط ماريا سانمينياتلي به چاپ مي رسد. به گزارش "رويتر" براي  اولين بار يك داستان كوتاه اثر ويليام فاكنر توسط مجله  ادبي دانشگاه ويرجينيا به چاپ مي رسد به گفته ناشر، بيش  از پنجاه سال پيش، دو مجله از چاپ اين كتاب(به صورت  پاورقي)امتناع ورزيدند.  " لوكاس بيوكمپ "ظاهرا" نام داستان چاپ نشده اي است كه تا يك هفته ديگر در شماره آتي فصلنامه ويرجينيا چاپ خواهد شد.  به زودي شرح جديدي از رمان "مزاحمي در غبار" فاكنر(1948) به منصه ظهور خواهد رسيد. ناشر فصلنامه ويرجينيا، گفت:  علي رغم انبوهي از مطالب كه از همينگوي باقي مانده است،  كسي فكر نمي كرد كه مطلب چاپ نشده اي از" فاكنر" هم  موجود باشد.  ژوزف بلوتنر، شرح حال نويس ويليام فاكنر كه اصالت داستان  بيوكمپ را تاييد كرد، گفت: از آنجا كه اين داستان تاكنون  به چاپ نرسيده، به راحتي بازنويسي خواهد شد.  بلوتنر افزود: فكر مي كنم اين مطلب ناشي از تلاش مجدانه  فاكنر براي فروش دو برابر آثار اوست.  فاكنر در سال 1948 به وكيل خود نوشت كه موضوع داستان  درباره ارتباط بين كاكاسياها و سفيدپوستان است،  بدين گونه كه سفيدپوستان جنوب بدهكارند.. و بايد تعهدشان را به سياهان بپردازند.  در همان سال نشريه چنگ زنان(Harpers)و ماهنامه  آتلانتيك(Atlantic)هر دو از چاپ اين اثر خودداري كردند.  پژوهشگران مي گويند: فاكنر تا سال 1950 به شهرت نرسيد و پس از دريافت جايزه نوبل كتابهايش مكررا" به چاپ رسيد.  در سال 1975 يك پژوهشگر آثار فاكنر به نام اوپاتريك  ساموي، هنگام آماده سازي رساله اش در خصوص رمان "مزاحمي  در غبار" يك كپي از" لوكاس بيوكمپ "را به دست آورد.  ساموي گفت: اگر چه نسخه او تنها يك فتوكپي است اما احتمالا" تنها نسخه موجود است.  سال گذشته ساموي گفت كه درباره ديگر متون اصلي فاكنر در دانشگاه پرنيستون و ويرجينيا(دو مركز از بزرگترين مراكز نگهداري مكتوبات فاكنر)تحقيق كرده ولي اين تحقيقات  بي ثمر بوده است.  بلاك فورد گفت: حق نشر اين داستان متعلق به جيل فاكنر (سامرز)، دختر ويليام فاكنر است او كه در" آلبمارل " كانتي زندگي مي كند حق چاپ مجدد داستان را در ازاي مبلغ  1000 دلار به مجله ادبي واگذار كرد.  فاكنر در سال 1957 به عنوان نخستين نويسنده مقيم دانشگاه  به دانشگاه ويرجينيا آمد. فاكنر در سال 1962 درگذشت. 
