 گروه اجتماعي - مسئولان كميته امور بهداشتي مسكو اعلام  كردند كه شمار معتادان نوجوان در اين شهر در مقايسه با 5 سال پيش 14 برابر افزايش يافته است.  به گزارش خبرگزاري جمهوري اسلامي، كميته ويژه شوراي شهر مسكو اعلام كرد: ميزان پخش مواد مخدر در مسكو 5/1 برابر بيش از ديگر نقاط روسيه است.  اين گزارش مي افزايد نخستين تلاش ها براي بدست آوردن  مواد مخدر در بين نوجوانان مسكو در سنين 11 تا 14 سال  ديده مي شود و در 14 تا 15 سالگي به سر حد اعتياد مي رسد.  برآوردها نشان مي دهد كه 23 درصد نوجوانان در مسكو در سال گذشته مواد مخدر را مورد استفاده قرار داده اند.  مقام هاي شهر مسكو همچنين از افزايش جرايم مرتبط با مواد مخدر در بين معتادان نيز نگران هستند به گونه اي كه از ابتداي سال 1998 تاكنون 4500 مورد خريد و فروش مواد مخدر توسط نوجوانان گزارش شده است.  مقام هاي شهرداري و نيروي انتظامي روسيه در صدد اتخاذ تدابير شديد پيشگيري و ايجاد مركز مقابله با اعتياد نوجوانان هستند. 
