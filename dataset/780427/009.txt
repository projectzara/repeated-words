 غلبه بر احساس انزوا بسيار پيش مي آيد كه خود را از زندگي كنار مي كشيم و از زندگي كردن مي هراسيم از احساس كردن ترس داريم، ترس از اينكه مردم به ما صدمه زنند، از اينكه اتفاق بدي روي دهد،  و از اينكه مردم به ما بخندند. به دور خود ديوار مي كشيم و دوستان و عزيزانمان نمي توانند به ما دسترسي  يابند در گوشه انزوا، اعتيادهاي فراواني به سراغ ما مي آيد و براي رويارويي با تنهايي به مي خوارگي، پرخوري،  كار بيش از حد و برقراري روابطي ناسالم پناه مي بريم.  تماسهاي اجتماعي به لحاظ ارج نهادن به خود اهميت دارند،  وقتي از ديگران دوري مي جوييم، از خود نيز دور مي شويم،  زيرا از طريق ديگران است كه به ماهيت واقعي خود پي  مي بريم وقتي با ديگران نزديك باشيم، به خودمان  نزديكتريم. وقتي حضور خود را درهمه عرصه ها ضروري تلقي  كنيم، به خود و به جهانيان اعلام مي كنيم كه به عنوان  دوست در دسترس بوده و مي توانيم بدون هراس با زندگي  روبه رو شويم.  وقتي از ديگران دوري مي جوييم، از خود نيز دور مي شويم ;  وقتي با ديگران نزديك باشيم، به خودمان نزديكتريم.  بخشي از راه حل باشيم، نه بخشي از مشكل  چه بسيار پيش مي آيد كه ما در زندگي خود مسئله ايم. به  هر طرف سر مي كشيم و ناله سرمي دهيم كه زندگي ضربه سختي  به ما وارد آورده است واين هم كاري است كه مي كنيم -  شكايت. انرژي اي كه براي غر زدن و نق زدن و گله و شكايت  كردن صرف مي كنيم، چيزي عايد ما نمي سازد. شكايتهاي  دائمي ما، همانند توپ برفي كه در سرازيري برف بيشتري به  خود مي گيرد، بزرگ و بزرگتر و بيشتر از كنترل خارج  مي شود.  بخشي از راه حل بودن سبب مي شود كه ديگر نقش قرباني را بازي نكنيم و آزاد و هدفمند گرديم. بار ديگري كه گرفتار مسئله اي شويم، به جاي آن كه شخص ديگري را براي حل آن  جستجو كنيم، مي توانيم براي نخستين بار بكوشيم خود،  مسئله را بگشائيم. به جاي آن كه انرژي خود را در ملامت  ديگران تلف كنيم، مي توانيم از هيجانهاي منفي، كاربرد مثبتي داشته باشيم و روي يافتن راه حل كار كنيم اگر به  جاي آن كه بخشي از مسئله باشيم، بخشي از راه حل به شمار آئيم، اين توانايي را درخود ايجاد مي كنيم كه نسبت به  خود احساس بهتري داشته باشيم.  اگر به جاي آن كه بخشي از مسئله باشيم، بخشي از راه حل  به شمار آئيم، اين توانايي را در خود ايجاد مي كنيم كه  نسبت به خود احساس بهتري داشته باشيم و همين امر سبب مي شود كه ديگران مثبت تر ما را ارزيابي كنند.  در زمان حال باشيم  گاهي به دشواري مي توانيم بپذيريم كه در كجاي زندگي خود هستيم. مي گوييم وقتي به نقطه معيني در زندگي برسيم يا وقتي پاره اي شرايط در خانواده يا در محيط كار درست شود،  احتراممان نسبت به خود بيشتر خواهد شد.  اين شيوه زندگي كردن در آينده و از دست دادن زمان حال  است، اگر همواره منتظر بهبود شرايط باشيم تا نسبت به خود احساس خوبي داشته باشيم، قائل شدن ارزش براي خودمان  همواره توهمي بيش نخواهد بود.  همين لحظه و همين ثانيه تمامي چيزي است كه داريم. ما براي تعيين وضع دروني خود به اوضاع و احوال بيروني نيازي  نداريم. ما نياز داريم كه وضع دروني مان، شرايط بيروني  را معين كند. به همين دليل، قطع نظر از اوضاع و احوالي  كه در آن به سر مي بريم، زمان حال وقت پذيرفتن و پروراندن خود ماست نه فردا و نه هفته آينده. ديروز براي  هميشه رفته است و هفته بعد هرگز نخواهد آمد همه آنچه  واقعا" داريم همين حالا، همين ثانيه و همين لحظه است.  قطع نظر از اوضاع و احوالي كه در آن به سر مي بريم، زمان  حال وقت پذيرفتن و پروراندن خود ماست - نه فردا و نه هفته  آينده- زيرا زمان حال تمامي چيزي است كه واقعا" داريم.  نوشته: دكتررابينسن  ترجمه: دكتر منوچهر غيبي 
