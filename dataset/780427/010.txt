 واحد رسانه هاي خارجي: يك دانشمند آمريكايي نمونه هايي  از خون افراد آلوده به عامل پرتقال را از ويتنام به  آمريكا برده است تا در مورد بقاي آثار اين ماده سمي كه  در جريان جنگ ويتنام مورد استفاده قرار گرفت، تحقيق كند.  آرنولدشتركه مسئول يك هيات تحقيقي مشترك آمريكايي -  ويتنامي است، اميدوار است بتوان به امكان وجود رابطه اي  ميان مواد شيميايي موجود در عامل پرتقال و بروز سرطان و برخي نواقص مادرزادي پي برد كنگره آمريكا، پرداخت غرامت  به قربانيان مصرف اين ماده را منوط به انجام آزمايشهاي  مستقل در اين زمينه كرده است.  به گزارش تلويزيون بي بي سي، بين سالهاي 1965 و 1970،  ارتش آمريكا ميليونها ليتر از عامل پرتقال و ديگر سموم  نباتي را در جنوب ويتنام به كارگرفت تا دشمن خود را از سپر جنگل محروم كند اكنون و با گذشت حدود 30 سال از پايان جنگ، ميراث عامل پرتقال در برخي نقاط اين كشور خودنمايي مي كند. در يكي از نقاطي كه اين ماده به مقدار زياد در آن به كار رفت، ديوكسين زيادي در خاك باقي مانده  است.  تحقيقات دانشمندان ويتنامي حاكي از بروز نواقص مادرزادي  بسيار بيش از حالت عادي در كودكاني است كه در اين نواحي  زاده مي شوند. ويتنام همچنين مدعي است كودكان سربازاني  كه در معرض اين ماده قرار گرفتند، نيز از آثار منفي آن  در امان نبوده اند. اما چنين ادعاهايي همراه با پژوهش  مفصل پزشكي نبوده است.  موضوع عامل پرتقال، همچنان در كشاكش مسايل اقتصادي و سياسي مبهم مانده است. ويتنام مايل نيست كه صادرات  كشاورزي آن از رهگذر بيم نسبت به وجود ديوكسين در آن  متضرر شود. مقامات اين كشور، عامل پرتقال را در پاسخ  انتقاد مقامات آمريكايي از كارنامه حقوق بشر اين كشور،  مجددا" مطرح كرده اند.  اميد مي رود جديدترين مطالعات علمي بتواند در راه ارائه  تصويري آشكار از تاثير واقعي عامل پرتقال پيشرفت كند. 
