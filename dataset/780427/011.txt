 واحد رسانه هاي خارجي: يك دندانپزشك متخصص تنظيم رديف  دندانها(ارتودنتيست)، به نام "بروس گرين برگ "، حدود يك  ماه پيش، بهره برداري از يك نرم افزار رايانه اي را براي  تشخيص صداي خود آغاز كرد. هم اينك، وي و برادرش آلكس  (AleX)كه يك جراح گوش و حلق و بيني است، كارهاي دفتري  پزشكي خود را از 16 ساعت در هفته به كمتر از 5 ساعت كاهش  داده اند.  گرين برگ(Green berg)مي گويد: "مي توان همان متني را كه شما با صدايتان توليد مي كنيد ضبط و درصد نسخه  تكثير كرد. اين كار در آن واحد انجام مي گيرد و شما مي توانيد در وقت صرفه جويي زيادي بكنيد. " هنگامي كه "نرم افزار تشخيص صدا" را با صداي خود تنظيم  كرديد، آن گاه مي توانيد از ماشين بخواهيد مطالب شما را " تايپ "كند. برنامه هاي رايانه اي هر چه بيشتردر تشخيص  انواع سخن گويي ها پيشرفته تر مي شوند. اما فرايند تنظيم  دستگاه براي تشخيص صدا هنوز از 15 دقيقه تا بيش از 10 ساعت طول مي كشد.  متخصصان نرم افزار رايانه اي مي گويند براي بيشتر استفاده كنندگان تسلط برچگونگي بيان درست، بزرگترين  مسئله است.  يك كارشناس مي گويد: "موضوعي كه بيشتر از همه وقت گير است، مسئله چگونگي نوشتن و شيوه نگارش براي دستگاه است و اين يادگيري ممكن است چند هفته طول بكشد. براي برخي  افراد، شايد اصلا" اين راه طبيعي و قابل قبول نباشد. " شركتهايي مانند دراگون سيستمز، آي. بي. ام و فيليپس اغلب طيفي از نرم افزارهاي مختلف تشخيص صدا براي استفاده در خانه و دفتر ارائه مي كنند كه از كمتر از 50 دلار، قيمت  آن شروع مي شود. استفاده كنندگان مي توانند نرم افزارهاي  اضافي شامل فرهنگ هاي لغات حرفه اي همچون پزشكي و حقوق  را نيز با چند صد دلار خريداري كنند شما مي توانيد مانند برادران "گرين برگ "براي اين كار، آموزش حرفه اي  جداگانه اي هم ببينيد.  تاكنون شركتهاي بازرگاني كوچك، پروپا قرص ترين مشتريان  نرم افزار تشخيص صدا بوده اند. اما كاهش قيمت هاي اين  خدمات، سبب شده است اشخاص منفرد هم كه اغلب داراي  معلوليتهايي هستند يا از فشار كار و كاغذ بازي رنج  مي برند، به اين اختراع روي آورند. 
