 پژوهشگران آمريكايي گفتند با استفاده از تصاوير ماهواره اي و ديگر اطلاعات آب و هوايي مي توان از چند ماه پيش شيوع بيماريها را پيش بيني كرد.  به گزارش رويتر از واشنگتن، گروهي از پژوهشگران با تجزيه  و تحليل اطلاعات جمع آوري شده بوسيله يكي از ماهواره هاي  هواشناسي دولتي آمريكا غلظت گازهاي گلخانه اي را در آفريقا مورد مطالعه قرار دادند تا شيوع نوعي تب را كه  مي تواند مرگ احشام و انسان را در پي داشته باشد پيش گويي كنند.  " لنث لنتيكام "و همكارانش از موسسه تحقيقاتي "والترريد"  كه متعلق به ارتش آمريكاست پس از تحقيقات دريافتند غلظت  گازهاي گلخانه اي يكي از شاخص هاي موثق بارندگي است كه  خود اين امر مي تواند افزايش و كاهش تعداد پشه هاي آنوفل  را پيش گويي كند.  در آفريقا افزايش بارندگي مساوي است با افزايش تعداد پشه هاي آنوفل كه ناقل بيماري تب مالاريا است. اين  بيماري قابل انتقال از حيوان به انسان است.  با بررسي آب و هوا و اطلاعات مربوط به تغييرات آب و هوايي مي توان درباره حدود اين بيماري و خشكسالي، سيل و يا ديگر بيماريهاي احتمالي از 5 ماه پيش هشدار داد.  اين گروه تحقيقاتي تغييرات دماي آب درياها از جمله پديده  ال نينو را كه باعث افزايش بارندگي در مناطق شرق آفريقا و بروز خشكسالي در جنوب آفريقا مي شود با اطلاعات  ماهواره اي و اطلاعات مربوط به شيوع بيماري تب مالاريا در گذشته مقايسه كرده اند و پي برده اند كه ارتباط اين  اطلاعات واضح و روشن است و براي پيش بيني شيوع اين  بيماري در آينده مي توان از آنها استفاده كرد. 
