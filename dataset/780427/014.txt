   بيماريهاي اسهالي يكي از علل مهم تاخير در رشد در جوامع  فقير و در حال توسعه است. اسهال عامل 23 درصد مرگ كودكان  زير 5 سال مي شود كه 50 درصد آن در زير 6 ماهگي اتفاق  مي افتد. برخلاف عقيده رايج غلط، شير مادر در حين  بيماريهاي اسهالي نه تنها نبايد قطع شود، بلكه دفعات  بيشتري از شير مادر را بايد به شيرخوار داد اگر دفع  مدفوع به صورت آبكي بوده و سه بار يا بيشتر در 24 ساعت  تكرار شود، مي تواند نشانه اسهال در شيرخوار باشد. مدفوع  شل، مدفوعي است كه وقتي در داخل يك ظرف ريخته مي شود،  شكل ظرف را به خود مي گيرد، شيرخواراني كه فقط از شير مادر استفاده مي كنند، در روز چندين بار مدفوع نرم و يا نيمه آبكي دفع مي نمايند، در اين بچه ها اسهال را به  صورت افزايش در تعداد مدفوع(بطوري كه براي مادر با روال  هميشگي فرق داشته باشد)منظور مي كنند.  انتقال بيماري  انتقال بيماري از طريق "مدفوعي - دهاني "و توسط آب و غذاي  آلوده و يا تماس مستقيم با مدفوع آلوده صورت مي گيرد.  علت اسهال  شايعترين علت ايجاد كننده اسهال، ميكروبها و ويروسها هستند.  در كشورهاي توسعه يافته 15 درصد علت اسهال باكتريال و 40 يا 70 درصد ويرال است، ولي اين رقم در كشورهاي در حال  توسعه 45 درصد باكتريال و 30 درصد ويرال است. علاوه بر اين، عوامل ميكروبي و تك ياخته اي به نام "آميب" نيز در كودكان اسهال خوني ايجاد مي كند.  مواردي كه خطر ابتلاء به اسهال را افزايش مي دهد،  عبارتند از:  1- عدم استفاده از شير مادر در 4 تا6 ماه اول زندگي.  2- نگهداري غذا در درجه حرارت اطاق(اگر غذا براي چندين  ساعت در درجه حرارت اتاق بماند، رشد باكتريها چند برابر مي شود.) 3- استفاده از آب آلوده  4- عدم شستشوي دستها پس از دفع مدفوع  5- عدم دفع بهداشتي مدفوع  علائم باليني  بيماري اسهال را در شيرخواران برحسب درجه كم آبي بدن به  3 درجه خفيف، متوسط و شديد تقسيم مي كنند. در نوع خفيف،  شيرخوار تشنه، ولي هوشيار است، مخاط دهان شيرخوار مرطوب است و گريه كردن توام اشك ريزش است، حجم ادراربچه كافي  است، ملاج بچه فرو رفته نيست و نبض و تنفس نيز در حدود طبيعي است و برگشت سريع پوست با نيشگون گرفتن وجود دارد.  با شدت كم آبي علايم پيشرفت مي كند. در نوع متوسط شيرخوار تشنه و بي قرار مي شود، چشمها فرو رفته، مخاط دهان خشك و حجم ادرار كم است و ساير علايم حياتي نيز تغيير مي يابد، اين علايم در كم آبي شديد پيشرفت كرده و ممكن است حتي شيرخوار را به سمت عدم هوشياري ببرد.  درمان دادن مايعات در منزل توسط مادر، يك قسمت اساسي در درمان  اسهال بوده و مي تواند از كم آبي و مشكلات تغذيه اي  شيرخوار جلوگيري كند. براي درمان كم آبي از مايعات  مختلفي مثل لعاب برنج، ماست، آب خالص، دوغ، سوپ و محلول  سرم خوراكي(ORS)مي توان استفاده كرد، ولي بايد توجه  داشت كه شير مادر به عنوان يك منبع بسيار خوب مايع بوده  و بايستي به طور آزاد داده شود. از چايي خيلي شيرين، در اين مواقع از نوشابه گازدار و آب ميوه هاي شيرين شده  تجارتي نبايد استفاده كرد. همچنين محلولهايي كه اثر ملين  دارند و يا مثل قهوه محرك هستند نيز نبايد استفاده شود.  به كودكان بايد مايع بيشتر از معمول داده شود. معمولا"  كودكان زير 2 سال نمي توانند نياز به مايعات را بيان  كنند، بي قراري و سرو صداي بيش از حد، اغلب نشانه تشنگي  است وقتي كه كودك ديگر تمايل به مايعات نداشت، نشان  دهنده آن است كه به اندازه كافي مايعات براي جبران اسهال  نوشيده است معمولا" بايد به مادر توضيح داد كه بعد از هر وعده دفع اسهال چه مقدار مايع به كودك بدهد. اين  ميزان معمولا" در كودكان زير 2 سال، بعد از هر بار دفع  مدفوع 50 تا 100 سي سي، كودكان حدود 102 سال 200100 سي سي و افراد بالاتر از 10 سال، به هر ميزان مايع كه  تمايل به نوشيدن آن دارند، مي باشد و در عين حال بايد طرزصحيح درست كردن سرم خوراكي(ORS)را به مادران آموخت  كه بسته هاي 5/27 گرم را در 4 ليوان(CC 1000)آب حل  كرده و پس از 24 ساعت مصرف، بقيه آن را دور بريزند و به  شيرخواران تعداد دفعات بيشتري شير مادر داده شود و به  كودكان 6 ماهه و يا بزرگتر غذاي كمكي نرم و يا نيمه جامد داده شود و حتي پس از قطع اسهال حداقل به مدت 2 هفته يك  يا دو وعده غذاي بيشتر از معمول داده شود. علت دادن غذا و شير در طي دوره اسهال، اين است كه به طور كلي جذب مواد غذايي تا حدود 30 درصد در جريان اسهال حاد كاهش مي يابد،  كه در مورد چربيها و پروتئين ها نسبت به مواد قندي بيشتر است. در عين حال، نيازهاي غذايي در جريان اسهال افزايش  پيدا مي كند. همچنين به علت تب يا ترميم سلولهاي آسيب ديده و يا پروتئين از دست رفته از طريق مخاط روده و جلوگيري از كندي رشد، تغذيه خوب و مناسب در جريان اسهال  و پس از آن، بايد حفظ شود. از طريق ادامه تغذيه، مقادير بيشتر مواد مغذي در طي حملات اسهال و دوره نقاهت تامين  مي شود. به همين جهت، امروزه ادامه مصرف شير مادر تشويق  مي گردد. حتي در مراحل شديدي كه مجبور به استفاده از سرم  درماني وريدي هستند، سعي مي كنند هر چه زودتر تغذيه  خوراكي بيمار را شروع كنند.  به هر حال، اگر در دوره بيماري، دفع مدفوع آبكي زياد،  استفراغها مكرر و عطش فراوان باشد و يا ناتواني در خوردن  و نوشيدن وجود داشته باشد، بايد بيمار را هر چه زودتر به  پزشك رساند.  پيشگيري پيشگيري صحيح از بروز اسهال به اندازه درمان موارد بيماري اهميت دارد و پيشگيري مي تواند تنها راه گريز از مرگ كودكان در مناطقي كه امكان ارائه اقدامات سريع  درماني وجود ندارد، باشد.  1- تغذيه با شير مادر خطر اسهال در 6 ماه اول زندگي در شيرخشك خواران 30 بار بيشتر ديده مي شود، در اين دوران تغذيه با شير مادر از اين جهت توصيه مي گردد كه ;  * شير مادر عاري از آلودگي است.  * شير مادر سرشار از خواص ايمني زايي است.  * تركيب شير مادر براي شيرخوار مناسب است.  * غذايي است كامل و تمام نياز آب و انرژي 4 ماه اول  زندگي شيرخوار را تامين مي كند.  * شير مادر ارزان است.  * عدم تحمل شير مادر به ندرت ديده مي شود.  * شير مادر سبب ايجاد فاصله گذاري مناسب بين فرزندان  مي شود.  * ايجاد رابطه عاطفي بسيار خوبي بين مادر و شيرخوار مي گردد.  * مصرف شير مادر مي تواند در آينده شيرخوار نيز از بيماريهايي مثل آسم - ديابت - لنفوم... جلوگيري كند.  2- بهبود روش تغذيه كمكي  بعد از 4 تا 6 ماهگي در كنار شير مادر غذاي كمكي براي  شيرخوار بايد شروع شود كه از غذاهاي نرم و پخته شده مثل  غلات، و سپس سبزيجات و حبوبات و گوشت و ماهي و لبنيات و تخم مرغ استفاده مي شود و مهمترين مسئله آموزش به مادران  در جهت تهيه و نگهداري غذاهاي تهيه شده است:  * قبل از تهيه غذا و همچنين قبل از دادن غذا به كودك  دستها شسته شود.  * غذا در محل تميزي آماده شود.  * غذاها به خوبي پخته يا جوشانيده شود.  * غذاي آماده شده فورا" مصرف شود.  * روي غذا پوشانده شود و حتي الامكان در يخچال نگهداري  شود.  * چنانچه بيشتر از 2 ساعت از پخته شدن غذا گذشته باشد،  براي مصرف بايد مجددا" گرم شود. غذاهاي خام قبل از مصرف  با آب تميز شسته شوند.  * تغذيه كودك با قاشق و يا فنجان تميز انجام شود(از بطري استفاده نشود) * قبل از خوردن غذا و پس از دفع مدفوع دستها بطور مرتب شسته شود.  * از توالت بهداشتي استفاده شود.  * جمع آوري و دفع مدفوع اطفال كوچك، به طور صحيح و بهداشتي انجام شود.  * كودكان عليه سرخك واكسينه شوند.  * كودكاني كه دچار بيماري سرخك مي شوند، چه به علت خود بيماري و چه به علت سوءتغذيه اي كه به دنبال بيماري سرخك  پيدا مي كنند، دچار اسهالهاي شديدتر و طولاني تري  مي شوند. پس كودكان بايد طبق برنامه كشوري در مقابل اين  بيماري واكسينه شوند.  * دكتر منيره سيار متخصص بيماريهاي شايع كودكان 
