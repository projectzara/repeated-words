 مشهد- خبرگزاري جمهوري اسلامي: طي سه ماه نخست امسال 113 ميليون دلار فرش دستباف از كشور صادر شده است.  مشاور وزير بازرگاني و معاون نمايشگاهي مركز توسعه  صادرات ديروز در مشهد گفت: اين ميزان نسبت به مدت مشابه  پارسال از 36 درصد رشدبرخوردار است.  دكتر حسين اسفهبدي در مراسم گشايش نمايشگاه تخصصي فرش  دستباف خراسان گفت: بر اثر حضور كشورهاي رقيب توليدكننده  فرش و اشباع بازار اروپا، صادرات فرش ايران در چهار سال  گذشته سير نزولي داشته است.  وي افزود: براي رونق بخشيدن دوباره به صادرات فرش بايد به فكر پيداكردن بازارهاي جديد باشيم. او گفت: تعدد سازمانها و دستگاههاي سياستگزار و تصميم گيرنده از ديگرمعضلات موجود در امر بهينه كردن توليد و صادرات فرش  كشور است. وي افزود: امسال در راستاي سر و سامان دادن  اين امور وزارت بازرگاني باهمكاري اتحاديه صادركنندگان  اقدام به تشكيل "ميز فرش "كرده است. اسفهبدي گفت:  برنامه ريزي براي ايجاد نمايشگاه فرش دستباف ايران در كشورپاناما از كشورهاي آمريكاي مركزي طي امسال نخستين  دستاورد اين اقدام است.  يكي از صادركنندگان فرش نيز درهمين مراسم گفت: فرش  ايران براي بازيافتن جايگاه گذشته خود نيازمند برنامه ريزي اصولي و دلسوزانه است.  دكتر كيخسرو سبحه افزود: برخورد سياسي با نحوه توليد كمي و كيفي فرش لطمات زيادي به صادرات قالي ايران زده  است.  وي گفت: در حاليكه ما به تعارفات سياسي ارگانهاي متعدد تصميم گيرنده دراين خصوص مشغوليم كشورهاي رقيب با استفاده از اين غفلت در توليد و صادرات فرش دستبافت و اشباع بازار در حال پيشي گرفتن هستند.  يكي از دست اندركاران برگزاري نمايشگاه تخصصي فرش  خراسان نيز گفت: دراين نمايشگاه 25 شركت تعاوني و اتحاديه توليدي فرش استان با عرضه 15 هزارقطعه قالي به  مساحت 100 هزار متر مربع شركت دارند. 
