   امرو زه در سراسر جهان حدود 60 درصد آب آشاميدني 15 درصد آب مصارف خانگي و 20 درصد آب مورد نياز بخش كشاورزي از منابع زيرزميني به دست مي آيد بارش باران در روزهاي اخير در بسياري از مناطق كشور ما گل خنده بر لبان مردم نشاند و شادي را ميان خانه هاي  شاليزاران برد. با اين وجود زيان ها و خسارات خشكسالي در سال جاري بسيار سنگين مي باشد و اگر مساعدت ها و كمك هاي  دولت براساس مصوبه هاي مجلس به جبران اين خشكسالي اختصاص  نمي يافت، تاثير مشكلات اقتصادي ناشي از اين كم آبي حتي  در چند نسل پايدار مي ماند. كما اينكه در قرون گذشته هر بار كه مشكل كم آبي و خشكسالي در كشور ما بروز كرده است  در پي آن موجي از مشكلات گوناگون از قبيل جابه جايي  جمعيت، فقر گسترده، بيماري و افت فعاليت هاي كشاورزي به  وجود آمده است. با توجه به هشدارهاي وزارت نيرو، سازمان  آب و فاضلاب كشور مبني بر صرفه جويي و استفاده بهينه از منابع آب كشور، لازم است شناخت دقيق تر و عميق تري از سفره ها و منابع زيرزميني آب در عرصه جهاني داشته باشيم  و بر پايه همين شناخت، به حفظ و مراقبت از سفره هاي  زيرزميني آب كه تامين كننده اصلي منابع آب شيرين  كشورمي باشند همت گماريم.  آبهاي زيرزميني از قرن ها پيش بخش ناشناخته اي از چرخه  آب در كره زمين بود به رغم برخي پيش بيني هاي نزديك به  واقعيت اين بخش از منابع ارزشمند طبيعت قرن ها همچنان در هاله اي از تخيل و اسطوره باقي ماند. بر مبناي پاره اي  گمان ها، اينطور تصور مي شد كه آب از دريا به سوي  چشمه هاي كوهستاني حركت مي كند و در اين مسير با كاستن  تدريجي از ميزان نمك و شوري آن به صورت آب شيرين از چشمه ها جاري مي شود. اما سرانجام در قرن هفدهم ميلادي،  نقش آب زيرزميني در گردش عمومي آبهاي زميني آشكار شد و تنها در عصر حاضر بشر توانسته است حجم و ميزان جريان اين  آبها را به دقت اندازه گيري كند.  براساس يافته هاي دانشمندان آبهاي زيرزميني تقريبا"  تمامي ذخاير مايع آبهاي شيرين زمين را تشكيل مي دهند.  حجم اين آبها حدود 5 ميليون ميليارد متر مكعب، يعني صد برابر بيشتر از حجم آب درياچه ها و رودخانه هاي سطحي  جهان در يك لحظه معين است. آبهاي زيرزميني راكد نيستند.  آنها به آهستگي بسيار جريان دارند و حركت آنها نقش مهمي  در گردش آبها ايفا مي كند.  از هزاران سال قبل بشر آبهاي زيرزميني را كشف و از آنها بهره برداري مي كند. يكي از نمونه هاي قديمي بهره برداري  از آبهاي زيرزميني قنات ها مي باشند. طول دهليز قنات هاي مشهور ايران به 400 هزار كيلومتر مي رسد كه  برابر فاصله كره ماه تا زمين است. بهره برداري از منابع  آبهاي زيرزميني در ديگر نقاط جهان از هزاران سال پيش  تاكنون به طريق حفر چاه ادامه دارد.  در يكي از دشت هاي كشور پهناور چين به نام "هوپه ئي "600 هزار چاه، آب مورد نياز كشاورزان را تامين مي كنند. در استراليا 5 هزار چاه به طريق "آرتزين "در خدمت كشاورزي  اين كشور قرار دارد. در هند هر ساله 150 ميليارد متر مكعب آب توسط پمپ ها استخراج مي شود. تنها در ايالات  متحده آمريكا در فاصله سال هاي 1940 تا 1980 ميلادي براي  آبياري دشت هاي عليا در ناحيه غرب ميانه(ميدوست)، پانصدميليارد متر مكعب آب از سفره زيرزميني اوگالالا استخراج شد در اين منطقه هنوز 170 هزار چاه در خدمت  كشاورزان و يا مصارف آشاميدني قرار دارند. در قاره  آفريقا منابع زيرزميني آب بخش مهمي از نياز مردم را تامين مي كنند. همچنين قرار است در آينده براي تامين آب از طريق يك رودخانه بزرگ مصنوعي كه در ليبي در دست احداث  مي باشد، سالانه دو ميليارد متر مكعب از منابع آب سنگواره اي واقع در زير صحاري ليبي استخراج شود.  به گفته كارشناسان امروزه در سراسر جهان حدود 60 درصد آب آشاميدني، 15 درصد آب مصارف خانگي و 20 درصد آب مورد نياز بخش كشاورزي از منابع زيرزميني بدست مي آيد.  همچنين در بيشتر كشورها و مناطق خشك جهان، سفره هاي  زيرزميني آب تنها منابع تامين كننده نياز ساكنان اين  مناطق به حساب مي آيند. در بهار و تابستان امسال كه كشور ما با بحران شديد خشكسالي روبرو شد بسياري از كشاورزان  به بهره برداري از چاهها و منابع زيرزميني آب روي آوردند و در واقع آب موجود در سفره هاي زيرزميني كشورمان كمك  قابل توجهي به جبران كمبود آب در اين دوره از خشكسالي  كرد. مهندس فريد محمدي، كارشناس منابع طبيعي مي گويد:  " بهره برداري بي رويه از سفره هاي زيرزميني آب علاوه بر به خطر انداختن اين سفره ها، مي تواند باعث بالا آمدن آب شور و تخريب خاك حاصلخيز و از ميان رفتن پوشش گياهي شود. " آبهاي زيرزميني كه ارزش واقعي آنها بسيار ناشناخته  مانده است در جبران مشكلات و كمبودهاي دوره خشكسالي نقشي  اساسي و حياتي دارند اما بهره برداري افراطي از اين  آبها در بسياري جهات باعث ضرر و زيان مي شود. بخصوص  دانستن اين نكته بسيار واجد اهميت است كه آبهاي  زيرزميني از آبهاي سطحي جدا نمي باشند. زيرا آنها نقش  ايجاد تعادل و هماهنگي جريان هاي آب سطح زمين را نيز برعهده دارند. دانشمندان مي گويند: منابع عظيم آب شيرين  در جهان با همه گستردگي و عظمتي كه دارند نسبت به مقياس  زندگي انسان بسيار آهسته تشكيل مي شوند و بايد در بهره برداري از آنها تمامي جنبه هاي احتياط را رعايت كرد.  ذخيره هاي موسوم به آب سنگواره اي در مناطق مختلف جهان  بخصوص در مناطق خشك، در واقع ذخيره هاي حياتي محسوب مي شوند; اگر چه تمامي آنها قابل استخراج نيستند.  طبق قواعد و اصول بهره برداري، مقدار توليد اين آبها بايد با توجه به پيوستگي آنها تعيين شود.  در بسياري از نقاط جهان بخش قابل توجهي از منابع آبهاي  زيرزميني مورد بهره برداري قرار گرفته اند. به عنوان  نمونه در استراليا طي 9 دهه گذشته حدود 35 ميليارد متر مكعب آب مورد بهره برداري قرار گرفته است. در منطقه  صحراي آفريقا در مدت 30 سال حدود 15 ميليارد متر مكعب آب استخراج شده است. همين مقدار آب ظرف 60 سال در دشت  آريزوناي آمريكا استخراج شده است. اين قبيل بهره برداري  از منابع زيرزميني آب زمان محدودي دارد و نبايد بيش از چند دهه و حداكثر يك سده به طول انجامد. به همين دليل،  جست وجوي براي ايجاد منابع جايگزين از هم اكنون ذهن  بسياري از دانشمندان را مشغول كرده است.  همچنين برخي كارشناسان قرن آينده را قرن بحران آب شيرين  در جهان نام نهاده اند و با وجود آنكه پيشرفت هاي قابل  توجه در زمينه استحصال آب شيرين از اقيانوس ها و درياها،  حاصل شده است، اما هنوز بشر به آن حد توانمند نشده است  كه در ازاي تقاضاي روز افزون خود، بتواند منابع قابل  توجه آب هم تهيه و تامين كند. برخي از پژوهشگران با نگرش  بدبينانه تري سده آينده را قرن بروز جنگ هاي منطقه اي  برسر منابع آب شيرين مي دانند. همواره كمبود آب چهره هاي  گوناگون و دهشتناكي از خشكسالي را براي ما به نمايش  مي گذارد. دوره هاي موقت و كوتاهي از خشكسالي كه در دوره هاي گوناگون در مناطق مختلف جهان رخ مي دهد، گويي  همچون كيفر نصيب بهره برداراني مي شود كه قدر آب را به  درستي نمي دانند و ارزش اين موهبت بزرگ الهي را از چشم  دور مي دارند.  امسال نيز به هنگام بروز خشكسالي در كشور ما، اخبار مربوط به اين واقعه طبيعي عناوين مهم خبري را در وسايل  ارتباط جمعي به خود اختصاص داد. اما در همان حال كه اين  خبرها منتشر مي شود و ما شاهد نگراني هاي شديد كشاورزان  از بابت خشكسالي هستيم، خطر بسيار بزرگتر يعني مصرف  فزاينده آب، تا حد زيادي از نظر ما پنهان مي ماند.  نشانه هاي كمبود آب هشدار دهنده و قابل توجه مي باشند.  به هنگام بروز خشكسالي سطح سفره هاي آب پايين مي آيد و از وسعت درياچه ها كاسته مي شود و زمين هاي مرطوب ناپديد مي گردند. جهان در فاصله سال هاي 1955 تا 1985 ميلادي،  بحران هاي مهم خشكسالي را پشت سر گذشت. كمبود آب در اين  30 سال براي بسياري از مناطق جهان فاجعه آميز و تكان دهنده بود به همين دليل كارشناسان و مهندسان به فكر ايجاد راه حل هاي تازه افتادند.  اكنون تقاضا براي آب در همه عرصه هاي اصلي مصرف آب (كشاورزي، صنعت و شهرها)به شدت افزايش يافته است و به  خاطر بهبود استانداردهاي زندگي در سطح جهان رشد تقاضاي  جهاني براي آب از رشد جمعيت بيشتر بوده است. در حال حاضر مصرف سرانه سالانه آب 800 متر مكعب است كه تقريبا" 50 درصد بيشتر از همين رقم در سال 1950 است. در همين دوره  مصرف جهاني آب بيش از سه برابر شده است و اكنون سالانه  4330 كيلومتر مكعب برآورد مي شود. اما استفاده ما از آب حجم بسيار بزرگ تري راتشكيل مي دهد، زيرا در اين رقم نقش  آبها در رقيق سازي آلودگي ها، توليد برق و حمايت از شيلات و حيات وحش به حساب نيامده است.  براساس يافته هاي پژوهشي سرانه منابع جهاني آب كه با رشد جمعيت كاهش مي يابد، اكنون يك سوم كمتر از سال 1970 است.  در شمار قابل توجهي از كشورها، جمعيت باتوجه به آب موجود،  بسيار بيشتر است و در بسياري از كشورها كه منابع سرانه  سالانه آنها بين 1000 تا 2 هزار متر مكعب مي باشد در مرز بحران كم آبي قرار دارند.  ادامه دارد 
