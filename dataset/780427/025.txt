   تنها ورزشكاراني برگزيده، مي توانند دوازده بازي را در هفده روز با ارائه بهترين بازيها در يك تورنمنت رمق گير و با پشت سر گذاشتن ساعتهاي متمادي درسفر و پرداختن به  تمرينات سنگين، پيروزمندانه به پايان ببرند. با اين همه،  اگر9 سال موفقيت پياپي نتوانسته باشد ترديدها را از ميان  بردارد، ] پيروزيهاي متوالي [ ايتاليايي ها در مسابقات  جهاني ژاپن، گواهي قاطع بر شايستگي هاي آنهاست. تيم  واليبال ايتاليا نه تنهاقوي ترين و باثبات ترين تيم دهه  محسوب مي شود، بلكه صاحب برترين اعجوبه هاي مهارت،  تصميم گيري، ذكاوت و شخصيت است.  برخي از رقباي ايتاليا كه گمان مي كردند اين تيم پس از ناكامي در مسابقات المپيك آتلانتا در سال 1996(برناردي،  كانتاگالي، تافولي، زورازي، بامربيگري ولاسكو)، درهم  شكسته و به برتري ايتاليايي ها لطمه اي جبران ناپذير وارد [ شده ]ازاين پيروزي ها در شگفت شدند. هرچند كه  ايتاليايي ها درمسابقات قهرماني اروپا در سال 97(مدال  برنز)و ليگ جهاني 1998(كسب مقام چهارم در خانه)با مشكلاتي مواجه شدند، اما پيروزي در ليگ جهاني 1997 طليعه درخشش آنان بود. اين تيم شاهكار خود رادر ژاپن  به نمايش گذاشت و پيروزي اي دشوار، اما در عين  حال كاملا" رضايتبخش به دست آورد; و اين كار را به  ياري گروهي انجام داد كه سال 98 را با مشكلاتي بي شمار ازسر گذرانده بودند و تنها به ياري فضيلت هاي اخلاقي مردانش- هم بازيكنان و هم اعضاي فني - توانست به موقع خود را جمع و جور كند.  اين پيروزي موفقيتي بس بزرگ براي پائولوروبرتو دفريتاز ملقب به "به به تو" مربي برزيلي بود. وي در ژانويه 1997 عهده دار وظيفه دشوار مربي پيشين "ولاسكو" شد كه از سال  1989 سكاندار اين تيم بود. قرارداد به به تو تا المپيك  سيدني 2000 معتبر بود، اما نبود برنامه هاي روشن براي تيم  ملي، و اثبات اين نكته كه پياده كردن طرحهاي اصلي اش  ناممكن است، او را واداشت كه درست يك ماه پيش از عزيمت  تيم به ژاپن، در سخناني غيرمنتظره اعلام دارد: "من  خواهم رفت، اما از آنجايي كه بازيكنان اين تيم را انتخابكرده ام، پيش از رفتن بايد مسئوليت تيم در جام جهاني را به عهده بگيرم و براي پيروزي تلاش كنم ; روز پس از آن به برزيل بازخواهم گشت. "و همينطورهم شد. حتي  لذت دستيابي به عنواني جهاني از روي نيمكت مربيگري در سومين آزمونش(در دو آزمون قبلي با برزيل، به عنوانهاي  دوم و چهارم دست يافت)نتوانست نظرش را عوض كند. به به تو با ارائه يك رهبري درخشان در دشوارترين رقابتها نقشي  ويژه وسرنوشت ساز در پيروزي ايتاليا داشت. تعويض هاي او همواره به موقع و اغلب حياتي بود(مانند زماني كه دي  جيورجي، پاسينات، سارتورتي و روزالبا را به ميدان فرستاد) . به به تو اما، با اتخاذ دو تصميم بسيارمهم در آگوست  سيل انتقادات را به سمت خود روانه كرد. اول قرار دادن  نام يك بازيكن 37 ساله(دي جيورجي)به عنوان يار ذخيره -  كه سه فصل از تيمهاي ملي به دور بود- در ليست دوازده نفري بازيكنان شركت كننده در رقابت هاي قهرماني  جهان، و ديگري، گماردن يك "ليبرو" ي تازه وارد(كورسانو) كه در يك باشگاه دسته دومي توپ مي زد در ژاپن،  بحث انگيزترين انتخابهاي به به تو بدل به  كارآمدترين سلاحهاي تيم شدند. دي جيورجي جانشيني  شايسته براي سرويس زني تمام عيار چون "مئوني "شد- كه در آغاز بازي حساس با روسيه مصدوم شده بود- و نقشي  چشمگير در ديگر پيروزي هاي ايتاليايي هادر ميدان داشت ;  در همين حال، كورسانو در انتهاي زمين نيز كاري بس بزرگ  كرد: نظم در توپگيري و كارهاي دفاعي و حتي نزديك شدن به  پيروزي باارائه كارهاي فردي. اما همان طور كه پيشتر گفته  شد، اگر مدال طلاي ايتاليا را حاصل تلاش تمامي اعضاي تيم،  از به به تو تا آخرين يار ذخيره، بدانيم منصفانه نيست كه  به شش بازيكني كه از اولين تا آخرين مسابقه بهتر از هر كس نقش خودرا ايفا كردند، اشاره اي نكنيم. مئوني، يار بازيساز، بهتر از هر زماني بازي كرد; جياني دربازگشت به  پست خود به عنوان مدافع امتيازآوربه گونه اي باورنكردني  طبيعي وكارآ بازي كرد; كاپيتان گارديني، غايب بزرگ رقابتهاي نهايي ليگ جهاني نيز با استحكام، تجربه  وروح رقابت جوانمردانه اش، سهم خود را در ميانه ميدان  ادا كرد. و آنگاه، پس از سال هولناك 1997،  ايتالياديگرباره صاحب دو توپگير طرازاول شد: پس از آتلانتا 96، بار ديگر" براسي "به تيم ملي بازگشت، و بي درنگ با روحيه اي جنگنده كه هيچگاه در ميدانهاي بزرگ  تضعيف نشد، تغييري ]محسوس در [تيم بوجود آورد. "پاپي " نيز با پشت سر گذاشتن آزموني دشوار به سبب آسيبديدگي  زانو، پس ازيك سال به روزهاي اوج اقتدار خود بازگشت. و هم اوبود كه آخرين امتياز ديدار نهايي را از يوگسلاوهاگرفت; امتيازي كه ايتاليا را به افسانه واليبال  تبديل كرد.  منبع: مجله واليبال ورلد ترجمه: فرهاد جم 
