 معمر قذافي رهبر ليبي كه به طراح انديشه هاي شگفتي آور شهرت دارد، در سي وپنجمين اجلاس سران سازمان وحدت آفريقا در الجزيره، پيشنهاد كرد كه آفريقايي ها اتحاديه اي به  نام ايالات متحده آفريقا تشكيل دهند.  اولوسگون اوباسانجو رئيس جمهور نيجريه كه پس از گذشت 20 سال از حكومت نظاميان اين كشور اكنون رئيس جمهور اين  كشور شده است خواستار ايجاد آفريقايي جديد براساس اصول  دمكراتيك و طرد مخالفان اين انديشه شد. عبدالعزيز بوتفليقه كه پس از هفت سال خشونت و ترور، به شيوه اي  دمكراتيك رئيس جمهوري الجزاير شده است، بدون طرح هيچ  انديشه جاه طلبانه اي، تنها خواستار" آغازي تازه "در قاره آفريقا شد. اما وراي همه اين تعابير و اصطلاحات  نمادين، آنچه بيش از هر چيز در اجلاس سران آفريقا در الجزيره موج مي زد، آمادگي اين قاره براي ورود به هزاره  سوم ميلادي در قالبي متفاوت با گذشته بود.  هنوز نتايج موافقتنامه هاي صلح در سيرالئون و جمهوري  دموكراتيك كنگو، ظاهر نشده است ولي يك واقعيت از هم  اكنون آشكار است و باقي مي ماند كه صلح در اين دو كشور با ابتكار رهبران آفريقايي ايجاد شود.  رهبراني كه در الجزيره گرد آمده بودند به طرز حيرت انگيزي در اين باره اتفاق نظر داشتند كه انتقال  قدرت در آفريقا بايد از اين پس از طريق صندوق هاي راي  باشد.  رهبران جنبش استقلال در قاره آفريقا در سال 1963 سازمان  وحدت آفريقا را تاسيس كردند. مبارزه براي آزادي و استقلال  موفقيت اصلي قاره آفريقا در قرن بيستم بود، ولي باقي  ماندن ديكتاتورها و تكرار كودتاهاي نظامي و جنگ ها چهره  اين قاره را تيره مي كند اوباسانجو در اين اجلاس گفت،  اگر دهه 80 براي قاره آفريقا دهه زيانهاي اقتصادي باشد،  دهه 90 مي تواند دهه رسيدن كشمكش ها به ابعاد خطرناك  باشد.  كشتار در رواندا در سال 1994 به اوج خود رسيد و چالشي  براي اصل اساسي سازمان وحدت آفريقا يعني اصل عدم مداخله  در امور داخلي اعضا شد. نلسون ماندلا رئيس جمهور سابق  آفريقاي جنوبي در اجلاس سران سازمان وحدت آفريقا در سال  1998 در بوركينافاسو طي سخناني گفته بود: همه بايد بدانيم كه ما مفهوم حاكميت ملي را نقض نمي كنيم و ممكن  نيست كه قاره آفريقا را از حقوق آن محروم كنيم و هنگامي  بايد مداخله صورت گيردكه به تشريح اين موضوع در اجلاس  الجزيره پرداخت و فراهم آوردن راهكاري شد كه در آينده  رهبراني را كه با زور به قدرت مي رسند طرد كند. وي گفت:  ما بايد چهره آفريقا به عنوان قاره اي كه خودش با خودش  در حال جنگ است بزدائيم. وي افزود: جهان خارج، از مشكل  آفريقا كه تمامي ندارد خسته شده و اين قاره را به  خانه تكاني ترغيب مي كند، كشورهاي آفريقايي هم جواب دادند و بار عمليات حفظ صلح قاره را متحمل شدند.  جامعه كشورهاي غرب آفريقا، "آكواس "در مورد موافقتنامه  صلح در سيرالئون به توافق رسيدند جامعه كشورهاي جنوب آفريقا" سادك "طرفهاي درگير در جمهوري دمكراتيك كنگو را به امضاي موافقتنامه آتش بس وادار كرد.  طرفهاي درگير در سودان نيز در ماه جاري در نايروبي گرد هم خواهند آمد. در اين نشست يك جامعه منطقه اي ديگر موسوم به "اگاد" ميانجي است.  سازمان وحدت آفريقا هم دو همسايه درگير يعني اتيوپي و اريتره را قانع كرد تا بار ديگر براي برقراري صلح تلاش  كنند. در برابر تمام ابتكار عملهاي ياد شده علامت سئوالي  وجود دارد ولي به رغم اين مشكلات آنچه باقي مي ماند اين  است كه، راهكار برقراري صلح در قاره آفريقا عملا" فراهم  شده است.  رويتر 
