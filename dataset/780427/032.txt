 مجلس نمايندگان آمريكا طرح ايجاد منطقه آزاد تجاري بين  آمريكا و آفريقا راتصويب كرد.  به گزارش خبرگزاري فرانسه از واشنگتن، در اين طرح كه با 234 راي موافق در برابر 163 راي مخالف به تصويب رسيد از رئيس جمهور آمريكا خواسته شده است، مذاكرات براي ايجاد يك يا چند منطقه آزاد تجاري با 48 كشور قاره آفريقا را آغاز كند.  در اين طرح لغو عوارض واردات بسياري از كالاهاي آفريقايي  و همچنين برگزاري مجمع اقتصادي و تجاري سالانه بين  كشورهاي آفريقايي و آمريكا پيش بيني شده است.  اين طرح بايد به تصويب سنا هم برسد.  بيل كلينتون رئيس جمهور آمريكا با استقبال از تصويب اين  طرح گفت، اين ابتكار تاريخي باعث ايجاد زمينه هاي  مشاركتي همه جانبه بين آمريكا و آفريقا ميشود.  وي گفت: ما با همكاري با كشورهاي آفريقايي براي ترميم  اقتصادشان و تقويت دولت هاي دمكراتيك قادر خواهيم بود تا با تهديدهاي فزاينده تروريسم، جنايت، آلودگي هاي محيط زيست و بيماري مقابله كنيم. 
