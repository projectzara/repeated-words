 راديو صداي آمريكا اعلام كرد، بيل كلينتون رئيس  جمهوري آمريكا يك بار ديگر اجراي قانون هلمز برتون عليه  دولت كوبا را براي شش ماه به تعويق انداخت.  به گزارش ايرنا، به موجب اين قانون كه درسال 1996 تصويب شد، شهروندان و شركتهاي آمريكايي مي توانند عليه كليه  شركتها و اشخاصي كه در داراييهاي مصادره شده آمريكاييان  در كوبا بعد از انقلاب اين كشور در سال 1995 سرمايه گذاري مي كنند اقامه دعوي كنند.  اين راديو افزود: قانون مذكور براي اعمال فشار بيشتر بر دولت فيدل كاسترو تصويب شد ولي به دليل مخالفت جدي  متحدان آمريكا و عمدتا كشورهاي اروپايي كه داراي رابطه  نزديك تجاري با كوبا هستند، كلينتون اجراي اين قانون را هر شش ماه به تعويق مي اندازد.  راديو آمريكا گفت: كلينتون همزمان با اين اقدام خواستار همكاري بيشتر كشورهاي جهان در اعمال فشار بر كوبا به  خاطر نقض آشكار حقوق بشر در آن كشور شده است.  كلينتون همچنين خواستار محكوميت بين المللي اقدام دولت  كاسترو براي محاكمه و محكوم كردن چهار ناراضي سياسي در آن كشور به زندان هاي طويل المدت شد. 
