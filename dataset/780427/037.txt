 آلباني، دو سوري و يك عراقي را به اتهام ارتباط بافعاليتهاي تروريستي ضدآمريكايي از اين كشور اخراج كرده  است.  به گزارش خبرگزاري فرانسه از تيرانا، رئيس پليس تيرانا گفت، اين دو سوري و يك عراقي كه "عبدالنعيم "و" اسامه  نعيم" و" محمد جاسم "نام دارند قصد داشته اند به سفارت  آمريكا در تيرانا حمله كنند.  به گفته اين منبع، اين سه نفر روز جمعه و پس از اينكه  دستگاههاي اطلاعاتي آمريكا دولت آلباني را در جريان  فعاليت هاي آنها قرار دادند از آلباني اخراج شدند. شانزده  نفر از اعضاي خانواده آنها نيز كه در دو آپارتمان در حومه تيرانا زندگي مي كردند، از آلباني اخراج شده اند.  اين افراد در ماه فوريه نيز به اتهام جعل اسناد رسمي  بازداشت شده و بعد از طي دوران محكوميت خود آزاد شدند.  آنها همچنين به داشتن ارتباط با اسامه بن لادن ميلياردر سعودي متهم هستند روز جمعه شبكه تلويزيوني سي. ان. ان  اعلام كرد ويليام كوهن وزير دفاع آمريكا به دليل احتمال  حملات تروريستي سفرش به آلباني را لغو كرده است. براساس  اين گزارش سازمان هاي اطلاعاتي آمريكا شواهدي يافته  بودند كه نشان مي داد گروه بن لادن در صدد سازمان دهي  براي حمله به منابع آمريكا در آلباني هستند. 
