 دولتهاي انگليس و ايرلند جنوبي همچنان تلاش مي كنند تاروند صلح ايرلند شمالي را از بحران خارج سازند.  به گزارش ايرنا، به دنبال مخالفت اتحادگرايان  ايرلندشمالي با طرح پيشنهادي دوبلين ولندن براي ادامه  روند صلح و انتقال قدرت اجرايي به شوراي اجرايي منطقه كه  هفته قبل رخ داد، درحال حاضرروند صلح ايرلندشمالي با نوعي بن بست مواجه شده است.  روز جمعه مقامات انگليسي با ديويدتريمبل وزير اول ايرلند شمالي و رهبر حزباتحادگراي آلستر ملاقات كردند.  به نوشته روزنامه ديلي تلگراف انگليس، دولت تلاش مي كند تريمبل را به باقي ماندن در پست وزير اولي ايرلندشمالي  تشويق نمايد برخي گزارشها ازاحتمال كناره گيري وي از اين سمت خبر داده اند.  ظاهرا دولتهاي انگليس و ايرلندجنوبي خاطر نشان ساخته اند كه مايلند تريمبل در سمت خود باقي بماند، عليرغم اينكه  شيموس مالون معاون وي استعفا داده است. به گفته يكي از مقامات اتحادگرايان طي چند ماه اخير رابطه تريمبل  بامعاون وي كه از حزب ملي گراي اس دي ال. پي است، روبه  سردي بوده است.  از سوي ديگر اين احتمال وجود دارد كه سناتور سابق  آمريكايي جورج ميچل كه رياست مذاكرات صلح ايرلندشمالي را براي دو سال بر عهده داشت مجددا يك نقش فعال در روند صلح  اين منطقه را بر عهده بگيرد. 
