 فرهنگ عمومي و رسانه هاي همگاني - بخش دوم     عدم" واقعيت "و" ايدئولوژي "به عنوان پايه هاي تصوير همان فقدان داناي كل قصه گو است. اين فقدان يعني از دست  رفتن كليت و پيدايش جزئيات به هم پيوسته در تجربه و تصوير. به بيان ديگر فرهنگ فرامدرن، فرهنگي است شامل  قطعات و جزئيات مختلف كه اين جزئيات در مجموعه هاي به هم  پيوسته ثابتي بدون نظارت اصول خارجي تركيب خود را مي يابند. اكنون تلويزيون يكي از اجزاء اين فرهنگ است كه  جريان مداوم آن شامل اجزايي مدبرانه است كه در يك مجموعه  مدون شده از درون، نه از بيرون، عمل مي كند. اجزاء يك  برنامه تلويزيوني عبارتند از: نقل قولها يا متون،  تجهيزات اقتصادي و مجموعه اي از ذائقه هاي عمومي متنوع.  مثلا" وقتي يك برنامه مبتذل 15 دقيقه اي پخش مي شود، اين  برنامه شامل صحنه هاي متعددي است كه هريك از صحنه ها داراي اجزاي فوق هستند و گاهي براي يك صحنه بايد چندين بار برداشت صورت گيرد. اين روند كاري است كه در برنامه هاي تبليغاتي، شوهاي تلويزيوني، حتي اخبار تكرار مي شود.  اين تبديل شدن به قطعات و اجزا را به خصوص در كانالهاي  تلويزيوني شاهد هستيم. يك بيننده با دستگاه كنترل از راه  دور يا پيچ چرخان كانال، از خطوط راويان متعدد عبور مي كند و مجموعه اين عبور، تشكيل دهنده علاقه كمتر و بيشتر بيننده خواهد بود.  از طرف ديگر در برنامه هاي خاصي همچون اخبار، كه با استفاده از راوي داناي كل واقعيت محض را بيان مي كند،  نيز مي توان فرايند پيدايش فرض واقعيت را در محمل اجزاي  به هم پيوسته مشاهده كرد. نشر خبر" كودك ربايي در خاورميانه"، كه طبق تئوري "عرضه مجدد" ارائه يك واقعيت  خبري مي باشد، وابسته به اين عناصر است: نوع استوديو،  محلي كه گزارشگر قرار گرفته و گزارش مي كند، تصاوير خيابان بعد از واقعه، نوع ترتيبي كه سردبير خبر در مورد اين قضيه فرض نموده است مثل تصاوير سريع از خانواده  قرباني يا تصاوير آهسته از قرباني يا قربانيان، تفسير كارشناسانه اي كه عرضه مي شود، تاثيرات هنري واقعه،  گرافيكهاي كامپيوتري و...  ساخت عناصر فوق بالطبع قراردادي است، اما عرضه يك خبر در قالب اين ساخت، قراردادها را به هم مي زند و عرضه مجدد يك واقعه را مغشوش مي كند در واقع تصاوير مربوط به  " كودك ربايي در خاورميانه "تصاوير خيالي هستند كه از يك  واقعيت فرضي نشات گرفته اند و هيچ تناقضي بين روشهاي  متفاوت عرضه آن وجود ندارد، زيرا فرض فرامدرنيستي آن است  كه بين تصوير و مرجع آن تمايزي وجود ندارد. يعني مرجع يك  واقعيت فرضي است كه توسط تصوير بين صورت خيال عرضه شده  است و هر دو با هم يك واقعيت جديد را تشكيل داده اند كه  مجددا" آن را فرض واقعيت مي ناميم در صورتي كه ديديم در تئوريهاي كلاسيك، مبناي حركت بر تناقض بين واقعيت و تصوير بود.  حال وقتي تصاوير فرامدرن از مرجع واقعي، ايدئولوژي، نظم  نوعي خاص(سازماندهي خاص)و به طور كلي هر واسطه اي  گريزان باشند، بالطبع آنها از هر نظمي با هر واسطه اي و در هر دوره اي مي توانند خود را بسازند در واقع،  توانايي فرامدرن ايجاد نظم و كاركرد از مقولاتي بي نظم،  متناقض و بي ارتباط است. اما توانايي حسي فرامدرنيسم  بدين گونه است كه تصاوير نامنظم و بي رابطه را از روشي  ناهماهنگ و متناقض برهم نمي نهد دليلش نيز آن است كه  بي رابطه اي، كاركرد طبيعي همه نظامها مي باشد و خود اين  امر برخاسته از توزيع ارادي شاخصهاي نظام است پس اگر قرار است مفاهيم را ما با اراده از پيش تعيين شده در انواع، واسطه يا بخشي قرار دهيم بايد به بنياد بي نظمي  مفاهيم توجه كنيم، چيزي كه فرامدرنيسم بدان اهميت مي دهد.  شايد فكر كنيم در اينجا فرامدرنيسم به "آوانگارد مدرنيستي" نزديك شده است، اما اين طور نيست. فرامدرنيسم  بر نكته اي تكيه مي كند كه آن را از سطح پديده بالاتر مي برد، منتهي عمق را پايه سطح نمي داند. در حقيقت در تئوريهاي كلاسيك "تحليل عمق "وابسته بدان است كه ظاهر يا سطح هر ساخت رفتاري برخاسته از تجربه اجتماعي و فرهنگي  ماست كه به آگاهي اجتماعي ما سازمان مي دهد، در حالي كه  فرامدرنيسم قدرت يا حتي وجود چنين ساختهاي سازمان  يافته اي را رد مي كند. نتيجه آنكه به شيوه تقليدي رو مي آورد.  اما اين تقليد همان تقليدي نيست كه در ابتداي مقاله به  عنوان يك تئوري كلاسيك از آن ياد كرديم در اينجا تصويرسازي مجدد مورد نظر نمي باشد، بلكه شباهتي از واقعه  در تصوير هست همراه با بدعتها و تازگيهايي كه در واقعه  نيست يعني در اينجا ما شاهد تلفيقي بين مدرنيسم  آوانگاردي و مدرنيسم تقليدي هستيم كه مثلا" در" نمايش  ميامي" وجود دارد. اين نمايش تقليدي از سبك يك نوار ويديويي است كه از نظر مضمون داراي معاني ديگري است.  در واقع، همان طور كه قبلا" هم گفتيم، در فرامدرنيسم،  مقوله اي به نام ارائه سازمان يافته يك متن وجود ندارد،  چون فرض اساسي آن است كه يك متن برداشت كل جامعه نيست ;  در عين حال كه همراه با تماشاگران خود(ذائقه آنها) داراي كاركرد اجتماعي است.  پس در اينجا با مفهوم ديگري به نام ذائقه اجتماعي نيز مواجه مي شويم. ذائقه، كه كاركردش همان محصول فرهنگي در موقعيت اجتماعي مصرف كننده است، هويت انواع هنري را در ساختهاي مشابه و متفاوت سازمان مي دهد. مثلا" هويت "نوعي " مثل هنر مبتذل از طريق معاني اجتماعي جنسيت زن يا مرد و رابطه ابتذال اخير آنها سازمان يافته است، حال هرچه  گستره يك نوع بيشتر باشد، بالطبع نشانگر همساني اجتماعي  است. اما مسئله آن است كه تقاضاها يا ذائقه هاي اجتماعي  بسياري وجود دارد، پس نتيجتا" انواع متعددي نيز پديد آمده است. در واقع، بعد از پيچيده شدن جوامع اوليه  سرمايه داري، گونه اي تنوع كنترل شده در سراسر جامعه  موجوديت يافت كه كالاهاي خاص سرمايه اي يا فرهنگي را براي همگان توليد مي نمود.  اما در اواخر قرن بيستم كه فرامدرنيسم مطرح است، توان  آزادي طلبانه عامي را شاهد هستيم. زيرا تحميل قدرتي كه  در همه عرصه ها به شكل متمركز عمل نموده، توانايي  پاسخگويي به اين تنوع وسيع را ندارد، يعني اگر فرامدرنيسم با نظم و ساخت در مي افتد منظور اصليش همان  نظام اجتماعي است كه مي خواهد همه را يكسان نمايد.  طبق نظر بوريلارد(1982)، مسئله در حل رابطه بين توده ها و نظم اجتماعي است. در حقيقت تئوريهاي كلاسيك مي گفتند توده ها اصولا" بيگانه با نظم هستند و اين بيگانگي، به  خصوص در عصر سرمايه داري با درهم شكستن نظم طبقات(عدم  طبقه اجتماعي قديم)شديدتر شده است. ديگر توده امروزين  جايگاه ثابتي در ساخت اجتماعي ندارد تا از نظم آن ساخت  متابعت كند، پس كاملا" سيال است.  اكنون فرامدرنيسم معنايي منفي بر سيال بودن در نظر ندارد،  مي گويد امروز انسانها تصاوير را مصرف مي كنند بدون  آنكه لزومي داشته باشد تا معناي صريح(معناي ايدئولوژيك  يا مرجع واقعي)آن را متن به همراه داشته باشد. زيرا انسانها به واسطه تنوع بسيار مي توانند معني سازي نمايند و اتفاقا" اين همان چيزي است كه در مقابل نظم اجتماعي به  همان مفهوم تلقين معاني، ايستادگي مي نمايد.  پس مي توانيم عرصه فرهنگ جديد را در مفهوم "تمايز توده  از نظم اجتماعي "نزد فرامدرنيسم بيابيم. منتهي اين بحث  عمدتا" داراي ماهيت زيبايي شناختي است، در حالي كه  تئوريهاي كلاسيك تقليدي و عرضه مجدد تحليل فرهنگ را،  همراه با كنار نهادن چارچوب معرفت شناسانه، پي مي گرفتند و از آنجا به نقد روابط سياسي مي رسيدند. فرامدرنيسم با تكيه بر زيبايي شناختي غيرماترياليستي، همه "ايسم هاي " ديگر را ظاهري تلقي كرده و متكي بر بستر شناخت شناسي  انتقادي مي گويد: "هيچ نظمي اعتبار كافي ندارد، بلكه در دنياي متكثر از معني و واقعيت، انفجار تصاوير مختلف را شاهديم. " اما فرامدرنيسم را نيز بايد نقد كرد و طبق قانون نقد بايد از آن فاصله گرفت. بهترين فاصله گيري از آن عبارت  است از: قرار گرفتن در حوزه ماترياليسم اجتماعي. طبق نظر ماترياليستها، فرامدرنيسم صورت برداري تمام عياري از زيبايي شناسي كهن است. در اين زيبايي شناسي موضوع اصلي  هنر ناب بود كه از زندگي فاصله گرفته و در اختيار نخبگان  آزاد از اجبارهاي مادي است. اين فرا رفتن از زندگي عمومي  باعث اصلي تناقض آن است، پس چنين هنري داراي مشروعيت  اجتماعي و تاريخي چنداني نيست. بورديو(1984)، مي گويد:  " فاصله گرفتن زيبايي شناسي از زندگي روزمره معادل است با آزاد شدن اقتصاد از ضرورتهاي آني ". همچنين بوريلارد اذعان دارد كه فرامدرنيسم شرايط مادي فعلي را رد مي كند،  ولي اين شرايط هم ماهيت محدود و فشار مداوم خود را از دست داده اند.  مجددا" به جامعه رجوع مي كنيم، مي بينيم كه در بطن جامعه  اشكال متعددي از اطاعت پديد آمده است، ديگر مثل گذشته يك  نوع اطاعت اجتماعي در روابط موجود نيست. اين اشكال توده  را از بي فرهنگي و آسيبپذيري تئوريك از جانب نخبگان  رهانيده است. ديگر امروزه اومانيسم، اقتصادي سياسي و فرامدرنيسم مختص يك گروه خاص نيست. اما سطح انتزاعي بودن  آن در نزد توده مردم پايين تر است. در واقع جنبه هنري آن  از مجموعه اعمال فرهنگي موجود در شرايط زندگي روزمره به  عنوان يك كانال عبور داده شده است. پس نزد وسايل ارتباط جمعي تئوريهاي تصويري "تقليدي "،" عرضه مجدد" و " فرامدرنيسم "وجود ندارد، در حقيقت آنها با تكيه بر رابطه فراساختاري بين ايدئولوژي و تصوير، واقعيت و تصوير،  تصوير و تصاوير ديگر توليدات روزمره خود را صورت  مي دهند.  براي روشن شدن اين بحث سه مطالعه موردي را به اختصار ارائه مي دهيم: اولين مطالعه توسط ليل(1990)است كه در مناطق حومه شهري كشور برزيل و در بين طبقات كارگر صورت  گرفته است. در زندگي اين روستاييان تازه شهري شده، شاهد دو نوع تصوير هستيم. يك نوع عكسهايي كه اعضاي حاضر و غايب خانواده را نشان مي دهد و به ديوار نصب شده، ديگري  تلويزيون كه مدام تصاوير متعدد را عرضه مي كند. ليل  كاركرد اجتماعي اين دو تصوير را مطالعه كرده است: در واقع عكسها نشانگر تحرك اجتماعي هستند و اين سير را از اعضاي مرده تا اعضاي جديد به خوبي نشان مي دهند. در حالي  كه تلويزيون با ارائه تصاوير جديد شهري، روستايي، تصاوير از آينده، گذشته و... معجوني را پديد آورده است. معجوني  كه كليه ساختارهاي مشخص مثل همين تحرك اجتماعي بستر عبور آن هستند به طوري كه مثلا" يك سريال نمايشي معمولي چنان  تاثيري بر كارگران طبقه متوسط مي گذارد كه ممكن است همان  تاثير را بر طبقات اجتماعي ديگر نگذارد.  دومين مورد تحقيق توسط چووچو(1990)بر زنان كره اي ساكن  امريكا صورت گرفته است. فرضيه اين تحقيق عبارت از تاثير هنر بومي(نوارهاي ويديويي كره اي)بر زنان كره اي در مقايسه با تاثير برنامه هاي تلويزيوني امريكا، مثلا"، شو معروف كوزبي بر اين زنان. خط سير يك سريال معمولي كره اي  جدال بين واكنش زن و شغل شوهر است كه معمولا" به طلاق  مي انجامد. در واقع، اين سريالها بيشتر تحت تاثير شگردهاي عرضه مجدد قرار گرفته و از احساسات سود مي جويند و تاثير آن حفظ فضاي روابط پدر سالارانه در باب زنان است.  زنان نيز به واسطه دروني شدن فرهنگ پدرسالاري به شدت  تحت تاثير قرار گرفته و حتي در دعواهاي روزانه خود از نقل قولهاي موجود در نمايش مدد مي گيرند- در حالي كه شو تلويزيوني كوزبي كه بهترين نمود فرهنگ خانواده پدر سالارانه بورژوايي است وقتي توسط زن كره اي مشاهده  مي شود، نوعي ابتذال را در رفتار مردان و نوعي تحرك و اختيار برتر را در زنان موجب مي شود. اگر براي يك زن  امريكايي كار كردن شوهر با زني غريبه يك مسئله كاملا"  شغلي خصوصي است، نزد زن كره اي مي تواند توجيهي براي  طلاق باشد، به همين ترتيب براي زن كره اي پذيرش تصوير زني كه از ماشين همسرش پياده شود، يك تصوير راديكال از آزادي است. از طرف ديگر، زن كره اي به واسطه فرهنگ خودش  هيچ گاه چنين ايده خيالي ندارد كه جانشين زن امريكايي  شود و همچنين است تصور زن امريكايي از موقعيت طلبكارانه  زن كره اي هر چند هر دو از تماشاي برنامه هاي تلويزيوني  ديگري چيزي را كه خود مي خواهند دريافت مي كنند.  مطالعه سوم توسط ويليامز(1988)، صورت پذيرفته و آن  توصيف وضعيت سياه پوستان طبقه متوسط در واشنگتن است. اين  سياهپوستان بسيار فقير بوده، در آپارتمانهاي كوچك زندگي  مي كنند و به ندرت مي توانند تحركي را تجربه كنند. محيط آن هرچه فشرده تر باشد، خاطرات ماندني تر و تركيب مواج  احساسات غليظتر مي باشد. آنها نيز از سريالها و نمايشهاي  متعددي كه تلويزيون ارائه مي دهد چيزي را دريافت مي كنند كه با محيط و فرهنگ اجتماعي خودشان همخوان است.  ادامه دارد 
