 مسلمانان دانش جغرافيا را گسترش دادند- در گفت وگو با دكتر حسين قره چانلو(واپسين بخش)    پژوهش و نگارش: ايرج افشار /سيستاني ناشر: انتشارات  هيرمند، چاپ اول /بهار 1378 قيمت 2200 تومان، 500 + صفحه  44 عكس رنگي  كتاب خراسان نخستين مجلد از طرح جامع ايرانشناسي و گردشگري است كه قرار است در هر مجلد يك استان با تمامي  ويژگيهاي جغرافيايي، تاريخي، اجتماعي، فرهنگ عامه و...  معرفي شود. اين روش در واقع نگاه اقليم شناسانه به  سرزمينها و اقوام ايراني است و مي تواند ماخذي براي  گردشگران و ايرانشناسان و فرهنگ پژوهان باشد كه قصد شناخت خراسان يا قطعه اي از اين سرزمين دين و فرهنگ را دارند.  خراسان، كهن ترين بخش از ايران مركزي بوده و از قديم ترين ايام، مهد و مركز فرهنگ و اقليم دين و معنويت  محسوب مي شده است. در گذشته خراسان بزرگ، شامل بخشهاي  وسيعي، از جمله هرات، بلخ، بخارا، سمرقند و غيره نيز بوده است، اما با تقسيمات سياسي نهايي كه در عهد قاجاريه  و به دليل ضعف و فتور دولت مركزي رخ داد، اينك خراسان  محدوده جغرافيايي خاصي در غرب افغانستان، جنوب تركمنستان،  شمال سيستان و شرق سمنان و گلستان محسوب مي شود و اين  همه كه گفتيم زماني از اجزاي خراسان بزرگ محسوب مي شده  است.  كتاب استان خراسان، اثر اقليم شناس فعال و پركار، ايرج  افشار سيستاني، در چند بخش تدوين شده و اين بخش بندي  شكلي كلاسيك دارد. از جغرافياي طبيعي و اقليم شناسي  جغرافيايي و گياهي پوششهاي زنده و... آغاز شده و سپس  پيشينه تاريخي خراسان مورد بررسي قرار گرفته كه كل  بخش دوم اين اثر را شامل مي شود بهترين فصل در اين قسمت،  فصل اول درباره نام و پيشينه تاريخي خراسان است و سپس بيست و يك شهر استان بزرگ خراسان معرفي شده است.  نويسنده سپس با بررسي دقيق تر به ابنيه و شناخت فرهنگي و آثار ارزشمند خراسان پرداخته و هر شهر را به صورت  جداگانه و تيزبينانه مورد توجه قرار داده است. از مهمترين مباحث كتاب بخش چهارم است كه قوم شناسي و بررسي  اجتماعي و ديني خراسان را در برمي گيرد. در پايان  تصويرهاي زيبايي از اماكن و جايگاههاي فرهنگي و مقابر علما و عرفا به انضمام كتاب منتشر شده كه همراه با نمايه ها و فهرست منابع دقيق، كتاب را به بهترين كتاب درباره خراسان شناسي استعلا بخشيده است.  پيك معارف 
