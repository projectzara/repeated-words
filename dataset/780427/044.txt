 شهرداري تهران در اطلاعيه اي از شهروندان خواست به منظور جلوگيري از تصادف و به بارآمدن خسارات مالي و جاني از خريد مواد خوراكي ميوه و گل در بزرگ راهها خودداري كنند.  به گزارش واحد مركزي خبر در اين اطلاعيه آمده است بتازگي  مشاهده مي شود كه برخي دست فروشان دوره گرد با وسايل  نقليه مختلف در ساعات مختلف شبانه روز در بزرگراهها به  فروش مواد خوراكي ميوه، گل و ساير اقلام اقدام مي كنند كه تصادف و راهبندان را موجب مي شود.  در اين اطلاعيه به شهروندان توصيه شده است از توقف در بزرگراهها خودداري و اقلام مورد نياز خود را از فروشگاهها يا ميدانهاي ميوه و تره بار تهيه كنند. 
