   گروه شهري: شهروندان شميراني مي گويند: بدليل كم عرض  بودن خيابان دركه، دوستداران طبيعت براي دستيابي به اين  منطقه تفريحي با مشكل مواجه هستند.  رسول ميرافضلي يكي ازاهالي گفت: منطقه تفريحي دركه به  دليل برخورداري ازآب و هواي پاك ومناظر زيباي كوهستاني  درروزهاي تعطيل، پذيراي هزاران نفراز شهروندان تهراني است.  وي افزود: اين درحاليست كه معبردسترسي به اين منطقه  بحدي كم عرض است كه تردد وسايل نقليه درآن به دشواري  انجام مي گيرد.  اين شهروند شميراني اضافه كرد: گاهي به علت اشكال فني  يك خودرو در اين خيابان، بار ترافيكي سنگيني بوجود مي آيدو شهروندان ساعتها معطل مي مانند.  احمد خدابخشي شهروند ديگري گفت: اين خيابان كم عرض فاقد پياده رواست وتردد عابرين پياده درحاشيه اين خيابان، خطراتي را به همراه دارد.  جوادعليدادي يك جوان كوهنورد گفت: برغم آنكه  علاقه فراواني به كوهپيمايي درمنطقه تفريحي دركه دارد ولي بخاطر مشكلات مسير تردد، ازاين منطقه كمتراستفاده  مي كند.  وي افزود: از سوي ديگر به هنگام بازگشت كوهپيمايان از اين منطقه تفريحي در ميدان دركه بحدي جمعيت زياد است كه  تعداد محدود سرويسهاي مسافربري پاسخگوي نياز آنها نيست.  كورش داديار يكي از رانندگان فعال دراين مسير گفت:  سرويسهاي مسافربري به دليل كم عرض بودن خيابان رغبتي به  فعاليت دراين مسير نشان نمي دهند. مدير روابط عمومي  شهرداري منطقه يك با تاييد اين مطالب گفت: شهرداري براي  رفع اين مشكل طرح تعريض خيابان دركه را در دوفاز دردست  اقدام دارد.  وي افزود: فازاول اين طرح دربهمن ماه سال گذشته ازميدان  دانشگاه شهيدبهشتي آغازشده و تاكنون 65 درصد پيشرفت  فيزيكي داشته است وي اضافه كرددر فاز اول اين طرح 700 متر از خيابان دركه با بيش از سه ميليارد و 500 ميليون  ريال اعتبار تعريض مي شود.  وي گفت: طرح كامل تعريض اين خيابان به طول  دوكيلومترازميدان دانشگاه شهيدبهشتي و عرض 21 متر با دو پياده رو و دوباند رفت و برگشت اجرا مي شود.  منطقه تفريحي دركه درشمال تهران ودر دامنه ارتفاعات  جنوبي البرز مركزي قرار دارد. 
