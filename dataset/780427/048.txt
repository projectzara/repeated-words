 گروه شهري: سه روز پس از پايان ناآرامي ها در تهران كار بازسازي مناطق آسيبديده به سرعت در حال انجام است.  به گزارش خبرنگار ما بيشترين شتاب براي بازسازي خرابي ها در كوي دانشگاه تهران مشاهده مي شود و در حالي كه اوايل  هفته گذشته اين كوي سيمايي جنگزده داشت، اكنون دست كم در بيرون ساختمان ها آثار آتش سوزي، شيشه هاي شكسته و...  جمع آوري شده است و شمار شهروندان علاقه مند به بازديد از اين خرابي ها نيز كاهش يافته است. بانكها نيز به  تعمير ساختمانهاي آسيبديده خود پرداخته اند و در اين  ميان بانك تجارت با شتابي افزون تر شعبه سبزه ميدان را كه بيشتر ازشعب ديگر بانك ها آسيب ديده بود، نوسازي كرد.  ديروز همچنين از خرابي ها هيچ نشاني در بازار به چشم  نمي خورد. تخريب اين منطقه همچنانكه برق آسا انجام شده  بود، به سرعت نيز جبران شد. 
