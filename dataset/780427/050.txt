 گروه شهري: پست بانك علاوه بر عرضه خدمات در دورافتاده ترين مناطق كشوربا جذب سرمايه هاي سرگردان  موجبات رونق اقتصادي رافراهم مي آورد.  به گزارش واحد مركزي خبر دكتر عارف وزير پست و تلگراف و تلفن در مراسم پاياني گردهمايي مديران و عاملان ذيحساب پست بانك كشور با اشاره به فلسفه ايجاد شركت پست بانك  افزود: يكي ازقابليتهاي مهم پست بانك كه آنرا از ساير واحدهاي بانكي مشابه متمايز مي كند آن است كه در كنار عرضه خدمات خود در دورترين مناطق كشور به جذب سرمايه هاي سرگردان قادر است و مي تواند رونق اقتصادي  كشور را موجب شود.  وزير پست وتلگراف و تلفن استفاده از تجارب ساير كشورهاي  جهان را ازشبكه پست بانك ضروري خواند و افزود: استفاده  از اين تجارب در ارتقاي كمي وكيفي شبكه پست بانك كشور موءثر است كه به نوبه خود در جلب رضايت مشتريان موءثر خواهد بود.  دكتر عارف به لزوم سرمايه گذاري پست بانك در امورزيربنايي كشوربه عنوان يكي از سياستهاي جدي شركت پست  اشاره كرد وگفت اعتقاد ما بر اين است كه چنانچه پست بانك  بصورتي فعال درامور زيربنايي كشور سرمايه گذاري كند آثار مثبت آن دراقتصاد كشور شايان توجه خواهد بود.  وزير پست وتلگراف و تلفن در بخش پاياني سخنانش ازمديران  ارشدپست بانك خواست با برنامه ريزي مناسب درجهت آموزش  كاركنان پست بانك و ارتقاي كيفي كار آنان بكوشند. پيش از سخنان عارف، مدير عامل شركت پست بانك در گزارشي  فعاليت هاي پست بانك و تاثير آن را در اقتصاد كشور مثبت  خواند و اظهار اميدواري كرد اين فعاليتها همچنان  ادامه يابد.  تلفن به همشهري  بلاتكليفي متقاضيان استخدام  در سال 1376 از طريق وزارت آموزش و پرورش آزموني برگزار شد كه از طريق استخدام پيماني تعدادي را براي مشاغل  خدماتي(خدمتگزاري و سرايداري)بكار گمارند. با اين كه  جريان استخدام متقاضيان و شركت كنندگان در آزمون در تمام  استان به سرانجام رسيد، اما در استان كرمانشاه متقاضيان  هنوز بلاتكليف مانده اند و پاسخ قانع كننده اي از طرف  اداره كل آموزش و پرورش استان كرمانشاه به متقاضيان داده  نمي شود لطفا" در اين مورد هرچه سريعتر اقدام شود.  نام محفوظ زورگويي مميزان مالياتي  براي وثيقه ملكي در رهن وزارت علوم، دفترخانه استعلامي  از اداره املاك و مستقلات وزارت دارايي را در خصوص  پرداخت ماليات مستقلات درخواست نمود.  خوشبختانه ماليات مستقلات به صورت كامل پرداخت شده بود ولي اين اداره علي رغم مورد درخواست دفترخانه، تقاضاي  مفاصاحساب ماليات مشاغل و حتي حقوق را نيز مطرح كرد، كه  همه استدلال ها مبني بر اينكه اعيان و عرصه ملك در وثيقه  قرار مي گيرد و نه فعاليت شغلي كه مي تواند به هر جاي  ديگري منتقل گردد، موءثر واقع نگرديد و مميز مربوطه با عنوان كردن اينكه من بايد سر ماه ميزاني مشخص ماليات اخذ كرده باشم، وقعي به استدلال قانوني و حقوقي نگذاشت.  حال سئوال از وزارت اقتصادي و دارايي و سرمميزان اين است  كه آيا كسب ميزان مشخص درآمد مالياتي در هر ماه مي تواند مجوزي جهت عدم رعايت قوانين باشد و موجب فشار به مردم  گردد؟!  مظاهري دريافت نامه هاي ناقص  چرا شركت پست در رساندن مراسلات پستي و امانات مردم دقت  و امانتداري نمي كند. ايام عيد امسال، نامه اي براي  دخترم كه مقيم امريكاست، ارسال كردم كه بنا به اظهار دخترم، فقط پاكت نامه توسط وي دريافت شد و خبري از محتواي داخل پاكت نبود. از سويي ديگر به تازگي نامه اي  از دخترم به دستم رسيد كه پاكت آن به طور ناشيانه اي  پاره شده بود و در عين حال چند صفحه از نامه هم وجود نداشت. مسئول ناقص رسيدن اين نامه ها چه مرجعي است و آيا چنين مواردي موجب بي اعتمادي مردم نسبت به پست نمي شود؟ نام محفوظ يك بام و صدها هوا!  در تاريخ 26 ارديبهشت ماه امسال براي تحويل يك دستگاه  پيكان در مقابل واريز مبلغ 46 ميليون ريال و سه ماه  انتظار به اداره تحويل شركت ايران خودرو مراجعه كردم.  مشاهده شد پيكان هاي تحويلي به مشتريان بعضي يكي و بعضي  دو آينه بغل دارند، بعضي صندوق عقب موكت شده، بعضي داراي  راديو و صندلي پژويي است و بعضي داراي جلو داشبرد كامپيوتري بود. علت را از مسئولان سالن تحويل جويا شدم  گفتند تحويل اتومبيل ها" شانسي "است و بستگي به خط توليد دارد. بلافاصله به ذهنم رسيد كه بايد ضربالمثل يك بام و دو هوا به يك بام و صدها هوا اصلاح شود!  محمدعلي ذوالفقاري - سمنان  مدرك دانشگاه آزاد را قبول ندارند!  به استناد اطلاعيه شركت پارس خودرو مبني بر استخدام  تكنيسين مكانيك صنايع اتومبيل در سطح فوق ديپلم براي  استخدام به اين شركت مراجعه كردم. گفتند فقط فارغ التحصيلان دانشگاه هاي دولتي را پذيرش مي كنند!  ناگزير اين سوءال برايم تداعي شد كه اگر مدرك دانشگاه  آزاد ارزش و اعتبار ندارد، شورايعالي انقلاب فرهنگي و متوليان آموزش عالي چرا اجازه فعاليت به دانشگاه آزاد مي دهند واگر چنين نيست لطفا" به كليه سازمان و نهادهاي  دولتي و غيردولتي بخشنامه كنيد كه مدرك تحصيلي دانشگاه  آزاد با دانشگاههاي دولتي هيچگونه فرقي ندارد.  مصطفي واحد هفت اقليم  كاهش ذخاير آب ثبات جهاني را تهديد مي كند    سازمان آتشفشان و لرزه شناسي فيليپين طي شبانه روز گذشته  پنج زمين لرزه را با فركانس شديد از آتشفشان مايون ثبت  كرده است. بر پايه گزارش دريافتي از مانيل پايتخت فيليپين  اين سازمان در گزارش روز پنجشنبه خود تصريح كرد با وجود غرش در مايون هيچگونه جابه جايي يا تغيير شكل عمده اي در سطح زمين صورت نگرفته است. مقام هاي سازمان آتشفشان و لرزه شناسي فيليپين گفتند از ميزان خروج بخارهاي  آتشفشاني و گاز دي اكسيد گوگرد از دهانه اين آتشفشان نيز به اندازه چشمگيري كاسته شده است. اين آتشفشان هم اكنون  روزانه 590 تن دي اكسيد گوگرد از خود بيرون مي دهد كه  درمقايسه با چهار هزار تن در روز كه پيش از اين متصاعد مي كرد بسيار كمتر است. وجود يك تصوير نشان مي دهد كه  دهانه مركزي آتشفشان مايون همچنان به شكل كاسه است و پيرامون آن را مواد آتشفشاني ناشي از انفجارهاي 25 روز گذشته پوشانده است.  بارش تگرگ 50 گرمي در كبودر آهنگ  بخشدار" گل تپه "از توابع شهرستان كبودرآهنگ دراستان  همدان گفت: براثر بارش تگرگ 50 گرمي به محصولات كشاورزي  اين بخش روز پنج شنبه آسيبوارد آمد. مهدي شهبازبيگيان  روز شنبه افزود: بارش تگرگ با اين وزن كه طي سال هاي  اخيربي سابقه بوده است به گندمكاران و باغداران 11 روستاي اين بخش خسارت هاي زيادي وارد كرد. وي گفت: رگبار تگرگ و باران، سه واحد مسكوني را بين 50 تا صددرصدتخريب كرد و يك راس گاو نيز براثر اصابت صاعقه از بين رفت.  بخشدار گل تپه يادآور شد: ميزان خسارت وارده به دام ها و محصولات كشاورزي روستاييان اين بخش در دست بررسي است. 
