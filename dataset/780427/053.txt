 گروه شهرستانها: استاندار آذربايجان شرقي در ديدار مديركل و كاركنان تامين اجتماعي آذربايجان شرقي تعدد و تفرق سازمانها را يكي از مهمترين مشكلات كشور ذكر كرد.  به گزارش خبرنگار همشهري در تبريز يحيي محمدزاده در بخش  ديگري از سخنانش با اشاره به ضرورت تامين نيازهاي اساسي  و با انتقاد از حضور ضعيف موءسسات خصوصي در تامين اجتماعي  افزود: با وجود آن كه صنعت بيمه در دنيا يكي از پردرآمدترين صنايع محسوب مي شود و درآمد آن غالبا از بانكداري، صنايع مادر، خدمات تجاري و بازرگاني بيشتر است،  اما در كشور ما اين امر كارآيي لازم را ندارد و ضررده  است.  وي همچنين با اشاره به سن بازنشستگي در ايران و مقايسه  آن با برخي كشورهاي پيشرفته گفت: يكي از ضعفهاي عمومي ما اين است كه از دوران كارآيي افراد به درستي استفاده  نمي كنيم در حالي كه مي توان با ايجاد نظام خدمات  اجتماعي از اتكا به منابع و خدمات دولتي كاست. 
