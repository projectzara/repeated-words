 رئيس مركز علوم شيلاتي استان گيلان اعلام كرد: براي  اولين بار در آبهاي اين استان يك گونه جديد ميگوي آب شيرين شناسايي شد.  دكتر محمد پيري گفت: اين گونه ميگوي آب شيرين در سال 77 توسط كارشناسان اين مركز در تالاب بندر انزلي و بعضي از رودخانه هاي استان گيلان مشاهده شد و مورد مطالعه قرار گرفته است.  وي تاكيد كرد: مطالعه شيلاتي در تالاب انزلي در ده سال  گذشته انجام مي گيرد و در اين مدت چنين موجودي مشاهده  نشده بود.  وي افزود: اين گونه ميگوي آب شيرين جزء گونه هاي هرز محسوب مي شود و در بعضي از كشورهاي جهان از جمله چين  مطالعه روي تكثير و پرورش آن در حال انجام است. وي  خاطرنشان كرد: اين موجود زنده بومي ژاپن، فيليپين،  ويتنام و روسيه مي باشد و چگونگي ورود آن به اين استان  تاكنون مشخص نشده است.  دكتر پيري اظهار داشت: بايد نقاط ضعف و قوت و اثرات  مطلوب و يا مضر زيست محيطي آن بر اكوسيستم استان گيلان  مورد مطالعه و بررسي دقيق قرار گيرد. 
