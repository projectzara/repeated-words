 گروه شهرستانها: مدير كل راه و ترابري استان همدان اعلام  كرد: با بهره برداري از محور ارتباطي قهاوند- ملاير،  فاصله همدان و استان مركزي 60 كيلومتر كاهش يافت.  به گزارش خبرنگار همشهري در همدان وي گفت: طول محور ارتباطي قهاوند- ملاير حدود 30 كيلومتر و عرض آن 9 متر است كه 7 متر آن را آسفالت و بقيه را شانه هاي خاكي  طرفين جاده تشكيل مي دهد.  مديركل راه و ترابري استان همدان افزود: تاكنون حدود 2 ميليارد ريال براي احداث اين جاده هزينه شده و هنوز بخشهايي از كار كه شامل شانه سازي طرفين جاده و نصب علائم راهنمايي و رانندگي مي باشد، باقي مانده است. 
