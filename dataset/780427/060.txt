 معاون سياسي - امنيتي استانداري تهران، ديشب در گفت وگو با سيماي جمهوري اسلامي گفت: در جريان تهاجم به كوي دانشگاه  تهران، در كنار نيروهاي انتظامي، شماري افراد بدون  يونيفورم نيز در عمليات شركت داشتند. وقتي كه از نيروي  انتظامي درباره ماهيت اين افراد سئوال شد، پاسخ داده شد كه اين ها" پليس شخصي "هستند.  رضايي از وجود چنين نيرويي در ساختار سازماني پليس ايران  ابراز بي اطلاعي كرد و گفت ما نمي دانيم پليس شخصي در ايران چه صيغه اي است. وي افزود استانداري در حال تحقيق  است كه بداند اين نيرو چيست؟ پاسخ اين پرسش معاون سياسي - امنيتي استانداري تهران براي  خوانندگان همشهري هم جالب است. از اين رو منتظر پاسخ  نهادهاي مسئول از جمله نيروي انتظامي مي مانيم.  لازم به توضيح است كه اظهارات آقاي رضايي نقل به مضمون  شده است و هيچيك از جملات بالا عين اظهارات وي نيست. 
