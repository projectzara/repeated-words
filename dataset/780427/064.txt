 گروه سياسي: استاندار كهكيلويه و بويراحمد در گفتگو با خبرنگار همشهري در ياسوج در خصوص عوامل ايجاد حوادث كوي  دانشگاه تهران، پاره اي نارسايي هاي سياسي امنيتي را در اين امر دخيل دانست.  اولياء در اين گفتگو ضمن خاطرنشان كردن اين نكته كه با قشر دانشگاهي در نظام جمهوري اسلامي نمي توان با تحكم و زور سخن گفت تاكيد كرد: بايد براي برقراري ارتباط،  گفتمان و ساز و كار تعامل و منطق را به كار گرفت.  وي اضافه كرد: اين اتفاقات فرصتي ايجاد كرد تامسئولين با ارزيابي آن مشكلات را برطرف كرده و گام ديگري در راستاي  توسعه سياسي كشور بردارند.  استاندار كهكيلويه و بويراحمد همچنين تلخي اين حوادث را هشداري بر لزوم هشياري جريانهاي سياسي دانست و گفت: دشمن  در كمين فرصتها نشسته تا بر موج حوادث سوار شود و آن  گونه كه خود مي خواهد نتيجه بگيرد. 
