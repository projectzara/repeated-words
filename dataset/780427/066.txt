 گروه سياسي: شوراي منتخب متحصنين با صدور سومين اطلاعيه  خود اعلام كرد تصميم گيري درباره برگزاري هرگونه  راهپيمايي، تجمع و تحصن به بعد از انجام مذاكرات اعضاي  اين شورا با مسئولين پيگيري فاجعه خونين كوي دانشگاه  موكول مي شود.  اين شورا روز گذشته در اطلاعيه خود تصريح كرد: شوراي  منتخب متحصنين طي رايزني هايي كه با مسئولين پيگيري  فاجعه خونين كوي دانشگاه و ساير ارگانهاي ذيربط پذيرفت،  قرارهاي ملاقاتي با اعضاي شوراي عالي امنيت ملي و ساير شخصيتهاي امنيتي گذاشته است كه اين ملاقاتها از روز شنبه  26/4/78 آغاز شد. در همين راستا درخواست ملاقات با مقام  معظم رهبري، رئيس محترم جمهوري و رئيس مجمع تشخيص مصلحت  نظام صورت پذيرفته است كه در اطلاعيه هاي بعدي نتايج  ملاقاتها به استحضار عموم خواهد رسيد.  اين اطلاعيه در ادامه مي افزايد: شورا مجددا و مصرانه از كليه دانشجويان و مردم فهيم و آگاه درخواست مي نمايد تا اطلاع ثانوي از پيوستن به هرگونه تجمع، راهپيمايي و تحصن  پرهيز نموده، مانع سوءاستفاده آشوبطلبان و خشونت طلبان  گردند.  شوراي منتخب دانشجويان همچنين در اطلاعيه خود ضمن اعلام  خبر دستگيري بيش از 1400 نفر ظرف چند روز گذشته در سطح  شهر تهران توسط نيروهاي نظامي و شبه نظامي وتاييد جان  باختن دختر دانش آموزي به نام تامي حامي فرهمچنان  پيگير سرنوشت مفقودين حوادث اخير تهران است. 
