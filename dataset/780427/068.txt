 چگونه تجمع دانشجويان را غيرقانوني مي دانند اما حركت  نفرت انگيز گروه فشار را قانوني جلوه مي دهند؟ گروه سياسي: دبير شوراي جوانان استان مازندران در گفتگو با همشهري تاكيد كرد: شركت جوانان و دانشجويان در راهپيمايي مردمي روز چهارشنبه نشان داد كه آشوبهاي هفته  گذشته در تهران ربطي به جامعه دانشجويي كشور كه قشري  متفكر است و در عصر گفتگوي تمدنها از فكر، زبان و منطق  پيروي مي كند ندارد.  دبير شوراي جوانان استان مازندران افزود: دانشجو استفاده  از زور را در شان خود نمي داند و آسيبرساندن به اموال  عمومي و آزار شهروندان قطعا توسط كساني صورت گرفت كه  دانشجو نبوده اند و مسئولان نظام بايد مراقب باشند خداي  نكرده اخلالگريهاي جمعي فرصت طلب حادثه ناگوار دانشگاه  تهران را كمرنگ نكند; زيرا اين حادثه در طول تاريخ تاسيس  دانشگاه در ايران بي سابقه بود و براي كشوري كه خود را پرچمدار جمهوري اسلامي در دنياي مترقي امروز مي داند و زير سايه ولايت فقيه مي خواهد فرهنگ انقلابي و اسلامي  خود را به جهانيان عرضه كند مايه تاسف و شرمساري است.  حجت الاسلام ابراهيمي گفت: همان گونه كه مقام معظم رهبري  تاكيد كرد هيچ چيز نمي توانست بهانه اي موجه براي برخورد نيروي انتظامي با دانشجويان كوي دانشگاه در آن ساعت شب باشد و هرگز نمي توان بنام دين، انقلاب و رهبري به  مدافعان راستين ارزشهاي ملي و مذهبي حمله كرد زيرا دانشجويان فرزندان رهبرند و چگونه عده اي به خود اجازه  مي دهند كه بنام پدر به فرزندان او حمله كنند؟ وي افزود: متاسفانه برخي براي توجيه اين اقدام ناروا و ناپسند به غيرقانوني بودن تجمع دانشجويان اشاره مي كنند كه در پاسخ بايد گفت آيا نبايد با يك تجمع غيرقانوني  برخورد قانوني شود؟ چگونه تجمع دانشجويان را غيرقانوني  مي دانند اما حركت نفرت انگيز گروه فشار را قانوني جلوه  مي دهند؟ اگر دانشجويي فرياد مي زند، بايد گوش كرد و درد دلش را فهميد و براي ساكت كردن او نيز از راه و روش  مناسب بهره برد. 
