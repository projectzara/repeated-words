 ديوان عالي كشور آرژانتين، اتهام دست داشتن يك ايراني در انفجارسفارت رژيم صهيونيستي در اين كشور را رد كرد.  خبرگزاري رويتر به نقل از خبرگزاري آرژانتين گزارش داد:  ديوان عالي آرژانتين اعلام كرد، خانم ايراني كه در ارتباط با بمبگذاري سال 1992 در سفارت رژيم صهيونيستي  در بوينوس آيرس پايتخت آرژانتين دستگيرشده بود، هيچ  ارتباطي با اين بمبگذاري نداشته است.  براساس اين گزارش در حكم دادگاه اين كشور در خصوص  ايراني دستگير شده، نوشته است: در تحقيقات انجام شده،  دليلي بر دست داشتن اين ايراني در انفجار سفارت اسرائيل  در اين كشور و ارتباط وي با گروههاي جهاداسلامي طرفدار ايران به دست نيامده است.  رويتر افزود، بمب ديگري نيز در سال 1994 مركز جامعه  يهوديان در بوينوس آيرس را لرزاند و سبب كشته شدن 86 نفر شد.  تحقيقات بعدي دروغ بودن اين ادعاها را نشان داد و برخي  از مقامات قضايي وسياسي آرژانتين صراحتا اعلام كردند،  هيچ دليلي وجود ندارد كه ايران در اين قضايا دخالت  داشته است. 
