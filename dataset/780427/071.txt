 " شهر ما، خانه ما" اكثرا" اين شعار كوتاه و دلنشين را در ميادين و معابر ديده ايم كه ظاهرا" شهروندان را به  نظافت و در نتيجه زيبايي شهر دعوت مي كند. ولي هر شعاري  اگر از سوي شعاردهنده با عمل توام نباشد نتيجه معكوس  مي دهد. اين نتيجه ايست كه نصيب يكصد و بيست و دو خانوار ساكن كوي نويسندگان واقع در تقاطع بزرگراههاي جلال  آل احمد و شيخ فضل الله نوري شده است.  در سپيده دم، يعني ساعاتي كه هزاران رفتگر زحمتكش مشغول  نظافت شهر هستند بارها و بارها ساكنان كوي شاهد آن  بوده اند كه بعضي از اين رفتگران هنگام جارو كردن معابر،  خاك و خاشاك و نخاله و زباله و خلاصه هر آت و آشغالي كه  دم جارويشان مي رسد را مستقيما" يا به وسيله كيسه  نايلوني كه زباله را در آن جمع مي كنند به داخل فضاي سبز كوي كه از سطح خيابان پايين تر است پرتاب كرده و خود را از شر آن خلاص مي كنند!  در تماسهاي مكرري كه با شهرداري منطقه گرفته شد با تعيين  " ساعت "وعده بازديد از محل و رسيدگي داده شد ولي اين  وعده همچنان وعده باقي مانده است و ما مرتب در حال  جمع آوري زباله ها با صرف هزينه از محل هستيم.  نكته ديگر اينكه كانال فاضلابي كه از منطقه "نصر" كشيده  شده و بزرگراه جلال آل احمد را قطع و از بين دو مجتمع  مسكوني" كوشك "و" كوي نويسندگان "امتداد مي يابد، در يك  سوي بزرگراه به يك بازارچه خريد زيبا و تميز تبديل شده و در طرف ديگر همچون يك زباله داني سرباز آلوده و محل  انتشار بيماريها مبدل مي شود. انتظار بذل توجه داريم.  هيات امناي كوي نويسندگان 
