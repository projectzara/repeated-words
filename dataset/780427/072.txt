 در تاريخ يكشنبه 30/3/78 نرخ مكالمات شهري و شهرستان كه  پس از سالها توسط شركت مخابرات ايران اعلام شده بود در همشهري درج شد كه بسيار مفيد بود و به وضوح سئوالات  مختلف مردم را در مورد طرز محاسبه صورت حساب تلفن پاسخ  مي دهد ولي دو نكته در آن ذكر نشده بود و چون اينجانب مدت زيادي است درپي اين موضوع بوده ام و از شركت مخابرات  جواب روشني نگرفته ام و با استفاده از صورت حسابهاي  شركت مخابرات و حدس و گمان آنرا دريافته ام ذيلا" ذكر مي كنم اميد است شركت مخابرات براي رفع شبهات و آگاهي  مردم توضيحات ضروري را اعلام كنند.  1- تلفن شهري درست است كه دقيقه اي 32 ريال است ولي  حداقل 3 دقيقه به ازاي هر تلفن محاسبه مي گردد و اضافه  برآن دقيقه 3 دقيقه اضافه شده و كسر دقيقه يك ثانيه  محاسبه مي گردد.  2- تلفن بين شهري و خارج حداقل ندارد و براساس همان نرخ  دقيقه محاسبه مي شود ولي ثانيه به ثانيه محاسبه و كسر ثانيه نيز يك ثانيه محاسبه مي شود.  اما در مورد تلفن همراه، آيا براي هر مكالمه حداقل دارد يا نه و اينكه اگر مشترك تلفن همراه از شهرستان محل  اشتراك به شهر ديگري برود مكالمات بين شهري او براساس  كدام شهر و در صورت دريافت تلفن به هزينه كدام طرف است،  هيچ اطلاعي نتوانسته ام بگيرم.  سيروس كياني 
