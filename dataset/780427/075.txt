 * سئوال: آيا گرفتگي عضله(Muscle Cramps)در ورزشكاران  مي تواند ريشه عصبي - رواني داشته باشد؟ جواب: بله - اين انقباض هاي غيرارادي كه با درد همراه  بوده و فرد را در رقابت هاي ورزشي يا هنگام اجراي  تمرينات ورزشي دچار گرفتگي عضلاني مي نمايد، مي تواند ريشه عصبي - رواني داشته باشد.  فشارهايي كه بر اعصاب نخاعي وارد مي گردد مي تواند يكي  از اختلالات عصبي بوده ومنجر به گرفتگي عضله شود،  همچنين در افراد ورزشكاري كه اضطراب و فشار رواني وجود دارد و تمرينات ورزشي خود را به صورت شديد و افراطي  اجراء مي كنند اين دو عامل رواني - فيزيولوژيكي توام با يكديگر منجر به گرفتگي عضلاني مي شود.  توصيه مي شود براي پيشگيري از اين آسيبديدگي به موارد زير توجه گردد:  1- قبل از شركت در مسابقه و رقابت هاي ورزشي حتما" بدن  بوسيله اجراي تمرينات كششي گرم شود.  2- قبل از شروع مسابقه(سي دقيقه پيش از شروع مسابقه) 400 تا 600 ميلي ليتر آب و حين اجراي تمرينات و فعاليت هاي ورزشي 100 تا 200 ميلي ليتر آب مصرف شود.  3- از وارد آوردن فشار جسماني بيش از حد قبل از سازگاري  لازم بدني جدا" خودداري شود.  4- در پايان تمامي فعاليت هاي ورزشي، بدن به وسيله اجراي  يك سري، حركات ورزشي نرم و سبك و يا قدم زدن سرد شود.  مهدي جنگجو 
