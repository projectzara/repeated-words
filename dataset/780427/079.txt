 بازيهاي دوستانه استقلال حالت نيمه رسمي هم نداشت  گروه ورزشي: با اينكه مسئولين استقلال اعلام كرده بودند كه در سفر به آلمان دو بازي دوستانه نيمه رسمي مقابل  تيم هاي بايرلوركوزن و فورتوناكلن برگزار مي كنند اما اين بازيها حتي حالت نيمه رسمي هم به خود نگرفت و دو تيم  بايرلوركوزن و فورتوناكلن هر كدام تنها يك نيمه مقابل  استقلال قرار گرفتند و اكثر نفرات اين دو تيم را هم  بازيكنان ذخيره تشكيل مي دادند.  گفتني است اين خبر را روز گذشته شبكه ورزش راديو اعلام  كرد و به دليل اينكه اين بازي بيشتر حالت تمريني داشته  حتي نتيجه اين بازي هم از سوي مسئولين لوركوزن و فورتونا كلن اعلام نشده و آنها در جواب مشتاقان ايراني كه خواهان  نتيجه اين بازي بودند گفته اند مگر بازي تمريني نتيجه هم  دارد تا اعلام شود.  گفتني است كه استقلال پس از ناكاميهاي متوالي در ليگ،  جام حذفي و جام باشگاههاي آسيا دست به سفر تفريحي آلمان  زد اين در حاليست كه چند بازيكن اصلي خود به نامهاي  محمد تقوي، برومند، يحيوي، هاشم حيدري، موءمني و.. را به  همراه ندارد و همچنين با وجود ادعاي مسئولين، اين تيم  موفق به جذب ستار همداني و احمد موءمن زاده نشد و فرهاد مجيدي هم پيرو شكايت بهمن از استقلال مي بايست به تيم  بهمن باز گردد استقلال يكي از قطبهاي فوتبال ايران است و در سال جاري نماينده كشورمان در جام برندگان باشگاههاي  آسيا است. 
