 بسكتبال مقدماتي جام ملتهاي آسيا    گروه ورزشي: مسابقه هاي بسكتبال مقدماتي جام ملت هاي  آسيا در منطقه غرب اين قاره باشركت 5 تيم از امروز در بيروت پايتخت لبنان آغاز مي شود.  به گزارش فدراسيون بسكتبال، دراين دوره از مسابقه ها تيم هاي شركت كننده، رقابت هاي خود را در يك گروه وبه  صورت دوره اي برگزار مي كنند و درپايان دو تيم برتر به  رقابت هاي بسكتبال جام ملت هاي آسيا كه شهريورماه آينده  با شركت 16 تيم در ژاپن برگزار مي شود، راه خواهند يافت.  تيم ملي بسكتبال ايران در شرايطي امروز در نخستين گام به  مصاف تيم سوريه مي رود كه چندي پيش و در جريان بازيهاي  چهارجانبه تهران موفق شد با نتيجه اي درخور توجه اين تيم  را مغلوب كند. تيم بسكتبال ايران براي راهيابي به مرحله  نهايي اين رقابت ها دو پيكار سخت مقابل دو تيم آشناي  لبنان(ميزبان بازيها)و اردن پيش رو دارد كه پيروزي بر يكي از اين دو حريف مي تواند صعود تيم ايران را به مرحله  بعد به همراه داشته باشد، ضمن آنكه از قدرت حريفي چون  عراق نبايد غافل بود. تيم ايران را در اين دوره از بازيها نفرات باتجربه اي همچون محسن صادق زاده، بهزاد افرادي، مهران حاتمي و سعيد خاني در كنار جواناني با آتيه همراهي مي كنند.  برنامه برگزاري اين مسابقه ها به شرح زير است:  يكشنبه 27/4/78: ايران - سوريه، عراق - لبنان  سه شنبه 29/4/78: عراق - اردن، سوريه - لبنان  پنجشنبه 31/4/78: اردن - سوريه، ايران - لبنان  شنبه 2/5/78: عراق - سوريه، ايران - اردن  يكشنبه 3/5/78: ايران - عراق، لبنان - اردن 
