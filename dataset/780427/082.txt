 آغاز مسابقات بوكس بين المللي گراميداشت امام خميني(ره)    گروه ورزشي: مسابقات بين المللي بوكس گراميداشت يكصدمين  سالگرد تولد حضرت امام خميني(ره)از بعدازظهر ديروز با شركت پنج تيم خارجي(ارمنستان، آذربايجان، سوريه،  پاكستان وگرجستان)و سه تيم از كشورمان در سالن شهيد افراسيابي تهران آغاز شده است.  در اين دوره از پيكارها 74 بوكسور حاضرند كه از اين جمع  34 شركت كننده عضو سه تيم كشورمان هستند.  ارمنستان با 8، آذربايجان با 8، سوريه با 10، پاكستان با 5 و گرجستان با 9 بوكسور به تهران آمده اند كه قطعا شاهد پيكارهاي خوبي در اوزان مختلف خواهيم بود.  در اولين روز اين پيكارها در وزن 54 كيلوگرم مسعود نوروزي حريف گرجي خود را شكست داد.  در همين وزن مرتضي يعقوبلو مغلوب حريف آذربايجاني شد.  در وزن 57 كيلوگرم محمد عاشري از ايران موفق به  شكست دادن شاهين بني اف از آذربايجان شد. در /وزن 5 63كيلوگرم اتابك كارواند در پيكار با حريف آذربايجاني  مغلوب از رينگ پائين آمد. در همين وزن عزيزالله قليچ  موفق به شكست دادن حريفي از ارمنستان شد.  در وزن 67 كيلوگرم انوشيروان نوريان كاپيتان تيم ملي  بوكس ايران در همان راند اول حريف گرجستاني خود را مغلوب و حريفش با مجوز پزشك مسابقه راادامه نداد. در وزن 75 كيلوگرم جمال صنعتي از سد حريف ارمنستاني خود گذشت. اين  پيكارها همه روزه در سالن شهيد افراسيابي ادامه دارد. 
