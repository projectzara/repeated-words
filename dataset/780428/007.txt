 روزنامه ملانصرالدين     اولين شماره اين نشريه در 7 آوريل 1906،(1285 شمسي)در باكو منتشر شد. ناشر آن نويسنده(طنزنويس)ايراني الاصل  به نام ميرزا جليل محمدقلي زاده(1869- 1932)بود. او شخصا" در اتوبيوگرافيش به اين اصل و نسب ايراني افتخار مي كند.  " ملانصرالدين "در باكو و ساير شهرهاي آذربايجان و در ايران و گرجستان و كشورهاي اطراف و حتي در هندوستان نيز پخش و مطالعه مي شد و با آنكه بيشتر مطالب آن در زمينه  مسائل اجتماعي و سياسي آذربايجان و ايران بود اما در بسياري از كاريكاتورها و مطالبش به مسائل بين المللي نيز مي پرداخت. جليل محمدقلي زاده غير از روزنامه نگاري،  نويسنده خوش قريحه اي نيز بود و كتابهاي وي كه به تركي  انتشار يافته، به فارسي نيز ترجمه شده و در ايران بارها به چاپ رسيده است. وي در نشريه اش به افشاي سياست هاي  ارتجاعي تزار روسيه و محمد عليشاه و انتقاد از مظاهر عقب ماندگي اقتصادي و فرهنگي در جامعه، و رشوه خواري ها و بدرفتاريهاي مسئولان امور، بي قانوني ها و ساير معايب و كم و كاستي هايي كه شاهد آن بود مي پرداخت و به همين  دليل دشمنان زيادي براي خود تراشيده بود، چه در حكومت  روسيه و چه در دربار و بين اعيان و اشراف و حاكمان  ايراني" علي اكبر صابر" يكي ديگر از همكاران نشريه بود كه اشعار انقلابي وي در عين حال داراي ارزش عالي ادبي  بوده و به اعتبار ادبي روزنامه مي افزود. از همكاران  ديگر نشريه دو كاريكاتور اصلي نشريه(Shmerling اشمرلينگ  )كه با نام "شلينگ "امضاء مي كرد و روتتر(Rotter)را مي توان نام برد آثار پرقدرت آنها روجلد و پشت جلد نشريه و گاهي حتي صفحات داخلي رامصور مي سازد. اجداد اين دو نقاش و كاريكاتوريست با آنكه آلماني الاصل بودند ولي اينان با زندگي در مناطق مسلمان نشين قفقاز با فرهنگ  مردم اين منطقه كاملا" آشنا بوده و روتتر در سفري طولاني  از تفليس به تبريز، قزوين و از تهران تا مشهد سفر كرده و از نزديك با فرهنگ مردم در ايران نيز آشنا مي شود.  " سيد علي بهزاد" پسر ميرمصور نقاش سرشناس تبريزي در زمان  استقرار نشريه در تبريز، آثار كاريكاتور را مي كشيده.  در پايين كاريكاتور به تركي نوشته شده "اين روسهاي بدبخت  در اين سرماي سخت زمستان بدون كرسي چكار مي كنند. " 
