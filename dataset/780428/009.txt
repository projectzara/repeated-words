 گروه علمي فرهنگي: مديرعامل كانون پرورش فكري كودكان  ونوجوانان كشورگفت: امسال چهار ميليون جلدكتاب در قالب 200 عنوان دراختياركانونهاي پرورش فكري كشورقرارمي گيرد.  محسن چيني فروشان، روز يكشنبه در گفت وگو با خبرگزاري  جمهوري اسلامي در بندردير استان بوشهر افزود: هم اكنون  73 واحد كتابخانه پستي و سياراين كانون، كتابهاي مورد نياز كودكان و نوجوانان را در دو هزار و 190 روستاي  كشورتامين مي كنند. وي گفت: باتوجه به نيازهاي گسترده  كودكان و نوجوانان روستايي، تعدادكتابخانه هاي پستي و سيار براي پاسخگويي به نيازهاي آنان ناچيز است.  چيني فروشان، تعداد اعضاي كانون هاي پرورش فكري سراسر كشور را 500 هزارنفر ذكر كرد و گفت: اين افراد در 400 كانون موجود، عضويت دارند.  وي افزود: درسالجاري 20 تا25 كانون جديد در سراسر كشور افتتاح مي شود.  مدير عامل كانون پرورش فكري كودكان و نوجوانان اظهار داشت: هم اينك اين كانون 30 نوع فعاليت فرهنگي و هنري را به مخاطبان خود ارايه مي دهد.  چيني فروشان افزود: امسال 44 ميليارد ريال اعتبار به اين  كانون اختصاص يافته كه از اين ميزان 28 ميليارد ريال در زمينه برنامه هاي جاري و مابقي در بخش عمراني هزينه  مي شود. وي گفت: با توجه به حجم گسترده كار اين ميزان  اعتبار تكافوي نيازهاي موجود نيست.  مدير عامل كانون پرورش فكري كودكان و نوجوانان، ديروز به  منظوربازديد از مراكز فرهنگي هنري اين كانون در استان  بوشهر به اين استان سفركرده است. 
