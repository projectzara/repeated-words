 يك لنز پلاستيكي قابل پيوند كه موارد ضعيف نزديك بيني را از 1- تا 5/3- ديوپتري براي مدت زيادي كاهش مي دهد، در ايالات متحده در آستانه ثبت رسمي قرار دارد اين محصول  كه به وسيله شركت كراويژن در ايالت كاليفرنيا، تكامل  يافته، از دو صفحه پلاستيكي شفاف بسيار كوچك تشكيل شده،  اين صفحات در افراد نزديك بين، درست به اندازه اي قرنيه  را مسطح مي كند كه قدرت بينايي به حالت طبيعي اش باز مي گردد. اين عمل جراحي كه تنها 5 دقيقه به طول  مي انجامد، مي تواند در مطب يك چشم پزشك و به وسيله  بيهوشي موضعي صورت پذيرد. در طي آزمايش كلينيكي اين  محصول، حدودا" 2000 فرد نزديك بين مورد پيوند قرار گرفتند كه هزينه هر مورد 2500 دلار بوده است. ديگر شركتهاي آمريكايي نيز در پي بهبود و آزمايش لنزهاي  پلاستيكي قابل پيوند هستند كه با كمك آنها مي توان ديگر گونه هاي اختلالهاي چشم را براي مدت زماني طولاني برطرف  كرد.  منبع: مجله / اشپيگل ترجمه: حميد فدايي يگانه  روي پيشخوان كتاب فروشي ها يادنامه سهراب شهيدثالث  به كوشش: علي /دهباشي ناشر: انتشارات سخن و شهاب، چاپ  /اول، تابستان 1378 قطع وزيري، گالينگور /باروكش قيمت:  2750 تومان، 550 صفحه به همراه تصاوير.  سهراب شهيدثالث را بايد پايه گذار" موج نوي "سينماي  ايران نام نهاد. موجي كه با فيلمهاي "طبيعت بيجان "و" يك  اتفاق ساده "اين هنرمندآغاز شد و در نهايت با جايزه اي  كه عباس كيارستمي براي فيلم "طعم گيلاس "از جشنواره كن  دريافت كرد، به اوج و بلوغ خود رسيد. فيلمهاي شهيدثالث  بر گروه كثيري از سينماگران و حتي نويسندگان و هنرمندان  نقاش، تاثير به سزايي گذاشت و آنان را در زاويه نگاه به  زندگي و انسانها، ياريها و مساعدتهاي بسياري رساند.  كتاب" يادنامه سهراب شهيدثالث "دقيقا" يك سال پس از درگذشت وي تهيه و تدوين شده است. در اين كتاب، برخلاف  كتابهايي از اين دست كه بيشتر مقالات و نوشته هايي در تجليل از فرد در گذشته مي آيد(يا مقالاتي در ارتباط با موضوع مورد فعاليت)، سعي شده است تا از بين مقالات چاپ  شده درباره سهراب شهيد ثالث، مقالاتي براي چاپ در اين  مجموعه انتخاب شوند كه به شناسايي جنبه سينمايي او مدد برساند. ضمن آن كه تعدادي از مقالات به سفارش دهباشي به  نويسندگان، اختصاصا" براي اين مجموعه و درباره نقد و بررسي آثار شهيدثالث است كه از جمله آنها مي توان به  مباحثي چون ساختار فيلمهاي اوليه و ديگر زمينه هاي آثار آن زنده ياد اشاره كرد. همچنين در اين كتاب براي  نخستين بار فيلم شناسي كاملي به همراه چند فيلمنامه  منتشر نشده آورده شده است. انتشار برخي از نامه هاي شهيد ثالث به همراه تصاويري از سير تطور زندگي اين فيلمساز نيز، از ديگرويژگيهاي اين كتاب است. در" يادنامه سهراب شهيدثالث" نوشته هايي از احمد رضا احمدي، مرتضي مميز،  زاون قوكاسيان، محسن سيف، غلام حيدري، اميد روحاني، احمد طالبي نژاد، حميد نفيسي، بهزاد عشقي، جمشيد ارجمند،  پرويز كيمياوي، آيدين آغداشلو، بهمن مقصودلو، علي  نصيريان، به همراه گفت وگوي تفصيلي علي دهباشي با شهيدثالث درباره زندگي و آثارش آمده است.  اخبار كوتاه آموزشي - فرهنگي  * زمان توزيع فرم انتخاب رشته داوطلبان كنكور: سازمان  سنجش آموزش كشور طي اطلاعيه اي اعلام كرد، فرم انتخاب رشته داوطلبان به همراه كارنامه آنها، اواسط مرداد جاري  توزيع مي شود و داوطلبان مي توانند 100 كد رشته محل را از ميان كد رشته محل هاي تحصيلي مورد علاقه خود انتخاب كنند.  همچنين براساس اطلاعيه اين سازمان شمار مردان شركت كننده  در كنكور امسال به مراتب كمتر از زنان بوده است. امسال  723 هزار و 393 داوطلب زن و 616 هزار و 566 مرد در كنكور شركت كردند.  * طرح هاي پژوهشي مصوب سال 78: شوراي تحقيقات اداره كل  آموزش و پرورش شهرستان هاي استان تهران، طرح هاي پژوهشي  مصوب سال 78 را براي پژوهشگران، اساتيد، مدرسان و معلمان  علاقه مند به امر پژوهش اعلام كرد.  علاقه مندان به همكاري مي توانند با مراجعه به رابطين  تحقيقات در مناطق تابعه يا كارشناسي تحقيقات استان، فرم  لازم را دريافت كرده و پس از تكميل و تنظيم به دبيرخانه  شوراي تحقيقات استان بفرستند.  * پل خواجو از خطر آسيب بيشتر مصون ماند: با اتمام     عمليات اجرايي و بازسازي طرح ارتباط جبهه جنوبي پل خواجو كه توسط اداره كل ميراث فرهنگي و شهرداري استان اصفهان  صورت پذيرفت، اين بناي تاريخي از خطر آسيب بيشتر مصون  ماند.  با اجراي طرح اصلاحي ارتباط جبهه جنوبي پل خواجو، ضمن  جلوگيري از وارد آمدن آسيب بيشتر به اين پل، جبهه جنوبي  آن نيز همانند سالهاي پيش از دهه 30 شده است پل خواجو يكي از زيباترين پل هاي ايران است كه به دستور شاه عباس  دوم در سال 1065 ه-. ق ساخته شد و طول آن 1325 متر و عرض  آن 12 متر است. اين پل بر روي 24 دهنه احداث شده و داراي  دو مسير ارتباطي تحتاني و فوقاني است.  * برگزاري اجلاس آكادمي اسلامي علوم در تهران: نهمين  اجلاس آكادمي اسلامي علوم با عنوان آموزش علوم و توسعه  جهان اسلام از چهارم تا هفتم مرداد جاري در تهران برگزار مي شود. اين اجلاس با هدف گسترش ارتباط و همكاريهاي  توسعه اي با كشورهاي اسلامي برگزار خواهد شد.  * همايش علمي روش رصد و عكسبرداري از كسوف: همايش علمي  روش رصد و عكسبرداري از كسوف از سوي مركز نجوم كانون  پرورش فكري كودكان و نوجوانان برگزار مي شود.  اين همايش سوم مرداد جاري در مركز آفرينش هاي فرهنگي،  هنري كانون پرورش فكري كودكان و نوجوانان برگزار مي شود و محمدرضا نوروزي و بابك امين دو تن از مدرسين و كارشناسان علم نجوم در آن سخنراني مي كنند.  گروه علمي فرهنگي 
