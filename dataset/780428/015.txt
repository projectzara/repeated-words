 گروه اقتصادي: فهرست اسامي 65 هزار نفر افراد ممنوع  المعامله به زودي از سوي مراجع قضائي به دفترخانه هاي  اسناد رسمي در تهران و شهرستان ها اعلام مي شود. معاون  رئيس قوه قضائيه و رئيس سازمان ثبت اسناد و املاك كشور در گفتگو با روزنامه اطلاعات افزود، ده سال است كه  نامه نگاري بين سازمان ثبت اسناد و املاك و مقامات قضايي  انجام مي شود تا مسائل حاشيه اي مربوط به اين فهرست حل و فصل شود وي گفت آخرين تجديدنظرها در مورد فهرست اسامي 65 هزار نفر ممنوع المعامله انجام شده و قرار است باتوجه به  تخلفات اين عده كه از سوي مقام هاي قضائي اعلام مي شود فهرست تازه اي تهيه و براي اجرا به دفترهاي اسناد رسمي  اعلام شود. معاون قوه قضائيه در اين مصاحبه اعلام كرد كه  در سه ماه آينده دادستاني بايد پاسخ قطعي خود را در اين  مورد اعلام كند تا دفاتر رسمي از اينكه قرارهاي صادره در مورد ممنوعيت معامله يا توقيف اموال صادره در گذشته  همچنان به قوت خود باقي است يا خير و مشخصات كامل و دقيق  اينگونه افراد مشخص شود. 
