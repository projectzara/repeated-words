 گروه اقتصادي: رئيس سازمان اصناف حزب اسلامي كار اهداف  تشكيل اين سازمان را احقاق حقوق قانوني و صنفي براي  افزايش توليد و بهبود ساختار صنفي - سياسي اصناف كشور اعلام كرد.  به گزارش روابط عمومي حزب اسلامي كار سيدعباس احمدي رئيس  سازمان ضمن تشريح شكل گيري و فعاليت اين سازمان گفت: بعد از پيروزي انقلاب اسلامي گرچه اصناف در مراحلي مانند تحريم هاي اقتصادي دولت را ياري كرده و در راه خودكفايي  اقتصادي همگام دولت بوده اند اما به طور كلي از جايگاه  صنفي و قانوني برخوردار نبوده اند وي راه دسترسي به  جايگاه صنفي و قانوني تشكل هاي كارگري را جذب سرمايه هاي  اضافي بازار كار، ايجاد واحدهاي كوچك توليدي و بهره گيري  از افكار جوانان پويا و مستعد اعلام كرد و گفت: فراگير كردن مشاركت سياسي و آموزش و تمرين كار تشكيلاتي لازمه  حركت علمي و منطقي اصناف به سمت اعاده حقوق قانوني آنها است و حزب اسلامي كار مي تواند پشتوانه محكمي براي  سازمان هاي صنفي در اين راه باشد. 
