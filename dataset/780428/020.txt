 گروه اقتصادي: براساس مصوبه شوراي اقتصاد، نرخ پروازهاي  داخلي كشور از اول مرداد امسال 30درصد افزايش مي يابد.  به گزارش خبرنگار ما يك منبع آگاه در سازمان هواپيمايي  كشوري افزايش نرخ بليت پروازهاي داخلي را تاييد كرده و گفته است شوراي اقتصاد چندي پيش افزايش نرخ بليت هواپيما را در دستور كار قرار داده و پس از بررسي با اين افزايش  موافقت كرده است.  احمد نوري رئيس كميته فني سازمان هواپيمايي كشوري در گفت  و گو با يكي از روزنامه ها گفت: بر اساس نامه بانك  مركزي به سازمان هواپيمايي كشوري نرخ بليت پروازهاي  خارجي از دهم تيرماه(اول ماه جولاي)با دلار 800 تومان  محاسبه شده است.  وي افزود: سازمان هواپيمايي كشوري بر اساس نامه اي، هر سه ماه يك بار از بانك مركزي نرخ ارز را دريافت مي كند. خبرنگار ما نيز از آژانس هاي مسافرتي سطح  شهر تهران خبر گرفته است كه نرخ بليت پروازهاي خارجي 15 تا 17درصد افزايش يافته و آژانس هاي عرضه بليت از دهم  تير امسال به بليت پروازهاي خارجي 15 تا 17درصد اضافه  قيمت لحاظ كرده اند. 
