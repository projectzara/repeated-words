 تهران- خبرگزاري جمهوري اسلامي: علي نعيمي وزير نفت  عربستان روز شنبه قول داد كه عربستان به همكاري خود با ونزوئلا براي تثبيت قيمت در حال نوسان نفت ادامه دهد.  به گزارش خبرگزاري رسمي عربستان نعيمي گفت: "همكاري بين  عربستان سعودي و ونزوئلا اهميت خود را در تثبيت بازار جهاني به نفع هر دو كشور به ثبوت رساند. "وي در ملاقاتي  با نمايندگان نفتي ونزوئلا افزود: "بهبود فعلي بهاي  نفت خام نتيجه طبيعي همكاري بين كشورهاي توليد كنند نفت  نظير عربستان سعودي وونزوئلاست. "نمايندگان ونزوئلا براي  دعوت از ملك فهد پادشاه عربستان براي حضور دراجلاس سران  اوپك در سال 2000 در كاراكاس پايتخت ونزوئلا كه در حال  حاضررياست سازمان كشورهاي توليدكننده نفت(اوپك)را به  عهده دارد واردرياض شدند. 
