 گروه اقتصادي: ديروز در بازار سهام تهران بيش از يك  ميليون سهام به ارزش افزون بر 2 ميليارد ريال داد و ستد شد.  شاخص كل قيمت سهام 87/5 واحد كاهش يافت و به 49/1734 واحد رسيد.  تغييرقيمت  آخرين قيمت  تعدادسهام معامله شده  نام شركت  100-  7650 8114 كالسيمين  3 5640 4878 پارس سرام  3-  8968 868 ايرانيت  1 1821 280 كشت و صنعت چين چين  9 1650 10800 قند بيستون  29 2971 288998 قند ثابت خراسان  45 1622 1649 قند لرستان  1902-  6500 1000 قند هكمتان  606 12735 1500 غذايي وقندپيرانشهر 100-  4100 1025 قندشيروان، قوچان وبجنورد 70-  8880 8301 ساسان  1688-  5762 63743 پتروشيمي فارابي  104-  4396 12000 كيميدارو 2 6754 960 دارويي رازك  1150-  5600 1000 الياف  40 2940 2500 پارسيلون  1 3688 700 كارخانجات توليدي تهران  4 16935 1395 سپنتا 1355-  4000 49167 صنعتي آما 347 8150 4111 لاميران  10 1440 27570 سرمايه گذاري ملي ايران  5 2919 30458 سرمايه گذاري البرز 10-  1110 15342 سرمايه گذاري پتروشيمي  4 2195 12246 سرمايه گذاري رنا قيمت طلا و ارزگروه اقتصادي: ديروز در بازار تهران قيمت فروش طلا به  شرح زير بود:  - يك بهار آزادي 57 هزار تومان  - نيم بهار آزادي 30 هزار و 800 تومان  - ربع بهار آزادي 16 هزار و 500 تومان  - يك گرم طلاي 18 عيار پنج هزار و 860 تومان  ديروز در بازار غيررسمي ارز هر دلار آمريكا حدود 933 تومان عرضه شد و واريزنامه هاي صادراتي با12 ريال افزايش  به ازاي هر دلار4960ريال در بورس تهران داد و ستد شد.  ديدگاه علل عقبماندگي صنعت معدن كاري ايران  علل اصلي عدم پيشرفت كافي صنعت معدن كاري ايران را مي توان به دو دسته تقسيم كرد:  1- عوامل كلي اقتصادي - صنعت معدنكاري از اقتصاد كشور جدا نيست و همانند صنايع ديگر يكي از زيرمجموعه هاي اقتصاد كشور است، همچنين تمامي اين زيرمجموعه ها با يكديگر رابطه متقابل و ناگسستني دارند از طرف ديگر، از آنجا كه  عمده توليدات صنعت معدنكاري به عنوان مواد اوليه، در صنايع ديگر به كار مي رود، ارتباط اين صنعت با اقتصاد كشور از بسياري از صنايع ديگر محكم تر است و به همين  دليل آسيبپذيري و حساسيت آن نسبت به متغيرهاي اقتصادي  نيز بيشتر است. لذا كليه مشكلات و نارسايي هاي اقتصاد كشور به سرعت به صنعت معدنكاري منتقل مي شود و اين صنعت  را زير تاثير قرار مي دهد. در خصوص اين مشكلات سخن بسيار گفته شده است و خلاصه آن چنين است كه بيشتر اين  نارسايي ها در نتيجه عدم به كارگيري روش هاي ثابت شده و اقتصادي كه بر مبناي طبيعت بشر استوار هستند به وجود آمده است.  رقابتي نبودن بسياري از بازارها بويژه بازار سرمايه،  وجود انحصارها و رقابت هاي نابرابر، اعمال كنترل بيش از حد دولت و دخالت هاي بي ثمر سازمان هاي مختلف وابسته به  دولت از قبيل سازمان بيمه هاي اجتماعي و شهرداري ها،  فراواني و دست پاگير بودن قوانين و مقررات، فقدان  پايداري مالكيت و امنيت لازم براي سرمايه گذاري، تعلق  ماليات ها و عوارض سنگين بر توليد و استخدام، و بسياري  عوامل ديگر، صنعت معدنكاري را همانندصنايع ديگر دچار محدوديت و اختلال مي كند و عملا" جلو سرمايه گذاري و توليد در اين صنعت را مي گيرد. به طور كلي سرمايه گذاري  نياز به ثبات و امنيت دارد و سوددهي نيز مي طلبد و توليد به راه هموار و باز نياز دارد كه هيچ كدام از اينها در فضاي اقتصادي كنوني كشور به اندازه كافي وجود ندارد.  2- عوامل دروني - عامل مهمي كه به طور خاص بر وضعيت صنعت  معدنكاري اثر گذارده است قانون معادن و عملكرد وزارت  معادن و فلزات است. قانون معادن پيشين به طور كامل جلو رشد صنعت معدنكاري را گرفت و نتيجه آن را امروز شاهد هستيم. قانون جديد سعي كرده موانع موجود در قانون قبلي  را برطرف كند و ا گر چه اين قانون نيز با وضعيت مطلوب فاصله زيادي دارد اما ظرفيت آن را دارد كه موجبات رشد معادن كشور را فراهم آورد ولي در اين راه مشكلات ديگري  وجود د ارد از قبيل نحوه اجراي قانون توسط وزارت معادن و فلزات و به طور كلي عملكرد وزارتخانه مذكور.  قانون جديد تا حدود زيادي راه را براي توليد و توليدكننده باز كرده ولي مشاهده خواهد شد كه باز هم رشد چنداني در صنعت معدنكاري پديد نخواهد آمد. شرح وظايف و ساختار پرسنلي وزارت معادن و فلزات با قانون جديد هماهنگ  نيست و لازم است وظايف جديدي براي اين وزارتخانه تعريف و تدوين شود. قانون جديد، وظيفه اكتشاف و استخراج و فرآوري  مواد معدني كشور را تا حدود زيادي از وزارتخانه مزبور گرفته و به بخش هاي غيردولتي واگذار كرده ولي به جاي  آنها وظايف جديدي براي وزارت معادن و فلزات تعيين نكرده  است و در عمل مشاهده خواهد شد كه تشكيلات عريض و طويل  اين وزارتخانه به طرق مختلف و به نام اجراي قانون در مسير پيشرفت صنعت معدنكاري مانع ايجاد خواهد كرد. به  عبارت ديگر وزارت معادن و فلزات از معدنكاران حقوق دولتي  دريافت مي كند كه اين خود باعث بالارفتن قيمت تمام شده  محصول آنها مي شود و اين پول را ناخواسته در راه جلوگيري  از پيشرفت آنها صرف مي كند. اين دو عامل يعني ازدياد هزينه و عدم رشد كافي در توليد، بهره وري را در معادن  كشور پايين مي آورد. نتيجه آن كه باعث كاهش بهره وري  يعني نبود رشد اقتصادي مي شود. به هر حال مي توان گفت كه  قانون جديد معادن، راه را براي اصلاح باز كرده ولي اجراي  آن به تنهايي براي شكوفاكردن صنعت معدنكاري ايران كافي  نيست. ماهيت وظايف و اهداف جديد وزارت معادن و فلزات  بايد با اهداف اصلي قانون معادن همسو باشد و همراه با اين هدف راه را براي توليدكننده هموار سازد. مهمترين اين  وظايف اقدام به عمليات اكتشافي است كه بدون شك مهم ترين  و مفيدترين كاري ا ست كه اين وزارتخانه مي تواند انجام  دهد; كاري كه از بخش هاي غيردولتي برنمي آيد. اكتشاف  ذخاير معدني كاري است زيربنايي، درازمدت، پرمخاطره، وسيع  و پرهزينه كه معمولا" سوددهي چنداني هم در بر ندارد و در اكثر كشورها توسط دولتها انجام مي شود و نتايج آن در اختيار عموم قرار مي گيرد.  از وظايف مهم ديگري كه اين وزارتخانه مي تواند بر عهده  بگيرد موضوع آموزش است كه قلمرو گسترده اي را در بر مي گيرد، از قبيل تربيت افراد متخصص ; چاپ و توليد كتاب و نشريه و جزوه و مانند آنها، تشكيل كلاسهاي آموزشي، تخصصي  و بازآموزي ; برپايي سمينارها; و تشكيل دوره هاي  كوتاه مدت در سطوح مختلف.  عرصه ديگري كه وزارت معادن و فلزات مي تواند در آن مفيد واقع شود، موضوع تحقيقات است. اجراي پروژه هاي تحقيقاتي  كاربردي به منظور برطرف كردن مشكلات صنعت و ارائه نتايج  آنها به دست اندركاران معادن كشور، مي تواند تاثيري قابل  ملاحظه در شكوفايي اين صنعت بر جاي گذارد تدوين و ارائه  استانداردها و طرح ها و بسياري خدمات جانبي ديگر نيز مي تواند به شكوفايي معادن كشور كمك كند.  بديهي است براي انجام امور بالا وزارت معادن و فلزات به  تخصص هاي مناسب نياز خواهد داشت اما اگر هدف مشخص باشد و قاطعانه دنبال شود به تدريج و خودبخود افراد متخصص در امور اداري و غيره به متخصصان امور معدني تبديل خواهند شد.  دكتر سيدكاظم اورعي - عضو هيات علمي دانشگاه  تربيت مدرس - تهران 
