   " يوري جوركائف "بازيكن فرانسوي باشگاه اينترميلان  ايتاليا سرانجام از نيمكت نشيني در اين باشگاه خسته شد و تصميم بازگشت به فرانسه گرفت.  گروه ورزشي: تيم بايرن مونيخ براي سومين بار قهرمان  رقابتهاي جام اتحاديه باشگاههاي آلمان شد. اين تيم در آخرين ديدار خود با نتيجه دو بر يك وردربرمن را شكست داد.  بايرن كه پنج هفته قبل در فينال جام حذفي آلمان مغلوب وردربرمن شده بود توسط پائولو سرجيو و تارنات به گل رسيد و تنها گل وردربرمن توسط سيدل وارد دروازه حريف شد.  بايرن با اين قهرماني، 5/2 ميليون مارك جايزه نقدي  دريافت كرد. در اين رقابت تيم هاي بايرلوركوزن، دورتموند،  هرتا برلين و كايزرسلاترن هم حضور داشتند.  استقبال رئيس جمهور پاراگوئه از چارلتون  يكي از ميهمانان ويژه ديدار پاياني رقابتهاي جام ملتهاي  آمريكا،" بابي چارلتون "ستاره فوتبال انگليس بود. در هنگام ورود چارلتون به پاراگوئه، لوئيس گونزالز،  رئيس جمهور اين كشور به استقبال وي آمد. چارلتون در بدو ورود خود به پاراگوئه گفت: تيم هاي آمريكاي جنوبي امروزه  فوتبال را علمي تر بازي مي كنند و حتي در تغذيه بازيكنان  خود تحول بوجود آورده اند چارلتون در ادامه گفت: انگليس  شايسته ميزباني رقابتهاي جام جهاني سال 2006 است نه به  خاطر اينكه ما آغازگر اين رشته ورزشي بوده ايم بلكه به  اين خاطر كه مردم ما عاشق فوتبال هستند.  " جوركائف "به پاري سن ژرمن باز مي گردد " يوري جوركائف "بازيكن فرانسوي تيم اينترميلان ايتاليا قصد پيوستن به تيم پاري سن ژرمن فرانسه را دارد. جوركائف  قرار است تا چهارشنبه شب تصميم نهايي خود را اتخاذ كند.  جوركائف در سال 1996 همراه با پاري سن ژرمن قهرمان جام  برندگان اروپا شد و سپس به اينترميلان پيوست وي در اولين فصل حضور خود در اين تيم به مقام قهرماني جام يوفا رسيد اما در فصل گذشته اغلب نيمكت نشين بود. مسئولان  باشگاه اينترميلان حاضرند با دريافت 2 ميليون دلار،  جوركائف را بفروشند. همچنين از منابع مطلع خبر مي رسد تيم هاي آتلتيكو مادريد، تاتنهام و منچستر يونايتد نيز تمايل به امضاي قرارداد با جوركائف را دارند. 
