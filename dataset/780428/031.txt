 ائتلاف شمال افغانستان روز يكشنبه خبرداد مناطقي را در غرب اين كشوربه تصرف خود درآورده است.  به گزارش آسوشيتدپرس از اسلام آباد، يك سخنگوي ائتلاف  شمال افغانستان گفت: نيروهاي ائتلاف شمال با حمله به  مواضع نيروهاي گروه طالبان دراستان غربي غور، نواحي شهرك  و طيوره را به تصرف خوددرآوردند.  عبدالله در تماس تلفني خود با آسوشيتدپرس افزود: در جريان اين نبرد در طيوره، 12 نفر از نيروهاي گروه طالبان  كشته و 16 تن ديگرمجروح شدند و پنج فروند جنگنده اين  گروه نيز هدف قرار گرفت.  براساس اين گزارش، شهرك و طيوره در حدود 470 كيلومتري و 450كيلومتري كابل، پايتخت افغانستان قرار دارند.  بااين حال گروه طالبان كه 90 درصد خاك افغانستان را تحت  كنترل خوددارد با رد ادعاهاي ائتلاف شمال، اعلام كرد:  هدف اين گزارش هاي تبليغاتي مخالفان تضعيف روحيه نيروهاي  طالبان است.  اين گزارش حاكي است عبدالله همچنين اعلام كرد 55 تن از نيروهاي طالبان دست به شورش زده و به نيروهاي ائتلاف  شمال در ناحيه شهرك پيوسته اند.  وي گفت: در استان بادغيس واقع در 360 كيلومتري شمال غرب كابل نيز 160 نفر از نيروهاي طالبان به نيروهاي مخالف  پيوسته اند.  عبدالله همچنين از ادامه نبرد شديد در سرپل در استان جوزجان، 350 كيلومتري كابل خبر داد ولي از ذكر جزئيات و تلفات احتمالي اين درگيري خودداري كرد.  در همين حال، يك منبع مطلع و غيررسمي افغان از تشديد تحركات نظامي طالبان براي حمله گسترده عليه " جبهه متحد اسلامي "در روزهاي اخير خبر داد.  محمد موسوي روز يكشنبه به خبرگزاري جمهوري اسلامي در زاهدان گفت: تنها طي هفته گذشته، گروه طالبان 3 هزار نيروي تازه نفس كه 1500 تن از آنان از طلاب حوزه هاي  علميه پاكستان بودند از قندهار به كابل اعزام كرده است.  وي افزود: همچنين در جلسه اي كه دو روز پيش با حضور فرماندهان نيروي هوايي طالبان در مقر ملامحمد عمر رهبرگروه طالبان در قندهار تشكيل شد، شبه نظاميان  پاكستاني حاضر در اين جلسه قول همكاري و پشتيباني هوايي  درصورت حمله گسترده طالبان عليه مخالفان را داده اند.  وي افزود: در اين جلسه رهبر طالبان نيز وعده داد درصورت  نياز دراين حمله شركت خواهد كرد.  پيشتر نيز منابع محلي افغان از تصميم طالبان براي انجام  يك حمله گسترده و وسيع براي تصرف بقيه خاك افغانستان خبر داده بودند. گفته مي شود: اكنون شبه نظاميان طالبان 80 تا 90 درصد خاك افغانستان را در كنترل خود دارند.  همچنين خبر مي رسد، احمد شاه مسعود فرمانده ارشد نيروهاي ضد طالبان نيز تحركات اين گروه را زير نظر دارد و روزانه اقدام به بمباران كابل و پايگاه هاي هوايي و نظامي گروه طالبان در شمال اين شهرمي كند.  تحركات نظامي دولت افغانستان و گروه طالبان در حالي  تشديد شده است كه طرفين خود را براي شركت در گفت و گوي  صلح در تاشكند پايتخت ازبكستان آماده مي كنند. 
