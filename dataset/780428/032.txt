 هفته نامه انگليسي ساندي تايمز گزارش داد اسامه بن لادن  كه مظنون به تروريست بودن است و واشنگتن وي را مسبب حملات خونين سال گذشته به سفارت خانه هاي آمريكا در افريقا شناخته در معرض تعقيب يك فرقه متعصب اسلامي قرار گرفته است. به گزارش خبرگزاري فرانسه از لندن، اين هفته  نامه انگليسي از قول منابع امنيتي پاكستان نوشت: حكم مرگ  بن لادن از سوي "تكفيري ها" يك جناح انشعابي جهاد اسلامي  كه از هسته هايي در انگليس، افريقا و خاورميانه برخوردار است، صادر شده است ساندي تايمز نوشت: تاكنون چندين سوء قصد عليه جان اين ميليونر متولدعربستان صورت گرفته و در ماه هاي اخير در جريان تيراندازيهاي تلافي جويانه بين  اعضاي فرقه "تكفيري ها" و" القاعده "، سازمان بن لادن،  چندين نفر ازآن ها كشته شده اند.  بنابراين گزارش امداد گران عرب نخستين كساني بودند كه  فتواي صادره عليه بن لادن را در خارج از شهر پيشاور،  مركز استان سرحد شمال غربي پاكستان، شنيده اند. در اين  سند وي متهم به هدر دادن منابع ديگر گروه هاي جهاد شده  و" مرگ اين كافر" جايز اعلام شده است. 
