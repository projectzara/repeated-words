 " عبدالعزيز بوتفليقه "رئيس جمهوري الجزاير در گفتگو با راديو مونت كارلو با برپايي كنفرانس سران مغرب عربي پس  از پايان سال جاري تاكيد كرد.  به گزارش خبرگزاري فرنسه از نيكوزيا، رئيس جمهوري  الجزاير در پاسخ به سئوالي درباره طرح نشست مشترك وي با شاه حسن دوم پادشاه مغرب گفت: چنين چيزي امكان دارد.  وي افزود: ما سرگرم آماده كردن مقدمات برپايي نشست سران  كشورهاي مغرب عربي هستيم. اين نشست پيش از پايان سال  جاري برپا خواهد شد و در هر حال برقراري تماس هاي دو جانبه را با رهبران كشورهاي مغرب عربي بعيد نمي دانم.  بوتفليقه گفت: اختلافات جزيي كه در روابط الجزاير و مغرب به وجود آمد دو بخش دارد: بخش نخست آن مربوط به مناسبات  دو جانبه است و بخش دوم مربوط به مسئله صحراي غربي.  وي درباره بخش نخست گفت ما بايد اين پرونده را از نو بگشاييم و به دهها موافقتنامه اي كه سالها و سالها و از زمان استقلال بر آن توافق كرده ايم، رجوع كنيم. وي  درباره مسئله صحراي غربي گفت: اين مسئله هم اكنون تحت  نظارت سازمان ملل متحد و اجراي بيانيه هاي هوستون است.  منظور وي نشستي است كه در شهر آمريكايي هوستون بين يك  هيات مغربي و يك هيات از صحرا به رياست جيمز بيكر وزير خارجه اسبق آمريكا برپا شد.  بيكر از جانب سازمان ملل متحد ماموريت يافته در اين  درگيريها ميانجيگري كند.  از سوي ديگر بوتفليقه در رابطه با برپايي نشست سران  كشورهاي مغرب عربي گفت وي از انديشه برپايي آن در مصر يا در يك كشور عرب ديگر پشتيباني مي كند.  رئيس جمهوري الجزاير در پاسخ به سئوالي درباره احتمال  عادي سازي روابط با اسرائيل گفت: من در انديشه هايم نسبت  به اين مسئله يا آن مسئله متحجر نيستم، ما مواضعمان را با تحول شرايط تغيير مي دهيم. اگر اسرائيلي ها اكنون در شرايط فلسطيني ها بودند الجزاير از آنان پشتيباني مي كرد،  ولي من هنوز منتظر تحول اوضاع هستم. 
