 " ايهود باراك "نخست وزير اسرائيل در مصاحبه با يك شبكه  تلويزيوني آمريكا گفت 15 ماه وقت لازم است تا بتوان در مورد پيشرفت جدي در روند صلح خاورميانه، اظهار نظر كرد.  به گزارش خبرگزاري فرانسه از نيويورك، باراك به شبكه  تلويزيوني" ان. بي. سي "گفت: من معتقدم ظرف 15 ماه آينده  خواهيم فهميد كه آيا روند صلح خاورميانه به پيشرفت جدي  دست يافته است يا خير. وي افزود: من از جنگ و صلح هراسي  ندارم و مطمئن هستم اين دقيقا" همان ماموريتي است كه  مردم اسرائيل به من داده اند باراك در اين مصاحبه در پاسخ به اين پرسش كه آيا معتقد است پرچم فلسطين روزي در بيت المقدس برافراشته خواهد شد، گفت: من چنين فكر نمي كنم. وي افزود: بيت المقدس پايتخت ماست و براي هميشه  هم باقي خواهد ماند. باراك در پاسخ به اين پرسش كه آيا اسرائيل مايل است براي دست يابي به صلح بلنديهاي جولان  را پس بدهدگفت: فقط بر تعهدات خود به اجراي قطعنامه هاي  سازمان ملل تاكيد كرد. وي افزود: ما بايد سازش كنيم اما اكنون زمان براي بازگو كردن اينكه چه نوع سازشي بايد بكنيم، زود است. وي تصريح كرد: ما زماني مي توانيم در اين مورد سخن بگوئيم كه ببينيم حافظ اسد در قبال مسئله  لبنان چه خواهد كرد وي در پاسخ به اين پرسش كه آيا هنوز علاقمند است كه سازمان سيا بر هرگونه موافقتنامه اي با فلسطيني ها در ارتباط با كرانه غربي نظارت كند، گفت: من  فكر مي كنم زماني كه اعتماد بين ما و همسايگان وجود داشته باشد، نيازي به سيا نباشد. باراك سرگرم ديداري 5 روزه از آمريكاست. اين نخستين سفر وي به آمريكا از زمان  روي كار آمدنش در 6 ژوئيه است. 
