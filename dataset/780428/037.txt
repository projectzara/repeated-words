 مقامهاي عربستان سعودي ديروز يك روحاني بلندپايه شيعه را هنگام بازگشت به اين كشور دستگير كردند.  به گزارش خبرگزاري رويتر، گروه مخالفان عربستان سعودي  مستقر در لندن كه خود را" كميته دفاع از حقوق بشر" در اين كشور مي نامد اعلام كرد: "شيخ غالب حسن الحامد" 46 ساله در تاريخ دوازدهم ژوئيه هنگام بازگشت به عربستان  سعودي در فرودگاه شهر شرقي ظهران دستگير شد.  اين گروه با صدور بيانيه اي اعلام كرد: دستگيري يكي از برجسته ترين انديشمندان مذهبي در شبه جزيره عربستان كه  بخشي از مبارزه حكومت اين كشور عليه انديشمندان مذهبي طي  بيش از چهارسال گذشته است، جنايت ديگري عليه انديشمندان  از سوي حكومت اين كشور است.  بر اساس اين بيانيه، شيخ حامد كه عضو اقليت شيعه عربستان  سعودي است پنجمين روحاني بلندپايه است كه از ماه مه سال  جاري تاكنون از سوي مقامهاي اين كشور دستگير شده است.  اين بيانيه از تمامي انديشمندان جهان اسلام خواست تا براي آزادي اين روحاني بلندپايه همكاري كنند. 
