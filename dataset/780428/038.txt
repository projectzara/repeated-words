   نيويورك- خبرگزاري جمهوري اسلامي: ناپديد شدن هواپيماي  جان اف كندي(پسر)افكار عمومي آمريكا را به شدت به وجود عمدي در قتل كندي ها هدايت كرده است.  از نظر اينكه مرگ هاي مشكوك افراد برجسته خانواده  كندي ها درآمريكا از جمله مسائل مهم در اين كشور است در ذيل مروري بر زندگي كندي ها و دلايل توجه مردم آمريكا به  سرنوشت آنان از نظر مي گذرد.  داستان زندگي خانواده كندي از هنگامي آغاز مي شود كه  جوزف كندي پدر جان اف كندي رئيس جمهور سال هاي 1963-  1961 در دهه 1920 ازايرلند به آمريكا مهاجرت كرد.  زندگي جوزف كندي تحقق روياي يك فرد آمريكايي است بدين  معني كه وي كه در جواني فرد نسبتا فقيري بود با مهاجرت  به آمريكا پس از مدتي ثروت قابل توجهي به هم زد و توانست  زندگي مرفهي براي خانواده خود فراهم كند.  جان اف. كندي فرزند جوزف در دوران جواني در جنگ جهاني دوم  شركت كرده بود و در اين جنگ از ناحيه كمر مجروح شد.  نزديكان وي همواره مي گفتند شركت وي در جنگ باعث شد وي  تنفر فراواني از كشتار داشته باشد و بر اين اساس غالبا از جنگ گريزان بود.  جان اف. كندي پس از جنگ با شور فراوان وارد سياست شد و به زودي به خاطر شهرت محلي كه به دست آورد به نمايندگي  سنا از ايالت ماساچوست برگزيده شد.  سخنان پر شور و شهرت وي چنان بالا گرفت كه وي در سال  1961 درانتخابات رياست جمهوري آمريكا بر رقيب اصلي خود ريچارد نيكسون غلبه كرد و به عنوان جوانترين رئيس جمهوري  آمريكا وارد كاخ سفيد شد.  جان اف. كندي(پسر)تنها دو و نيم هفته پس از ورود پدر به  كاخ سفيدمتولد شد و وي نخستين فرزند متولد شده در كاخ  سفيد بود كه از اين نظرهنوز بي همتا است.  تولد وي در كاخ سفيد باعث محبوبيت فوق العاده وي شد و از آنجا كه جان اف. كندي(پسر)همواره با پدر و مادرش  ژاكلين كندي همراه بود جمع سه نفري آنان سمبل خانواده  موفق آمريكايي محسوب مي شد. محبوبيت خانواده كندي در آمريكا بسيار گسترش يافت و آوازه اي جهاني به خودگرفت كه  تنها محدود به پدر و پسر نمي شد.  در سالهايي كه ژاكلين كندي در كاخ سفيد به سر مي برد تمامي حركات وي از جمله نحوه لباس پوشيدن، آرايش كردن و حتي حركات وي بادقت توسط زنان آمريكا و ديگر كشورهاي  اروپا و آمريكاي جنوبي تقليد مي شد.  جان اف. كندي رئيس جمهوري آمريكا در سال 1963 ميلادي توسط افراد ناشناسي ترور شدكه چگونگي ترور وي ازاسرار آميزترين ترورهاي سياسي جهان است.  ترور جان اف. كندي در حالي اتفاق افتاد كه جان اف كندي  (پسر)تنها 3 سال داشت پس از ترور جان اف كندي همسر پر آوازه اش ژاكلين كندي با اوناسيس ثروتمند يوناني ازدواج  كرد و با اين پيوند از محبوبيت خود نزد مردم آمريكا به  شدت كاست ولي همچنان مورد توجه مردم آمريكا قرار دارد.  جان اف. كندي(پسر)كه از بدو تولدش يك سوژه قوي مطبوعاتي  درآمريكا بود پس از مرگ پدرش اين موقعيت را كم وبيش تا زمان مفقود شدن هواپيمايش در جمعه شب حفظ كرد.  صحنه سلام نظامي جان اف كندي(پسر)به تابوت حامل جنازه  پدرش كه ازتلويزيون آمريكا مستقيما" پخش شد از معروفترين  صحنه هاي تاريخي اين كشورمي باشد كه اكثر مردم آمريكا پس  از سالها همچنان از آن به عنوان يك صحنه تاريخي ياد مي كنند و نقش اول وي در اين صحنه از جمله عوامل شهرتش  درآمريكا محسوب مي شود.  خانواده كندي عليرغم ترور اسرار آميز و مشكوك جان اف.  كندي ازسياست جدايي نگرفتند.  رابرت كندي برادر جوانتر جان. اف. كندي يك دوره پس از تروربرادرش نامزد رياست جمهوري شد كه زندگاني وي نيز با يك حادثه تروريستي ديگر خاتمه داده شد و دومين ترور در خانواده كندي باعث شد مردم آمريكابه فكر بيفتند كه گروه  خاصي در پي از بين بردن افراد خانواده كندي هستند.  همانند اسرار آميز بودن ترور جان اف كندي، چگونگي ترور برادرش رابرت نيز هيچگاه به درستي براي مردم آمريكا روشن  نشد و شايعات موجوددر جامعه كه بخشي از آنها توسط نيروهاي امنيتي موساد و يا كا. گ. بدامن زده مي شد ترور آن دو را به منابع مختلفي چون فيدل كاسترو رهبركمونيست  كوبا و حتي سازمان سيا نسبت دادند.  برادران ترور شده از نظر عقايد با فضاي سياسي آمريكا تا حد زيادي ناهمخواني داشتند.  جان اف. كندي در زمان رياست جمهوري خود گفته بود تا ده  سال ديگر بشربه كره ماه قدم خواهد گذاشت و براي رسيدن به  اين هدف سرمايه گذاري وسيعي را آغاز كرد ولي در زمان  تحقق رويايش در سال 1969 ديگر زنده نبود برادر ديگر وي  بنام ادوارد كندي نيز سعي خود را براي رسيدن به  مقام رياست جمهوري انجام داد ولي در ماجراي مشكوك قتل  يكي از منشي هايش كه به پرونده سازي براي وي منجر شد از تصميمش صرفنظر كرد.  بسياري از مردم آمريكا ماجراي مفقود شدن هواپيماي حامل  جان اف. كندي(پسر)راخاصه با توجه به آنچه بر سر دو برادر ديگر وي آمده است پاپوشي براي ادوارد كندي مي دانند.  ادوارد كندي هم اكنون سناتور ايالت ماساچوست مي باشد.  خانواده كندي عليرغم ميليونر بودن ثروت افسانه اي ندارند و از نظر اقتصادي چندان مهم نمي باشند. 
