 راديو اتحاديه ميهني كردستان عراق، جناح بارزاني را به  از سرگيري جنگ تبليغاتي و تلاش براي به بن بست كشاندن  گفت وگوهاي صلح واشنگتن متهم كرد.  به گزارش خبرگزاري جمهوري اسلامي از سنندج، اين راديو ديروز گفت: حزبدمكرات كردستان عراق با مطرح كردن ادعاي  واهي حمايت اتحاديه ميهني ازنيروهاي پ. ك. ك درصدد بحراني  كردن اوضاع شمال عراق است.  اين منبع گفت: مطرح كردن اين ادعاعلاوه بر نقض آشكار توافق هاي به دست آمده، در مذاكرات اخير واشنگتن، تلاش  جناح بارزاني براي ترغيب ارتش تركيه به لشگر كشي به  مناطق تحت كنترل اتحاديه ميهني است.  راديو اتحاديه ميهني افزود: پافشاري جناح بارزاني براين  ادعاي واهي هيچ گونه توجيهي نداشته و نتيجه اي جز از سرگيري اختلافات نخواهد داشت.  راديو حزب دمكرات كردستان عراق در يك ماه اخير دو بار اتحاديه ميهني را به حمايت از نيروهاي پ. ك. ك در كردستان  عراق متهم كرده است.  نمايندگان اتحاديه ميهني و حزب دمكرات در جريان دوردوم  گفت و گوهاي صلح كه اواخر ماه گذشته به سرپرستي آمريكا در واشنگتن برگزار شد، در زمينه توقف جنگ تبليغاتي به  توافق رسيدند.  از سوي ديگر، عراق كميسيون ويژه خلع سلاح سازمان ملل  (انسكام)را متهم كرد كه در صدد مخفي سازي محتواي واقعي  آزمايشگاه خود در بغداد برآمده است.  به گزارش خبرگزاري فرانسه از بغداد، خبرگزاري رسمي عراق  با اشاره به اينكه اعضاي انسكام كه با دولتهاي آمريكا و انگليس ارتباط دارند احتمالا چند چيز را در آزمايشگاه در مورد مواد شيميايي مخفي خواهند كرد، افزود: اين اطلاعات  از منابع رسانه اي در مقر سازمان ملل در نيويورك به دست  آمده است. 
