 (بخش پاياني) با مروري بر ادبيات تحقيقي(كه در شماره هاي گذشته انجام  گرفت)دوباره به نقطه اي رسيديم كه همان مرجع گريزي و فراساختاري بودن فرامدرنيسم است. تصاوير يك نمايش كوتاه  پر است از شرايط مادي - اجتماعي مختلف كه هر گروهي بسته  به نياز و انديشه خود مي تواند آن را برداشت نمايد.  مثلا" در سريالي كه اولين مهاجرتهاي امريكاييان را نشان  مي دهد، پيرمردهاي سنتي آن قسمتهايي را دوست دارند كه  مربوط است به درگيري با سرخپوستان و پيروز شدن بر آنها،  در صورتي كه سرخپوستان حركت گله هاي "بوفالو" برايشان  خوشايند است. در فرامدرنيسم، معني گريزي بر شرايط ايجاد آن ترجيح دارد، براي همين طبق نظر بوريلارد توده ها به  واسطه تواناييشان، در فهم تصاوير فرامدرن، مقاومت نشان  مي دهند. اما در اين تصاوير لذتي نهفته است كه به سادگي  با احساسات سطحي قابل درك مي باشد. مثلا" فيلمهاي  فرامدرنيستي درباره تاريخ امريكا معاني وحشي و متمدن را هم براي سفيدپوستان و هم براي سرخپوستان، در ارتباط با انواع اطاعت و قدرت به كار مي برد، اما اين فيلمها قادرند احساسات بي قدرتي و حيات را تحريك كرده و اهميت  آن را بالا و پايين كنند، زيرا اين مفاهيم در زندگي  واقعي هم مستقيما" قابل جابه جايي هستند- همين انتقال  معني را در تحقيق چووچو(1990)در مورد زنان كره اي و امريكايي شاهد هستيم، در واقع اينجا هم معانيي همچون حق  همسري، اطاعت و قدرت به شكل جابه جا و در دو فرهنگ  متفاوت سيلان مي يابد.  پس فرامدرنيسم را مردمي توليد كرده اند كه رفتارهاي  متعدد و قابل انتقال را در شرايط روزمره زندگي خود تجربه  مي كنند، يا به قول جيمسون(1984)، فرامدرنيسم جنبشي است  كه براساس دستاوردهاي اخير سرمايه داري شكل گرفته است.  در ابتداي سرمايه داري ما با نوعي تمركز نخبگان سروكار داريم، تمركزي كه بيشتر در عرصه فرهنگ همراه است با تخصصهاي خلاق عمدتا" آكادميك. اما در مورد اكثريت توده،  تابعيت از نخبگان وجود ندارد، بلكه كم كم آگاهي فرامدرن  تمامي جامعه را با هم در برمي گيرد. در واقع اين جنبش،  ماهيتي جهاني يا تاريخي يا منطقه اي ندارد، بلكه خصوصيت  آن را غناي انديشه(به مفهوم عام آن)ايجاد كرده است و محور اصلي اين غنا هم "رد همنوايي "يا" همسان گريزي "است.  بحث عملي اين امر وابسته است به شناخت گسترده شدن قدرت  عمل توده. واقعيت آن است كه در ابتداي عصر سرمايه داري و با تحقق يافتن جنبش اجتماعي اوليه، مسئله نمايندگان  اجتماعي در كشورها مطرح شد در واقع، اين دوران شاهد توانا شدن انسانها بر شناخت منافع اجتماعي شان بوده است.  منتهي اين منافع در ابتدا بيشتر بعد سياسي داشت كه البته  از زد و بندهاي آن نيز دور نبود و در حقيقت داراي اهميت  فردگرايانه بود. اما امروزه قضيه نمايندگي به آن چنان  حوزه وسيعي از فرهنگ غيرسياسي دست يافته است كه اولا"  تمايز اجتماعي بي رنگ شده است، ثانيا" حق انتخاب پديد آمده است.  در واقع، با بحث فوق ما بنياد فرامدرنيسم را در جامعه با مفاهيم عدم تمايز اجتماعي و حق انتخاب عمومي پيگيري  نموديم. اما در فضاي باز سياسي، به عنوان دستاورد سرمايه داري، امروزه تعادلي جديد پديد آمده است. در ابتدا اعتقاد بسياري از فعالين اجتماعي بر آن بود كه  بهترين حوزه نبرد اجتماعي همان سياست است، اما به مرور اين حوزه ابتدا از حوزه جغرافيايي حالت منطقه اي يافت و سپس از حيث مضمون شامل موضوعات فرهنگي، اجتماعي، هنري و..  . گرديد. پس داناي كل دوران جديد به اجزايي تبديل شد كه  با نام نمايندگان گروه ها يا جرگه هاي اجتماعي شهرت  يافته اند. اما اين رويه به شكلي راديكال و براساس شرايط مادي، نه به صورتي اتفاقي، پيش آمد يعني ابتدا شرايط مادي فرايند تمركز را پديد آورده، سپس تمركز امكان پديد آمدن تخصصها را ايجاد نمود. تخصصها نيز در سطوح مناطق  مختلف كارايي را براي كل نظام اجتماعي فراهم آوردند.  واقعيات فوق در شرايط سرمايه داري جديد ساختمند شد،  ساختي كه در تك تك اجزا باعث شناخت تفاوتها و مشخصات  آنها مي گردد، ولي در كل، قدرت نقالي يا قصه گويي را از بالا مي گيرد و اين اجزا هستند كه هر يك به نوبه خود و به حسب ضرورت راهكارها را ارائه مي دهند و اين البته  انعطاف فرامدرنيسم است. پس طبق نظر بوريلارد فرامدرنيسم  دو نكته كليدي را نظر دارد: اول آنكه فرامدرنيسم قدرت  معني سازي موجود تابع(تحت سلطه)را رد مي كند، زيرا از منابع و فرايند رشد اجتماعي محروم است. دوم آنكه صاحبان  قدرت نيز هنوز كاملا" معناي سلطه را از دست نداده اند.  بنابراين توليد انديشه و هنر هنوز وابسته به اين دو جايگاه است. اما آنچه كه مسلم است و نتيجه نهايي بحث  ماست، استراتژي نخبه گرايي است كه جاي خود را به تنوع  نمايندگي داده است. وقتي اين تنوع رواج يافته است. شاهد پيدايش فرامدرنيسم هستيم.  اما فرامدرنيسم هم بايد مدام مورد داوري قرار گيرد، زيرا عرضه كننده بينشهاي واحد، همه گير و ارزشمندي در فرهنگ  معاصر نمي باشد. در واقع فرامدرنيسم هنوز هم به بينشهاي  سياسي بسيار وامدار است، براي همين فرامدرنيسم بيش از هر چيز نيازمند تغييرات جدي در عرصه ماديت اجتماعي است.  نوشته: جان فيسك  ترجمه: رضا سرسختي عراقي 
