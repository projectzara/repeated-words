 ماهواره لندست 7 متعلق به سازمان ناسا اخيرا تصويررنگي  كاملي از محل برخورد بزرگترين شهابسنگ برخورد كرده با زمين تهيه و ارسال كرده است. بنابه اطلاعاتي كه در اين  تصوير گنجانيده شده برخورد اين شهابسنگ بسيار عظيم با سطح كره زمين حلقه هايي ازصخره هاي شكسته در اطراف محل  فرود پديد آورده كه شباهت زيادي به امواج حاصل از افتادن  سنگ در آب دارد.  اين تصوير جديد روز دوشنبه گذشته در همايشي علمي در ژوهانسبورگ پايتخت افريقاي جنوبي ارايه شد. تصوير مزبور كه از حفره وردفورت از فضا تهيه شده بحث هاي داغي را درمورد قطرواقعي اين حفره دامن زده است كه طبق محاسبات  فعلي قطر آن به 155مايل مي رسد.  تصوير ارسالي از لندست 7 كه با استفاده از 7 طيف متفاوت  نور تهيه شده حاكي از آن است كه حفره وردفورت حدود 2 ميليارد سال پيش ازاين بر اثر برخورد شهابسنگي آسماني به  قطر تقريبي 5 مايل در 75مايلي جنوب غربي ژوهانسبورگ  امروزي به وجود آمده است.  حفره وردفورت علاوه بر اينكه بزرگترين حفره ناشي از برخوردشهابسنگ بر سطح زمين است يكي از غني ترين انباشته  هاي طلاي دنيارا نيز درخود دارد و اكنون دانشمندان در حال تحقيق برسر اين مسئله اند كه آيا برخورد اين شهابسنگ  با اين نقطه از زمين نقشي هم در غني شدن انباشته هاي  طلاي آن دارد و يا اينكه شهابسنگ درتركيبات كاني خود طلا داشته است. 
