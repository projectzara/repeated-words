 بررسي وضعيت آب و هوايي كشور در ده ماه گذشته  گروه شهري: بررسي وضعيت آب و هوايي كشور طي ده ماه  گذشته نشان مي دهد كه عوامل جوي كه تاثير بسزايي درايجاد بارندگي درسطح كشور داشتند به خوبي عمل نكرده وسبب كاهش  بارندگي طي اين مدت شده اند.  كارشناسان امور هواشناسي مي گويند: حركت سيستم هاي آب و هوايي بالاخص سيستم پرارتفاع جنب حاره اي و سيستم هاي  مديترانه اي نقش بسزايي درايجادبارندگي سطح كشوردارند.  به گفته اين كارشناسان براي ريزش باران بايستي سيستم  پرارتفاع جنب حاره ازسطوح فوقاني جو از اواسط سال ازسمت  عرض هاي بالا به سوي عرض هاي جنوبي منتقل گردد. كه اين  سيستم طي سال گذشته درعرض هاي بالاتر باقي ماندو سبب شد كه امواج غربي كه معمولا" توام با سيستم هاي باران زاي  مديترانه اي هستند، توانايي نفوذ به لايه هاي پايين تر و ازجمله عبور از كشور رانداشته باشند.  گزارش سازمان هواشناسي كشورنيز حاكي است درطي سال گذشته  سيستم پرفشارقطبي سطح كوچكتري رانسبت به نرمال داشته و هواي سرد آن توانايي نفوذ به عرض هاي جنوبي تر و در نتيجه رانش سيستم پرارتفاع حاره اي را ازموقعيت خود به  سوي عرض هاي پايين تر نداشته است.  بنابراين گزارش سيستم هاي كم فشارمديترانه اي و سوداني  كه عامل اصلي ايجاد بارش دركشور هستند درطي اين مدت شكل  نگرفته و كشور را تحت تاثيرقرار ندادند. اين امر سبب شد تاميزان بارندگي و نزولات جوي در سال گذشته كاهش يافت.  به گزارش سازمان هواشناسي ازابتداي سال جاري نيز زبانه هاي مركز پرفشارازسوي عرض هاي بالاتر، نوارشمالي  كشور را تحت تاثير قرار مي دهد، در نوارجنوبي كشور هم  سيستم كم فشار فصلي، حرارتي موسوم به مانسون حاكميت  يافته است.  براين اساس طي سال زراعي گذشته ازتاريخ اول مهرماه 77 لغايت 25 تيرماه جاري شهرهاي آستارا با 10 هزار و 292 ميلي متر و زاهدان با 51 ميلي متر به ترتيب از بيشترين و كمترين ميزان بارندگي در اين مدت برخوردار بودند.  همچنين طي اين مدت تهران با2/142 ميلي متر بارندگي در رديف شهرهايي قرار گرفت كه كمترين ميزان  بارندگي را طي اين مدت شاهد بوده است. 
