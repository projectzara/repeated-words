 گروه شهري: مشاور وزير نيرو درامورزنان گفت: با بهينه  كردن مصرف منابع انرژي از طريق استفاده درست و منطقي،  مي توان به حفظ اين منابع حياتي كمك كرد.  فريده عباسي ديروز در گفت وگو با خبرنگار گروه زنان و خانواده افزود: ارزان بودن انرژي خود موجب مصرف بي رويه  آن مي گردد. وي گفت: هم اكنون به دليل غني بودن منابع در كشور، انرژي با هزينه هاي بسيار كمتر از هزينه هاي واقعي  عرضه مي گردد.  عباسي اعلام كرد: شاخص استاندارد سرانه مصرف روزانه آب براي هر فرد 150 ليتر مي باشد در حالي كه اين ميزان در كشور 320 الي 360 ليتراست كه باتوجه به منابع آبي كشور بايد 200 ليتر باشد مشاور وزير نيرو، با اشاره به ميزان  نزولات جوي در كشور گفت: سالانه اين ميزان حدود 413 مترمكعب است كه 130 ميليارد مترمكعب آن قابل دسترس است  كه از اين ميزان فقط 87 ميليارد مترمكعب باتوجه به  امكانات موجودمصرف مي شود. وي افزود: امسال نسبت به سال  گذشته حدود 25 الي 30 درصد كاهش نزولات جوي داشتيم كه  اين امر معضل كم آبي در بيشتر شهرها را به همراه  خواهدداشت. عباسي تاكيد كرد: درچنين شرايطي استفاده بهينه  از منابع آبي موجودضرورتي اجتنابناپذير است.  وي گفت: زنان كشور به عنوان مربيان اصلي و پرورش دهندگان  نسل آينده مي توانند تاثير بسزايي در تغيير رفتار و عادت  خانواده، محيط كار و نيزاطرافيان داشته باشند. 
