 گروه شهري: معاونت درمان و دارو دانشگاه علوم پزشكي و خدمات بهداشتي و درماني شهيد بهشتي طي اطلاعيه اي اعلام  كرد اين معاونت در ارتباط با وظايف قانوني خود در امر نظارت بر امور درمان، در اوايل سال گذشته با تلاش و پيگيري كارشناسان ويژه نظارت، فردي را كه فاقد صلاحيت در امور پزشكي و دارويي بود و با جعل عناوين غيرمجاز نظير پروفسور و متخصص در يكي از نقاط شمال شهر تهران مشغول  فعاليت درماني بود، شناسايي نموده و همراه با پرونده  مربوطه در تاريخ 7/2/77 تحويل مراجع قضايي ويژه تخلفات  پزشكي دادند.  معاونت درمان و دارو اين دانشگاه از مديران مطبوعات كشور درخواست كرد قبل از چاپ آگهيهاي تبليغاتي در زمينه هاي  پزشكي، دندانپزشكي، فيزيوتراپي، آمبولانس خصوصي، پزشك و پرستاري در منزل و غيره مراتب را از طريق دانشگاههاي  علوم پزشكي يا سازمان نظام پزشكي كشور استعلام نمايند.  همچنين شهروندان گرامي مي توانند در صورت مشاهده تخلفات  پزشكي در محدوده عملياتي اين دانشگاه شامل شهرستانهاي  ورامين، پاكدشت، دماوند، فيروزكوه و مناطق شمال، شرق و ] شميرانات مناطق شهرداري يك، دو، سه، چهار، هفت، هشت،  دوازده، سيزده، چهارده و پانزده(ضلع شمالي بزرگراه بعثت) [ مراتب را به دفتر مديريت نظارت بر امور درمان به نشاني  تقاطع شريعتي و استاد مطهري - ساختمان شماره 3- طبقه پنجم  اطلاع دهند. 
