 گروه شهري: قائم مقام مديرعامل سازمان تامين اجتماعي  كشور گفت: هزينه درمان اين سازمان امسال با 22 درصد افزايش به دو هزار و 310 ميليارد ريال رسيده است. سيدتقي  نوربخش هزينه درمان سازمان تامين اجتماعي رادر سال گذشته  يكهزار و 800 ميليارد ريال عنوان كرد. وي همچنين گفت:  بودجه درمان مستقيم اين سازمان نيز از حدود 600 ميلياردريال در سال گذشته به 830 ميليارد ريال در سال  جاري رسيده است.  به گفته وي اين ميزان اعتبارات درماني درطول فعاليت  سازمان تامين اجتماعي بيشترين افزايش را نشان مي دهد. وي  افزود: براساس اصل 29 قانون اساسي ارايه خدمات درماني به  عهده دولت است و اعتبارات آن از محل پرداخت هزينه  بيمه شدگان، كارفرمايان و بودجه دولتي تامين مي شود.  معاون درمان سازمان تامين اجتماعي همچنين در مورد طرح  ادغام بيمه خدمات درماني و بيمه تامين اجتماعي گفت: اين  سازمان مخالفت خود را با اين طرح اعلام داشته است.  به گفته وي تصويب اين طرح نه مشكلي از بيمه خدمات  درماني حل خواهد كردو نه موجب كارآمدي سازمان تامين  اجتماعي خواهد شد.  تلفن به همشهري  سلب اعتماد از بانك تجارت  بانك تجارت طي اطلاعيه اي كه در رسانه هاي گروهي منعكس  شد اعلام كرد براي افتتاح حساب پس انداز قرض الحسنه  جوايزي در نظر گرفته شده و تاريخ قرعه كشي را سه ماه پس  از افتتاح حساب در نظر گرفتند اينجانبه در تاريخ اول  بهمن ماه 77 مبلغ 20 ميليون ريال به حساب پس انداز قرض الحسنه واريز كردم به اين اميد كه سه ماه بعد احتمالا" مشمول جايزه اي بشوم. الان حدود دو ماه از تاريخ وعده مقرر گذشته اما هنوز از قرعه كشي بانك تجارت  خبري نيست. به اين ترتيب علاوه بر اين كه اينگونه  تبليغات موجب سلب اعتماد مردم مي شود، بايد انتظار داشت  مراجعي باشند كه با اينگونه نابساماني ها شديدا" برخورد كنند.  نام محفوظ استخدام برخلاف شرط اشتغال !  در تاريخ 8/8/77 در آزمون استخدامي تامين اجتماعي براي  استان گيلان شركت كردم. در مرحله اول در مصاحبه حضوري  پذيرفته شدم. طبق يكي از شرايط شركت در آزمون عدم اشتغال  به تحصيل در مراكز آموزشي از جمله شرطها بود. با توجه به  اين كه تنها دو نفر از مجموع شركت كنندگان باقي مانده  بود.(اينجانب و يك خانم ديگر)متاسفانه برخلاف شرط عدم  اشتغال اين خانم كه در دانشگاه تربيت مدرس در رشته  فوق ليسانس مشغول تحصيل مي باشد به عنوان فرد مورد نظر انتخاب و استخدام شده است.  نام محفوظ صدور مجوز براي همطرازي  عده اي از دبيران شاغل در آموزش و پرورش تهران هستيم كه  اخيرا" در مقطع فوق ليسانس از دانشگاه فارغ التحصيل  شده ايم و درخواست برخورداري از مزاياي طرح همطرازي  كاركنان دولت را داريم كه متاسفانه مدتي است صدور مجوزهاي مربوطه از سوي سازمان امور اداري و استخدامي  كشور متوقف شده است. تقاضا مي شود در جهت برقراري حق و عدالت نسبت به ادامه صدور مجوز براي برخورداري از مزايا اقدام لازم مبذول گردد.  نام محفوظ خلف وعده شركت ايران كاوه  در بهمن ماه سال 77 با فروش وسيله نقليه خود مبلغ پنجاه  ميليون ريال به حساب شركت ايران كاوه واريز كردم تا طبق  شرايط اعلام شده از طرف شركت مزبور در سه ماهه اول سال  جاري(78)يك دستگاه كاميونت(بادسان)به اينجانب تحويل  شود. اينك كه به شركت ايران كاوه مراجعه مي كنم مي گويند تاريخ تحويل تا شهريور ماه 78 به تاخير افتاده است. از آنجا كه به دليل فروش وسيله نقليه خود كه در واقع وسيله  امرار معاش من بود بايد 5 ماه ديگر بيكار بمانم تا احتمالا" كاميونت تحويل من شود بنابراين وزارت صنايع  بايد ترتيبي اتخاذ كند كه شركت هاي وابسته به وعده هاي  خود بخصوص در مورد زمان تحويل طبق قرارداد و اطلاعيه ها عمل كنند تا افرادي چون من بيكار و سرگردان نمانند.  متقاضي رديف 579 امير آروان  تاخير در پرداخت حقوق  از طرف پرسنل وابسته به شركت پيمانكار صندوق بازنشستگان  زيرنظر شهرداري منطقه 20 تهران صحبت مي كنم. كاركنان اين  شركت مشكل دريافت حقوق دارند چرا كه حقوق هر ماه اين  گروه را بيستم يا بيست و پنجم ماه بعد پرداخت مي كنند كه  اين امر براي پرداخت كرايه خانه و تعهدات ديگر مشكلاتي  را در پي دارد. از شهرداري منطقه 20 تقاضا داريم در اين  مورد اقدام كنند، گرچه مسئولان مربوطه مي گويند مطالبات  پيمانكار به موقع پرداخت مي شود، اما پيمانكار نيز مدعي  است مطالبات آنها هميشه با تاخير تسويه مي شود.  كارمند صندوق بازنشستگان  هفت اقليم  ماهيهاي رودخانه گدار نقده تلف شدند    رئيس اداره حفاظت محيط زيست شهرستان مهاباد گفت: بيش از 10 هزار پرنده مهاجر سار وارد منطقه مهاباد شدند. جعفر صديقي ديروز افزود: اين پرندگان مهاجر همه ساله از مناطق  گرمسير از جمله آفريقا و هندوستان وارد اين منطقه شده و بيشتر در مناطق كشاورزي و از جمله گندم زارهاي دشت  شهرويران زيست مي كنند. به گفته وي اين پرندگان نقش مهمي  در از بين بردن انواع آفات گياهي به خصوص حشرات در مزارع  كشاورزي دارند. صديقي افزود: باتوجه به خشكسالي هاي اخير اين پرندگان در مناطق نزديك به آب و به صورت دسته هاي صد و هزارتايي در مزارع ديده مي شوند. وي يادآور شد: تالاب هاي سواحل جنوبي درياچه اروميه با 30 هزار هكتاربه دليل  برخورداري از شرايط زيست محيطي مناسب داراي اهميت  بين المللي بوده و يكي از زيست گاه هاي اصلي پرندگان در كشور به شمار مي رود رئيس اداره محيط زيست مهاباد اضافه  كرد: تالابهاي باباحيدر، درگه سنگي، قوپي باباعلي، گروس،  يادگار لو و قره قشلاق از عمده ترين زيستگاه هاي  آبي پرندگان مهاجر در جنوب درياچه اروميه مي باشند.  همه ساله بيش از 50 هزار پرنده از انواع مختلف وارد تالابها و سواحل جنوب درياچه اروميه مي شوند. 
