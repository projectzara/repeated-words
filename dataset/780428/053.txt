 گروه شهرستانها: بنياد ايران شناسي به منظور شناساندن  جنبه هاي گوناگون اقتصادي، فرهنگي، جلوه هاي طبيعي و جاذبه هاي گردشگري كشور، بيش از 700 هزار مورد اطلاعات  گردآوري مي كند.  به گزارش خبرنگار همشهري از قزوين، نايب معاون اداري و مالي بنياد ايران شناسي، اطلاعات 300 هزار مورد آن از اين تعداد را ضروري و حياتي دانست و گفت: تاكنون 16 هزار مورد اطلاعات گردآوري شده كه بزودي براي بهره برداري در اختيار دستگاههاي ذيربط قرار مي گيرد.  اين اطلاعات همچنين از طريق شبكه هاي اطلاع رساني جهاني،  به اطلاع مردم ديگر كشورها خواهد رسيد. 
