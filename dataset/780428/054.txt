 گروه شهرستانها: مدير كل بهزيستي استان اردبيل در جمع  خبرنگاران استان از اجراي طرح شبه خانواده در اين استان  خبر داد.  به گفته وي براساس اين طرح كودكان بي سرپرست به جاي  اينكه به صورت جمعي نگهداري شوند، به خانواده ها سپرده  مي شوند و تمامي هزينه هاي نگهداري آنان از سوي اين  سازمان به خانواده ها پرداخت شود.  به گزارش خبرنگار همشهري در اردبيل دكتر اعظمي خاطر نشان  كرد: با اجراي اين طرح علاوه بر برخورداري كودكان از مزاياي محيط گرم خانواده، هزينه هاي نگهداري اين كودكان  نيز به طور قابل توجهي كاهش مي يابد.  وي تعداد كودكان بي سرپرست استان را كه هم اينك براساس  اين طرح به خانواده ها سپرده شده اند 300 نفر ذكر كرد و در ادامه با بيان اين كه تنها 2 درصد از كودكان اردبيلي  قبل از مدرسه وارد دوره هاي پيش دبستاني مي شوند، كمبود مهدكودك در استان را از مهمترين مشكلات اين سازمان دانست  و يادآور شد: براساس تحقيقات معاونت امور اجتماعي سازمان  بهزيستي كشور كودكاني كه در استان دوره هاي پيش دبستاني  را سپري نكرده اند، به دليل عدم تسلط و آشنايي كامل به  زبان فارسي در حدود 4 سال از همتايان خود كه وارد مهد كودكها شده اند، از لحاظ يادگيري ودرك مطلب عقب هستند.  دكتر اعظمي همچنين محيطهاي شهري استان اردبيل را براي  تردد معلولين نامناسب توصيف كرد و خواستار توجه بيشتر مسئولين سازمانهاي مسكن و شهرسازي و شهرداري به اين امر شد.  وي راه اندازي مركز ژنتيك در استان شامل بخش هاي مشاوره  و آزمايشگاه، گشايش مركز نگهداري معلولين، تجهيز مركز مشاوره روان شناسي، بهره برداري از كتابخانه تخصصي  بهزيستي، راه اندازي مراكز كار درماني در شهرهاي گرمي،  خلخال، مشكين شهر و پارس آباد وافتتاح كتابخانه مجتمع  بهزيستي ننه كران با مشاركت يونيسف را از طرحهاي اصلي  اين اداره اعلام كرد كه در هفته بهزيستي به بهره برداري  مي رسد. 
