   قرقاول يكي از زيباترين و پرجمعيت ترين پرندگان ايران  است اين پرنده رنگين بال در بيشتر جنگلهاي شمال كشور زيست مي كند، قرقاولهاي ايران همه از يك گونه اندولي با توجه به پراكندگي جغرافيايي و تفاوتهاي ظاهري، برخي آنها را شامل 4 زيرگونه منطقه ارسباران و دشت مغان، قرقاولهاي  تالش از آستارا تا چالوس، قرقاولهاي گلستان از حدود بابل  تا پارك گلستان و قرقاولهاي سرخس در جنگلهاي اطراف  رودخانه مرزي هريرود مي دانند.  قرقاولها وابستگي زيادي به جنگلها و بوته زارها دارند،  آنها معمولا" در جنگلها استراحت ودر نقاط باز و كم درخت  و كشتزارها به تغذيه مي پردازند.  جنس نر و ماده اين پرنده كاملا" با هم تفاوت دارند و رنگ  پر آنها برحسب زيرگونه، جنس و سن تغيير مي كند. نرهاي  بالغ پروبال رنگين و پرزرق و برق ودمي درازتر و سر و گردن آنها به رنگ سبزتيره براق است. در قرقاولهاي ماده  رنگ پرها نخودي تيره با لكه هاي قهوه اي زياد به رنگ  محيط اطراف است كه باعث مي شود در دوران طولاني خوابيدن  روي تخمها و زمان پرورش جوجه ها از ديد دشمنان پنهان  بماند.  در جنس نر سروگردن غالبا" به قرقاولهاي نابالغ از لحاظ دم شبيه به كبك و داراي دمهاي كوتاه هستند و از اين لحاظ بايستي آنها را با كبكها حتي زماني كه به همراه  قرقاولهاي بالغ ديده مي شوند، تشخيص داد.  قرقاولهاي نر صدايي شبيه به كور- كور دارند و غالبا" به  هنگام هيجان و تحريك سروصداي زيادي در زيستگاه خويش  ايجاد و با بال زدنهاي متعدد و پرشهاي ناگهاني جلبنظر مي كنند.  قرقاول پرنده اي بسيار تيز پرواز است و با حالتي خاص به  هنگام نشست و برخاست توجه انسان را بخود جلب مي كند. در كشورهايي كه داراي پوشش جنگلي پراكنده اي هستند، در حاشيه جنگلها در اراضي مردابي، ني زارها و بوته زارها و گاهي در باغهاي بزرگ اين پرنده را مي توان ديد. در اراضي  زراعي نيز اين پرنده به چرا و تغذيه مي پردازد. تمامي  قرقاولها ي بومي جنوب غربي آسيا از گروه قرقاولهاي گردن  سياه هستند كه پرهاي گردن آنها به رنگ ارغواني تيره و داراي قدي كوتاه و فاقد طوق گردني هستند و رنگ عمومي  پرهاي آنها خرمايي روشن است.  يك كارشناس آموزش محيط زيست استان مازندران گونه ايراني  قرقاولها را از نژاد مربوط به بخشهاي خزري مي داند كه  داراي پرهايي به رنگ سفيد در زيربال و رنگ عمومي نارنجي  متمايل به قرمز در بخشهاي بالاي بدن مي باشند. به گفته  وي، جنگلها، مراتع، بوته زارها، مزارع و باغات، مناطق  جلگه اي متنوع زيستگاه قرقاولهاي ايراني در نوار ساحلي  شمالي درياي خزر از رامسر تا ميانكاله است و به دليل  تنوع زيستگاهي، اين پرندگان تمامي مناطق دشتي تا كوهستاني استان مازندران را به عنوان زيستگاه خود برگزيده اند. قرقاول ايراني با شرايط محيطي زيستگاههاي  شمال كاملا" سازگاري داشته و بطور دائم و فصلي از آنها استفاده مي كند و برحسب عادات و رفتار از نظر لانه گزيني،  پناه و عادات غذايي و توليدمثل، بخشهاي مختلف اين  زيستگاهها را اشغال كرده اند.  سينا معماري افزود: قرقاولهاي شمال ايران داراي پروبال  بسيار رنگارنگ هستند نرها حدود 7875 سانتيمتر و ماده ها بين 53 تا 62 سانتيمتر طول دارند. سر اين پرنده به رنگ  سبز سير براق و پوست برهنه دور چشمش قرمز روشن است و گوشپرهاي كوچكي دارند. رنگ پروبال برحسب نژاد، سن و اصل  پرنده متغير است ولي معمولا" طوق گردني سفيد دارد. رنگ  بدن پرنده ماده قهوه اي با زمينه نخودي است و دمي دراز ولي كوتاه تر از پرنده نر دارد. اين پرنده هنگام احساس  خطر پرواز نمي كند بلكه بسرعت مي دود و پنهان مي شود.  پروازش سريع و آغازش پرصداست. در ارتفاع كم پرواز مي كند و مدت پروازش معمولا" كوتاه است.  مديركل محيط زيست استان مازندران نيز قرقاولي را كه  پرنده خاص استان مازندران است، معروف به "تيرنگ "مي داند كه از پرندگان سمبل اين استان بشمار مي رود و از زيبايي  آواز و ظاهر، بويژه در نوع نر برخوردار است.  محمدرضا روشن ضمير فصل بهار را فصل تخم گذاري و جوجه آوري قرقاول مي داند و مي گويد: در حال حاضر به  دليل مناسب بودن شرايط زيست و تلاش محيط بانان براي  جلوگيري از شكار بي رويه و حساسيت و همكاري مردم در حفظ اين گونه، جمعيت قرقاول در مازندران به نحو چشمگيري  افزايش يافته است.  وي حمايت حاشيه نشينان جنگل و باغداران حاشيه روستاها را يكي از عوامل مهم افزايش جمعيت اين پرنده مي داند كه در حال حاضر از شرايط مطلوب و رضايت بخشي برخوردار است. به  گفته روشن ضمير، پراكنش قرقاول در ساحل درياي خزر از ميانكاله تا ارتفاعات مناطق جنگلي هزار جريب نكا- نخ كش  بهشهر- دودانگه و چهاردانگه ساري - لفور سوادكوه - بابل  كنار و بندپي بابل، چلا و آمل و منطقه حفاظت شده البرز شمالي، دو هزار و سه هزار تنكابن جواهرده، سادات محله و گالش كلا رامسر است.  ساري- خبرنگار همشهري 
