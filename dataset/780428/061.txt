 گروه شهرستانها: با هدف گسترش انجام مراسم سنتي مذهبي  مسيحيان امكانات بيشتري به كليساها تحويل مي شود.  به گزارش خبرنگار همشهري در اروميه وزير فرهنگ و ارشاد اسلامي با حضور در مراسم سنتي مذهبي مسيحيان در آذربايجان غربي گفت: با گسترش امكانات لازم در كليساها تلاش مي شود مشتاقان انجام مراسم مذهبي مسيحيت، بيش از پيش به اين مكانها جلب شوند.  وي همچنين وجود يك اركستر سمفونيك مجهز را براي اجراي  مراسم مذهبي در كليسا ضروري خواند.  دكتر مهاجراني با اشاره به مشتركات اعتقادي انسانها،  مسيحيت را دين توحيد خواند و گفت: همه آئين ها در ايمان  مذهبي گوهر مشترك دارند و دين متناسب با حقيقتي است كه  انسان بدان دسترسي پيدا مي كند.  كليساي طاطائوس در شهرستان چالدران و در كنار دهكده قره  كليسا قرار گرفته و از سال 1334 با شماره 405 در فهرست  آثار ملي كشور به ثبت رسيده است.  طائوس رسول يكي از حواريون حضرت مسيح بوده كه در سال 48 ميلادي در منطقه قره كليسا به شهادت رسيده است. 
