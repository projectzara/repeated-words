 گروه شهرستانها: عدم پاسخگويي به نيازهاي واقعي ايجاب مي كند كه در مورد نتايج سرمايه گذاريهاي موجود بازنگري  شود تا در صورتي كه در هر يك از بخشها ضرري متوجه كشور باشد با تغيير ماهيت و عوض كردن خط توليد راه حلهاي  مناسب جستجو شود.  به گزارش خبرنگار همشهري در تبريز استاندار آذربايجان  شرقي كه در همايش فعاليت زمينه ساز تنظيم برنامه سوم در جمع فرمانداران، مديران دستگاههاي اجرايي و كارشناسان  آذربايجان شرقي سخن مي گفت، با اشاره به يارانه هايي كه  از سوي دولت پرداخت مي شود، توجه به بخش خصوصي در برنامه ريزيهاي كلان كشور را مورد تاكيد قرار داد و گفت:  دولت در كشور ما آن قدر بزرگ و متورم شده كه فقط براي  خود برنامه ريزي مي كند.  يحيي محمدزاده در بخش ديگري از سخنانش به سابقه  برنامه ريزي در كشور اشاره كرد و گفت: مقايسه نظام  برنامه ريزي ايران با كشورهاي ديگر نشان مي دهد كه ما نتوانسته ايم از روند برنامه ريزي بهره مناسبي ببريم و توجه به مفاهيمي چون برنامه ريزي و پژوهش، بيشتر ظاهري و سطحي است و كمتر به عمق آن توجه مي شود.  وي همچنين گفت: در برخي مقاطع برنامه هايي تهيه شده كه  نتايج آن با روح و سياستهاي كلان تفاوت داشته است، آنچه  پيش بيني شده يا قابل اجرا نبوده و يا نيازمنديها و تقاضاهاي ديگري مطرح شده است.  استاندار آذربايجان شرقي با استناد به اين كه اسلام و قرآن همواره ما را به يك برنامه ريزي استراتژيك و كلان  دعوت مي كند، به تشريح مشكلات عدم برنامه ريزي در 10 سال  اول انقلاب به دليل جنگ تحميلي پرداخت و توجه به  واقعيتها را يكي از راههاي رسيدن به كرامت برشمرد.  وي همچنين با تاكيد بر ضرورت جامعيت و كلان نگري در تنظيم برنامه سوم اظهار داشت: متاسفانه تفكر نظم و برنامه ريزي در جامعه ما هنوز نهادينه نشده در حالي كه  ما بايد سعي كنيم مطابق برنامه هاي از پيش تعيين شده  حركت كنيم، نه اين كه به اهداف ديگري برسيم و آنچه  پيش بيني شده بود، تنها بر روي كاغذ بماند. 
