 گروه شهرستانها: كنگره بين المللي بزرگداشت ابوالوفا بوزجاني، آذر ماه امسال در تربت جام برگزار مي شود.  به گزارش خبرنگار همشهري در تربت جام، ابوالوفا محمد بن يحيي بن اسماعيل بوزجاني رياضيدان و منجم معروف  ايراني(328388 ه-. ق)معاصر با ابوريحان بيروني،  ابونصر عراقي، خجندي و ابوعلي حبوبي بوده است.  وي در سال 348 هجري قمري و در سن 20 سالگي به بغداد مهاجرت و به كارهاي نجومي و مهندسي در دوره ديلمي ها پرداخت.  اهميت آثار وي نيز بيشتر در مثلثات و در محاسبه وترها،  سينوس و تانژانت است كه با فرمولهاي امروزي نيز همخواني  دارد و بسياري از آثار وي توسط اروپائيان و از جمله  " وپكه "دانشمند فرانسوي مورد بررسي قرار گرفته است. 
