 گروه شهرستانها: سهم ايران از 670 ميليارد دلار درآمد صنعت گردشگري جهان، در سال آينده ميلادي، يكهزارم اين  ميزان خواهد بود.  به گزارش خبرنگار همشهري در مشهد، دكتر محمدعلي هادي،  معاون كنسولي، حقوقي و امور مجلس وزارت امور خارجه با اشاره به اين كه ايران جزو 20 كشور مهم داراي جاذبه هاي  گردشگري است گفت: گردشگري، فساد نيست و بيشتر گروههاي  گردشگري كشورهاي اروپايي و ژاپن بالاي 60 سال سن دارند كه با سرمايه گذاري و هماهنگي لازم بين مسئولان داخلي،  مي توان اين گردشگران را جذب اماكن ديدني و باستاني  ايران و منابع سرشار ارزي را عايد كشور كرد.  وي افزود: با استقلال جمهوريهاي آسياي مركزي، ميلياردها دلار پول سرگردان كه مي توانست در ايران جذب شود به  شيخ نشين دوبي سرازير و موجب رونق اين كشور و كشورهاي  حاشيه خليج فارس شد.  وي با اشاره به اينكه بدون همدلي و مشاركت گروهي  نمي توان در اين بخش موفق شد، گفت: بهاي صدور رواديد طي  2 سال گذشته از 305 دلار به 70 دلار كاهش يافته و در امور كنسولي تسهيلاتي ايجاد شده كه موجب افزايش درآمد گردشگري و افزايش رفت و آمد اتباع خارجي شده است.  وي با اعلام اين كه سرمايه ايرانيان مقيم خارج از كشور بيش از 200 ميليارد دلار برآورد شده است گفت: مقررات دست  و پاگير و برخي تنگ نظريها موجب عدم به كارگيري اين  سرمايه ها در جهت شكوفايي اقتصاد كشورمان شده است.  معاون كنسولي، حقوقي و امور مجلس وزارت خارجه با اظهار مخالفت در لغو رواديد بين ايران و تركمنستان گفت: بايد در شرايط صدور رواديد و قيمت آن تجديدنظر كنيم نه اين كه  آن را لغو كنيم زيرا در اين صورت به نفع اتباع 2 كشور تمام نخواهد شد.  كوتاه از سراسر كشور اجراي 70 طرح عمراني در شهرستان نمين  اردبيل- خبرنگار همشهري: فرماندار شهرستان نمين گفت:  امسال با هدف محروميت زدايي و بالابردن سطح رفاه عمومي  در منطقه، 70 طرح عمراني در شهرستان نمين به اجرا درمي آيد. به گفته وي براي اجراي اين طرحها كه در بخشهاي  فرهنگي، بهداشتي، صنايع دستي و مسكن، مخابرات و كشاورزي  اجرا مي شود، حدود 6 ميليارد ريال هزينه خواهدشد.  بهره برداري از سه طرح توليدي در صحنه و كنگاور كرمانشاه- خبرنگار همشهري: سه طرح توليدي در شهرستانهاي  صحنه و كنگاور با حضور وزير تعاون به بهره برداري رسيد.  اين طرحها شامل واحد توليد سرنگ با ظرفيت توليد سالانه  24 ميليون سرنگ 3 و 5/2 سي سي و تعاوني توليد پوشاك با توان توليد سالانه 60 هزار دست مانتو و شلوار در شهرستان  صحنه و واحد توليد ني آشاميدني و نوار بسته بندي در شهرستان كنگاور با ظرفيت توليد روزانه يك تن ني و نوار بسته بندي است.  تاسيس كميته فرش در استان اردبيل  اردبيل- خبرنگار همشهري: با هدف توسعه و تقويت صنعت فرش  در استان اردبيل و يافتن راهكارهاي مناسب جهت رفع مشكلات  اين صنعت، كميته فرش استان تاسيس شد.  مدير صنايع دستي استان اردبيل با اعلام اين خبر گفت:  كميته فرش استان با همكاري ارگانها، نهادهاي دولتي مرتبط،  تجار و توليدكنندگان فرش با هدف بالا بردن صادرات فرش  اردبيل و ايجاد اشتغال فعاليت خواهدكرد.  ساخت پنج پل بزرگ در 4 شهر مازندران  ساري- خبرنگار همشهري: به منظور كاهش مشكلات ترافيكي و سهولت درآمد و شد شهروندان مازندراني، امسال پنج پل بزرگ  عبور و مرور خودرو در چهار شهر استان احداث مي شود.  مدير كل دفتر فني استانداري مازندران افزود: پلهاي مورد نظر با اختصاص 15 ميليارد ريال اعتبار در شهرهاي بابلسر،  نوشهر، تنكابن و فريدونكنار ساخته مي شود و در كنار آنها،  برخي از پلهاي قديمي موجود در اين شهرها نيز كه بيش از يك قرن قدمت دارند، بازسازي خواهد شد.  احداث بيمارستان آبدرماني در سرعين  اردبيل- خبرنگار همشهري: نخستين بيمارستان آب درماني  كشور در شهر سرعين احداث مي شود. مدير كل بهزيستي استان  اردبيل گفت: كارهاي مطالعاتي اين طرح به پايان رسيده و اجراي آن به زودي توسط بنياد بهزيست وابسته به سازمان  بهزيستي كشور و با مشاركت بخش خصوصي آغاز خواهد شد.  وي گفت: اين بيمارستان با سه بخش اصلي آب درماني،  گرمادرماني و گل درماني براي درمان بيماريهاي روماتيسمي،  استخواني، مفصلي، پوستي و سوختگي مورد استفاده قرار خواهد گرفت. 
