 تهران- خبرگزاري جمهوري اسلامي: اطلاعيه شماره 3 وزارت  اطلاعات درمورد وقايع اخير، يكشنبه شب ازسوي  اين وزارتخانه صادر شد.  متن كامل اين اطلاعيه به شرح زير مي باشد:  بسم الله الرحمن الرحيم، مكروا و مكرالله والله خير الماكرين همانگونه كه در اطلاعيه قبلي وزارت اطلاعات  جمهوري اسلامي ايران ارتباط برخي عناصر دستگير شده با عوامل ضد انقلاب در خارج از كشور مورد تاكيد قرارگرفته  بود، ضمن تشكر از دانشجويان خردمند، دشمن شناس و آگاه  كشور كه باتيزبيني و هوشياري خط انحراف و آشوب را شناسائي كرده و همگام با مردم ومسئولان انزجار و تنفر خود را از اين حركت منحرفانه اي كه از سوي  بيگانگان طراحي و توسط گروهكهاي مزدور به اجرا درآمد اعلام كرده اند، به اطلاع مي رساندبا تلاش و پيگيري  سربازان گمنام امام زمان(عج)بخشي از اطلاعات قابل  انتشارجهت استحضار مردم شهيدپرور و شريف ايران آماده  گرديده كه به اين شرح مي باشد:  درباره آقاي منوچهر محمدي يكي از دستگيرشدگان كه نقش  موثري در ايجادو گسترش آشوبهاي اخير داشته است اعلام  مي گردد:  1- نامبرده طي سالهاي گذشته تحت تاثير، هدايت و حمايت  عناصر ضدانقلاببه منظور زمينه سازي براي فعاليتهاي سوء و غيرقانوني اقدام به راه اندازي تشكلهاي غيرقانوني  سازمان دانشجويان روشن فكر ايران، كميته دفاع  دانشجويان از زندانيان سياسي و اتحاديه ملي دانشجويان و فارغ التحصيلان نموده است.  2- در پاييز و زمستان سال 1377 نامبرده به همراه فرد ديگري به نام غلامرضا مهاجري نژاد در ادامه ارتباطات  قبلي با هدايت و كمك برخي عناصر وگروهكهاي ضد انقلاب و سازمانهاي به اصطلاح حقوق بشري غربي به تركيه، آمريكاو برخي كشورهاي ديگر سفر كرده اند.  3- نامبردگان طي اقامتي چهار ماهه در كشورهاي مذكور نشستهاي متعددخصوصي و محفلي با ضد انقلاب و افراد وابسته  به سازمانهاي به اصطلاح حقوق بشري غربي داشته اند. در اين مدت سياستها و خط مشي هاي جديدي را براي استمرار فعاليتهايشان دريافت كرده اند.  4- برخي از آخرين اهداف و برنامه هاي ديكته شده به وي  از سوي ضدانقلابعبارت است از: الف - راه اندازي اتحاديه  ملي دانشجويان و فارغ التحصيلان به منظورتاثيرگذاري بر جريانات دانشجويي و برپايي تحصن و اجتماعات به  بهانه هاي مختلف و زمينه سازي براي موج سواري و سوءاستفاده از حركتهاي دانشجويي. ب- فعال كردن نسل جوان  در راستاي تفكرات سلطنت طلب. ج - ترويج خط خشونت و درگيري با هدف ايجاد بحران و تشنج در كشور كه در ايجاد و دامن زدن به وقايع خشونت آميز از جمله درگيري در احمدآباد وپارك لاله و وقايع اخير نقش آنها محرز گرديده است.  در خاتمه مجددا" تاكيد مي گردد وزارت اطلاعات طي روزهاي  آتي روند اطلاع رساني درباره وقايع اخير و ريشه هاي آنرا ادامه خواهد داد. 
