   * ما نه دخالت درهيچ كشوري را مي خواهيم و نه اجازه  مي دهيم ديگران در كار ما دخالت كنند، بلكه بر اساس احترام متقابل دست دوستي به سوي همه دولت ها و ملت ها دراز مي كنيم  گروه سياسي: "نيك براون "سفير جديد انگلستان در تهران  ديروز با آقاي سيد محمد خاتمي رئيس جمهوري اسلامي ايران  ديدار و استوارنامه خود را تقديم وي كرد.  رئيس جمهوري دراين ديدار به سابقه رابطه بين دو كشور و خاطرات تلخ وشيرين گذشته اشاره كرد و گفت: آنچه مهم است  اين است كه از گذشته درس بگيريم و به آينده نگاه بكنيم.  به گزارش ايرنا، آقاي خاتمي گفت: ما به آينده اي نياز داريم كه انسانها دركنار همديگر، غمخوار و كمك كار همديگر در حل مشكلات باشند و اين امر ميسر نخواهد شد مگربراساس احترام متقابل ملت ها و دولت ها نسبت به  يكديگر.  رئيس جمهوري اظهار اميدواري كرد كه اساس روابط دو كشور در آينده بر احترام متقابل و تلاش براي بهره گيري از جهات مثبت به نفع تمام ملت ها باشد.  آقاي خاتمي با اشاره به اينكه خوشبختانه با پيروزي  انقلاب اسلامي در ايران، نظامي مردمي و استقلال خواه بر سر كار آمد و كشور ما مرحله جديدي از حيات داخلي و بين المللي خود را آغاز كرد، گفت: مانه دخالت درهيچ  كشوري را مي خواهيم و نه اجازه مي دهيم ديگران در كار ما دخالت كنند، بلكه بر اساس احترام متقابل دست دوستي به  سوي همه دولت ها و ملت ها دراز مي كنيم.  رئيس جمهوري با اشاره به اينكه مبناي سياست خارجي ما تنش زدايي است، به موفقيتهايي كه در پي اجراي اين سياست  در منطقه و در جهان بدست آمده است، اشاره كرد و اظهار داشت: با قوت و قدرت و ثباتي كه نظام جمهوري اسلامي دارد مصمم است سياست هاي اصولي خود را درعرصه هاي مختلف به  اجرا درآورد.  نيك براون سفير جديد انگلستان نيز در اين ديدار با ابلاغ  بهترين سلام هاي ملكه اليزابت براي دولت و ملت جمهوري  اسلامي، ملت ايران را درطول تاريخ ملتي هوشمند و با ذكاوت دانست و بر توسعه روابط دو كشور بر اساس  احترام متقابل تاكيد كرد.  وي گفت: ما داراي علائق مشترك هستيم و مي توانيم روابط خود را در همه زمينه ها از جمله در زمينه مبارزه با مواد مخدر و كمك به حل مسائل آوارگان توسعه دهيم.  سفيرجديد انگلستان در تهران افزود: گسترش مناسبات تجاري  و افزايش سرمايه گذاري موجب ارتقاء رفاه مادي مردم دو كشور مي شود. 
