 * حزبالله ثابت كرد كه اگر در صحنه باشد چه خواهد كرد گروه سياسي: مشروعيت ولايت فقيه از جانب خدا و مقبوليت  آن از سوي مردم است. به گزارش ايرنا، حجت الاسلام محمد نيازي روز يكشنبه در جلسه معارفه دادستان نظامي گيلان در رشت با بيان اين مطلب، افزود: مردم از اين جهت از ولي  فقيه حمايت و اطاعت مي كنند كه او را از جانب خدا مي دانند. وي در جمع فرماندهان نيروهاي مسلح و قضات  دادسرا و دادگاه هاي نظامي گيلان افزود: حزب الله ثابت  كرد كه اگر در صحنه باشد چه خواهد كرد. نيازي حادثه كوي  دانشگاه و حمله بخشي ازنيروي انتظامي به خوابگاه  دانشجويان را محكوم كرد. وي افزود: اين اشتباه و تخلف  بخشي از نيروي انتظامي نبايد موجب شود تابر عليه كل اين  نيرو تهاجم شود. وي اضافه كرد: بايد حوادث اخير و ورود نيروي انتظامي به كوي دانشگاه تهران مورد تحقيق و بررسي  كامل قرارگيرد. نيازي افزود: برخي از مطبوعات به گونه اي  با نيروي انتظامي برخورد كردندكه نشان از تسويه حساب است.  اين مسئول يادآور شد: اگر روزنامه اي بخشي از نيروهاي  مسلح را تضعيف كرد به خواست دشمن تحقق بخشيد. 
