   گروه سياسي: آيت الله هاشمي رفسنجاني روز يكشنبه خدمات  رساني به معلولان، محرومان و نيازمندان جامعه را اقدامي  اسلامي و انساني و برخاسته از طبيعت و عواطف انساني  دانست.  به گزارش ايرنا، رئيس مجمع تشخيص مصلحت نظام كه به  مناسبت هفته بهزيستي در ديدار مسئولان، امدادگران و مددكاران سازمان بهزيستي سخن مي گفت، افزود:  سازمان بهزيستي در صورت آگاهي مردم از نيازها و اقدامات  صورت گرفته و يا در حال انجام، از پشتوانه نيرومند مردمي  برخوردار خواهد شد.  وي به مشكلات و تنگناهاي سازمان بهزيستي و نقش  رسانه هاي عمومي در بيان اين مشكلات و نيازهاي جامعه  اشاره و تاكيد كرد كه اقشار مختلف جامعه باارائه انواع  خدمات مي توانند به اين سازمان كمك كنند و در رفع  نيازهاي مردم دردمند شريك شوند.  آقاي هاشمي رفسنجاني همچنين بر لزوم عزم جدي و كار بيشتر در زمينه پيشگيري براي كاستن از بسياري از معلوليت ها و نيازمندي ها تاكيد كرد.  رئيس مجمع تشخيص مصلحت نظام به تاثيرات زيانبار اعتياد در جامعه، زندگي و روابط اجتماعي اشاره كرد و از سازمان  بهزيستي خواست كه اقدامات خود رابراي پيشگيري از اعتياد در استانهاي مختلف گسترش دهد. وي توجه به پيشرفتهاي علم  ژنتيك، آموزش و رعايت دستورهاي بهداشتي دربحث پيشگيري را ضروري خواند و بر لزوم تشويق مردم از راه آگاهي دادن  واطلاع رساني تاكيد كرد. آقاي هاشمي رفسنجاني هماهنگي در دستگاهها و نهادهاي مختلف دولتي ومردمي در امدادرساني به  معلولان، محرومان و نيازمندان جامعه را براي پرهيز از تداخل و كارهاي تكراري يادآور شد. 
