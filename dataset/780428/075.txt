 * خوشبختانه آثار نوعي اصلاح و تعقل را در الجزاير مي بينيم و اميدواريم كه آينده بسيار خوب و متناسب با شان ملت الجزاير را در اين كشور شاهد باشيم  گروه سياسي: رئيس جمهوري ديروز در ديدار خداحافظي  سفيرعربستان سعودي در تهران با اشاره به مرحله جديد روابط ايران و عربستان سعودي گفت: اين روابط نه تنها به  خير دو كشور بلكه به خير منطقه، دنياي اسلام و زندگي  بين المللي خواهد بود.  آقاي خاتمي رفت و آمدها و مذاكرات مسئولان عالي رتبه دو كشور را نشان دهنده عزم جدي دو كشور براي تحكيم روابط برادرانه ميان ايران و عربستان دانست و مذاكرات خود را با" ملك فهد" خادم حرمين شريفين و" امير عبدالله "وليعهد عربستان سعودي و ساير مقامات اين كشور، بسيار سودمند و موءيد عزم دو كشور براي توسعه روابط دانست.  رئيس سازمان كنفرانس اسلامي به موقعيت خطير اسلام و مسلمانان و اختلاف نظرها در دنياي اسلام اشاره كرد و بر لزوم گفت و گو و تفاهم بر اساس منطق در بين مسلمانان  تاكيد كرد.  آقاي خاتمي در ادامه با اشاره به بحران الجزاير گفت:  سالهاي بدي بر الجزايرگذشت و بيش از همه مصيبت ها را ملت  الجزاير كشيدند در حاليكه ملت الجزايرافتخاربزرگي براي  همه مسلمانان وآزادي خواهان درقرن حاضر بودند،  متاسفانه اين درگيري سبب شد كه الجزاير با آن اهميت و جايگاهي كه دارد دچار مشكلات بزرگي بشود.  رئيس سازمان كنفرانس اسلامي مواضعي كه از سوي  سياستمداران جديد و بعداز انتخابات اخير در الجزاير ابراز مي شود را اميدواركننده دانست و گفت: خوشبختانه  آثار يك نوع اصلاح و تعقل رادر درون الجزاير مي بينيم و اميدواريم كه آينده بسيار خوبي متناسب با شان ملت  الجزاير را شاهد باشيم.  رئيس جمهوري گفت: باور كردن همه ملت، تلاش براي ايجاد وفاق ملي درجامعه، تبديل خصومت ها به مخالفت هاي قابل گفت  و گو و شناخت حق همه ملت براي حضوردر صحنه و برخورداري  از حقوق مدني و انساني افق اميدواركننده اي پيش  روي ملتها مي گشايد. آقاي خاتمي تاكيد كرد: ما خودمان  را با الجزاير شريك مي دانيم و به پيشرفت و اعتلاي اين  كشور علاقه منديم و مطمئنيم كه الجزاير مي تواند در عرصه حيات بين المللي و دنياي اسلام نقش خوبي داشته باشد.  وي اظهار اميدواري كرد كه شاهد روابط خوب و بهتري ميان  الجزاير وهمه كشورهاي اسلامي باشيم.  در اين ديدار" عبداللطيف الميمني "سفير عربستان سعودي  نيز با ابرازشادماني ازاينكه تحول در روابط دو كشوردر زمان سفارت وي رخ داده است، گفت: تجربه كشور شمادر پياده  كردن يك نظام اسلامي بعنوان تجربه جديد درقرن  حاضردستاورد بسيار مهمي براي جهان اسلام است.  وي به نقش تفكر و انديشه در تعاليم اسلامي و سخنان رئيس  جمهوري كشورمان درباره جامعه مدني و حقوق انسانها اشاره كرد و گفت: من اميدوارم كه بتوانم اين تجربيات را به رشته تحرير درآورم. 
