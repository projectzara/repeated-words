 گروه سياسي: سخنگوي وزارت امورخارجه جمهوري اسلامي ايران،  تقويت ناوگان هوايي جنگي و توسعه سلاحهاي استراتژيك  رژيم صهيونيستي را براي امنيت منطقه و صلح جهاني  پرمخاطره توصيف كرد.  حميدرضا آصفي افزود: اين اقدامات بار ديگر نشان مي دهد كه نبايد فريب ادعاهاي صلح طلبي رژيم صهيونيستي را خورد،  زيرا اين رژيم باتوسعه روزافزون سلاحهاي كشتار جمعي و استراتژيك خود اهداف توسعه طلبانه اش را استمرار و شدت  مي بخشد.  وي با اظهار تاسف نسبت به برخورد دوگانه آمريكا، اظهار داشت: كشورهاي عربي و مسلمان منطقه بايد مراقب اين  تحركات توسعه طلبانه و مشكوك باشند وفريب ادعاهاي رژيم  صهيونيستي در پوشش صلح خواهي را نخورند.  آصفي تاكيد كرد: رژيم صهيونيستي با حمايت و كمك امريكا تبديل به بزرگترين انبار سلاح و عامل بحران و ناامني در منطقه شده است. 
