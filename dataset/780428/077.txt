 گروه سياسي: روابط عمومي حزبكارگزاران سازندگي ايران  با انتشار اطلاعيه اي اعلام كرد: بنا به پيشنهاد غلامحسين كرباسچي و تصويب شوراي مركزي حزب كارگزاران  سازندگي ايران، سيد حسين مرعشي به عنوان جانشين دبيركل  اين حزب تعيين و مشغول به كار شد. مرعشي از فعالان مجمع  حزبالله مجلس(ائتلاف نيروهاي طرفدار رئيس جمهور)است و در سازماندهي جناح چپ و كارگزاران در مجلس نقش عمده اي  دارد.  دو ماه پيش كه غلامحسين كرباسچي زنداني شد، اعضاي  كارگزاران اعلام كردند تا پايان دوره زندان وي، دبيركل  تعيين نخواهند كرد. بنابراين معناي تصميم تازه كارگزاران  اين است كه تا زماني كه غلامحسين كرباسچي در زندان است  مرعشي به عنوان قائم مقام وي حزب كارگزاران را هدايت  خواهد كرد. 
