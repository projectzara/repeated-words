 گروه ورزشي: داوران فوتبال ايران با ايجاد كانون داوران  هويت اصلي خود را بدست مي آورند. با همت و تلاش تني چند از داوران برجسته و قديمي فوتبال كانون داوران فوتبال  ايران پايه هاي اوليه خود را بنا نهاده است.  تشكيل چنين كانوني مي تواند به عنوان نقطه تمركز حركت هاي فوتبال كه به مسائل داوري ارتباط پيدا مي كند،  آينده اين شغل حساس و مهم را تضمين نمايد.  موءذن، دزفولي، زماني، صالحي، نظري و... گرد هم آمده اند تا داوري فوتبال صاحب مكان و موقعيت ثابتي شود. در همين  راستا، هيات موءسس كانون داوران فوتبال ايران از كليه  داوران فوتبال كه داراي كارت داوري مي باشند دعوت  مي نمايد كه همراه با كارت داوري خود و همراه داشتن عكس  راس ساعت 17 روز پنج شنبه هفتم مردادماه در اولين جلسه  مجمع عمومي كانون در دفتر مشترك امور فدراسيونهاي ورزشي  حضور بهم رسانند. در اين جلسه قرار است، اساسنامه موجود به تصويب برسد و در كنار آن پذيرش اعضا و انتخاب بازرسان  نيز صورت پذيرد. نامزدهاي هيات بازرسي مي توانند شخصا تقاضاي خود را همراه با فتوكپي شناسنامه و عكس و كارت  داوري به وزارت كشور، طبقه پنجم تحويل دهند. 
