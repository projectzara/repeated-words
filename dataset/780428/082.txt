 گروه ورزشي: در دومين شب رقابتهاي بين المللي بوكس  گراميداشت يكصدمين سال تولد حضرت امام خميني(ره)، مشتزنان ايران در وزن هاي 48، 51، 54 و 57 كيلوگرم  دربرابر حريفان خود به پيروزي دست يافتند.  در ادامه اين رقابتها كه با شركت تيم هاي شش كشور در سالن شهيد افراسيابي مجموعه ورزشي شهيد شيرودي تهران  برگزار مي شود، "مجتبي فرجي "،" محمدرحيم رحيمي "،" اكبر احدي" و" بيژن باتماني "از ايران دربرابر رقباي خود به  برتري دست يافتند.  در وزن 48 كيلوگرم، مجتبي فرجي بر حريف هموطن خود به  نام مسعودنعمتي غلبه كرد.  در وزن 51 كيلوگرم، محمدرحيم رحيمي موفق شد، حيدرعلي از پاكستان راشكست دهد.  در وزن 54 كيلوگرم، اكبر احدي برابر بوكسوري از سوريه به  نام عبدالرحمان مقربل به برتري دست يافت.  در وزن 57 كيلوگرم، بيژن باتماني در مبارزه اي ديدني،  آفتانديل كاشياشويلي از گرجستان را مغلوب كرد.  در همين وزن، عليرضا قطره ديگر بوكسور ايران در برابر بابويان ازارمنستان شكست راپذيرفت. 
