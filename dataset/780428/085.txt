   گروه ورزشي: فدراسيون كشتي اعلام كرد: رقابتهاي انتخابي  تيم ملي كشتي فرنگي ايران براي شركت در پيكارهاي كشتي  فرنگي قهرماني بزرگسالان جهان در سال 99 دريونان، طي  روزهاي 31 تير و اول مرداد ماه در سالن شهداي هفتم تير تهران برگزار خواهد شد.  اين فدراسيون، حضور كليه ملي پوشان كشتي  فرنگي ايران شركت كننده درپيكارهاي جهاني سال 98 در سوئد،  بازيهاي آسيايي بانكوك، رقابتهاي آسيايي سال 99 در ازبكستان و همچنين فرنگي كاران جوان شركت كننده  درپيكارهاي جهاني سال 98 جوانان در مصر را در رقابتهاي  انتخابي تيم ملي لازم دانسته است.  نفرات شركت كننده در رقابتهاي انتخابي تيم ملي كشتي  فرنگي ايران به شرح ذيل اعلام شده اند:  1- كليه كشتي گيران فرنگي كار شركت كننده در رقابتهاي  بين المللي جام تختي سال 77 در تنكابن.  2- نفرات اول تا سوم رقابتهاي كشتي فرنگي بزرگسالان  ايران در سال پيش درسنندج.  3- اعضاي تيم ملي اعزامي به مسابقه هاي جهاني سال 98 در سوئد.  4- اعضاي تيم ملي اعزامي به بازيهاي آسيايي بانكوك.  5- اعضاي تيم ملي اعزامي به مسابقه هاي آسيايي سال 99 در ازبكستان.  6- اعضاي تيم جوانان ايران اعزامي به مسابقه هاي جهاني  سال 98 جوانان درمصر.  7- اعضاي تيم جوانان ايران شركت كننده در رقابتهاي  آسيايي جوانان درتهران در سال 99.  8- نفرات اول تا ششم رقابتهاي انتخابي تيم ملي بزرگسالان  ايران درانديمشك.  9- نفرات اول تا سوم رقابتهاي انتخابي تيم جوانان ايران  در اصفهان علاوه بر اين نفرات، استانهاي خوزستان و مازندران هر كدام پنج كشتي گير، استانهاي كردستان و اصفهان هر كدام چهار كشتي گير، استانهاي تهران و لرستان  هر كدام سه كشتي گير و بقيه استانها هر كدام دو كشتي گيرمي توانند در رقابتهاي انتخابي تيم ملي كشتي  فرنگي ايران شركت دهند.  ناگفته پيدا است كه به دليل حضور اكثريت نامداران اين  رشته در پيكارهاي انتخابي پنج شنبه و جمعه اين هفته  اعضاي كميته فني فدراسيون كشتي مي بايست با دقت نظر و سعه صدر بيشتري نسبت به گذشته در زمينه انتخاب بهترين ها تصميم گيري نمايندو اجازه هيچگونه دخالتي را به  افراد غير مسئول ندهند. 
