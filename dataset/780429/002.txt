 گروه ادب و هنر: شهر" ساوت همپتن "در جنوب انگليس به  مناسبت آغاز فصل تابستان دونمايشگاه با عنوان "امر متعالي" در گالري جان هنزارد و" راه بالا و راه پائين " در گالري مركزي شهر برگزار كرده است.  به گزارش خبرگزاري جمهوري اسلامي به نقل از روزنامه  گاردين نمايشگاه "امر متعالي "كه تا روز هفتم اوت(16 مرداد)ادامه خواهد داشت به ارائه 19 اثر شامل تابلوهاي  نقاشي، تصاوير عكاسي، و فيلمهاي ويديويي اختصاص داده شده  است.  تم اصلي اغلب اين آثار توجه به جنبه هاي غير متعارف و ماورايي زندگي است و كوشش شده تا بيننده در هنگام مشاهده  آنها، به اين نكته توجه كندكه فراتر از آنچه كه در عصر تجاري شدن همه امور و بمباران شدن اذهان باتصاوير مبتذل  و اطلاعات سخيف، به چشم مي خورد، جنبه هايي از حيات  نيزوجود دارد كه به عالمي ماورايي و اصيل تعلق دارد.  از جمله آثاري كه در اين نمايشگاه در معرض ديد قرار داده شده يك تصويرعكاسي با عنوان "چهار روز و 200 كيلومتر پياده روي "از عكاس ايسلندي "هيميش فولتن "است كه  بر صفحه اي عظيم منظره ابر سياهي را بر فراز ناحيه اي از ايسلند در كنار دريا نشان مي دهد كه در آن ظلمت عنصر غالب در تصويراست. در كناره تصوير پرتو درخشان آفتاب از زير لايه هاي ضخيم ابر در حال تجلي است و به اين ترتيب جدال دائمي نور و ظلمت به شيوه اي تماشايي دربرابر ديدگان بيننده ترسيم شده است.  نمايشگاه دوم كه تا روز 5 سپتامبر(14 شهريور)برقرار خواهد بودتلفيقي است از آثار شماري از هنرمندان سرشناس  كلاسيك و مدرن كه در كنار هريك و همراه با موضوعي كه  هركدام بيان مي كنند، يك يا چند اثر، از آثاريكي از هنرمندان معاصر انگليسي قرار داده شده است. 
