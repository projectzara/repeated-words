 درباره" ساول اشتينبرگ "نقاش امريكايي     بدون ترديد هركس داراي خصوصيات منحصر بفردي است. اين  يگانگي در برخي افراد بيش از ديگران قابل تشخيص است. به  نوشته مجله تايم، "ساول اشتينبرگ "كه چندي پيش در سن 84 سالگي از دنيا رفت، در زمره كساني بود كه بيش از ديگران  داراي شخصيتي نمونه هستند.  بطور كلي شايد كمتر كسي را چون او بتوان در كل هنر امريكا پيدا كرد. آنچه باعث گرديده تا شخصيت او تا اين  پايه برجسته و مثال زدني باشد، در واقع به نوع كاري كه  او انجام داده مربوط مي شود. "اشتينبرگ "با وجودي كه  نبوغش به اندازه يك كاريكاتوريست و قابليتهايش به اندازه  يك هنرمند هنري هاي زيبا نبود، اما بدنه اصلي كار خودش  را با تركيبي از اصول كارآنها بوجود آورد.  او تمايلي مطلق به سمت موضوعات خنده دار و يا جدي نداشت.  در واقع اين دو موضوع، مضمون همان تصاويري در كارهاي او هستند كه بينندگان آثار او را براي دهه ها مجذوب خود كرده بودند البته اين خصيصه باعث شده بود تا شناسايي او به عنوان يك هنرمند برجسته امريكايي با تاخير روبه رو شود.  شايد حالا نيز" اشتينبرگ "آنچنانكه شايسته اوست، شناخته  شده نيست يكي از دوستان اشتينبرگ منتقد مرحوم، آقاي  " هارولدروزنبرگ "ادعا مي كرد كه شايد در آثار هيچ  هنرمندي به اندازه آثار" اشتينبرگ "زمينه هاي علاقه مندي  و حركت به سمت هنر مدرن وجود نداشته باشد آثار جهاني اي  كه او به عنوان يك هنرمند خالق آنها بود، آثاري هستند كه  نقد هنري روشنفكري بايد خودش را براي مواجهه با آنها آماده كند. البته اين مسئله ممكن است در نظر اول چندان  مطلوب نباشد اما به هرحال اجتنابناپذير است.  علل اشتهار" اشتينبرگ "در واقع مجله اي به نام "نيويوركر"  است. آخرين اثر" اشتينبرگ "چندي پيش در آن مجله منتشر گرديد اين اثر بدون در نظر گرفتن اتودها و طرحهاي دستي  بيشمار" اشتينبرگ "شصت و هشتمين كار او محسوب مي شود.  شناخته شده ترين كار او در واقع تفسيري است بر آداب و رسوم در شهرهاي بزرگ، كه تاثيري كه اين اثر از خودش بجاي  مي گذارد، در واقع همپاي تاثير يك پوستر آويخته بر روي  دهها هزار ديوار است.  مضمون اين اثر اجتماعي بوده و تصويري از منهتن محله اي  در شهر نيويورك را نشان مي دهد. ميدانهاي عريض محله  منهتن در پيش زمينه، باريكه اي از رودخانه هادسن،  باريكه اي به نشانه نيوجرسي، استراحتگاه بي خانمانان و در پس زمينه هاي دور نقاطي به نشانه لوس آنجلس استراليا و ژاپن.  اشتينبرگ درس معماري را در ميلان در دهه سي فرا گرفت.  اما طرح هايي كه او رسم مي كرد هرگز واقعگرايانه نبودند.  در حقيقت او گسترش دهنده سبكي در معماري بود كه فراتر از قراردادهاي معمول حركت مي كرد.  طرح هايي كه او ارائه مي كرد، مجموعه اي از ساختمان ها و گالري هاي بزرگ بهم پيوسته اي بود كه به سبك طنزآميزي  آنها را در شهرهاي خيالي در زمان آينده مجسم مي كرد.  اشتينبرگ در سال 1941 سفرش را به سمت ليسبون شروع كرد و از آنجا به سمت امريكا رهسپار گرديد به نظر نمي رسد كه  در خطوط او بتوان نشاني از شخصيت او پيدا كرد و به  پيچيدگي هاي هويت او پي برد. حتي به عنوان نمونه با مطالعه اثري كه از خود بجاي گذاشته و در آن چهره خود را ترسيم نموده است، نيز نمي توان به درون شخصيت او نفوذ كرد. خود" اشتينبرگ "معتقد بود كه هركس مي تواند خود را در پس كارهايش پنهان كند و يا اينكه با كارهايش شخصيت  خويش را آشكار سازد البته در هر دو صورت اثر بوجود آمده  برهستي صاحبش گواهي مي دهد.  " ساول اشتينبرگ "از هنرمنداني بود كه به روش كار اكسپرسيونيست ها علاقه اي نداشت. او در جايي در اين مورد اظهار كرده بود كه اكسپرسيونيست در واقع يك شيوه اجرايي  اغراق آميز است. اما آنچه در واقع او آرزو داشت اين بود كه بتواند تصاويري زيبا و وصف ناشدني را با همان مهارت و دركي كه از طراحي حروف داشت، خلق كند و به تصاويري با مضامين غيرقابل توصيف دست يابد، شبيه مهرهاي تزييني اي  كه نوشته هايي ناخوانا دارند.  " اشتينبرگ "هنرمندي گوشه گير بود كه بينش و آگاهي  فوق العاده اي داشت. خيابانهايي كه او از نيويورك ترسيم  مي كرد پوشيده از چيزهاي عجيب و غريب بودند مانند پاسبان هاي صورت سنگي و جوانان رنگ پريده و ترحم انگيز.  او در تفسير صورتك ها مي گويد كه آنها مردماني آلوده به  مواد مخدر، كودكاني محصور در برنامه هاي تلويزيوني و جوانان دختر و پسري هستند با حقارتشان كه سعي در تثبيت  موجوديت خويش دارند.  هيچكس نمي تواند ادعا كند كه "اشتينبرگ "انساني دوست  داشتني و خونگرم بود در حقيقت او از اينكه يك آدم  معمولي باشد بيزار بود و البته سعي نمي كرد اين مسئله را از ديگران مخفي كند. به سادگي مي توان اظهار داشت كه او صاحب معلومات و تصورات فوق العاده اي بود كه با مرگش  بسياري از دانسته هايش نيز با او دفن شد.  او در موقع زنده بودنش رقيبي نداشت و حالا پس از مرگش  نيز جانشيني ندارد.  ترجمه: هاله هفت لنگ 
