   به بهانه هفته بهزيستي  اشاره: ايران جامعه جواني است و به همين دليل  سرمايه گذاري براي حل مسائل جوانان از اولويت هاي هر نوع  برنامه ريزي و سياستگذاري است. اما اين مانع از توجه به  مساله سالمندي و جمعيت رو به تزايد سالمندان كشور نيست  از همين رو سازمانها و دستگاههاي مسئولي چون بهزيستي و تامين اجتماعي توجه خاصي به مساله سالمندان داشته و سياستها و برنامه هاي گسترده اي را در اين زمينه دنبال  مي كنند. مقاله زير ضمن ارائه تصويري آماري از جمعيت  سالمندان كشور اهداف، اولويت ها و سياستهاي حمايتي  سازمان بهزيستي كشور را به مناسبت هفته بهزيستي تشريح  كرده است.  تركيب جمعيت يك كشور در طول سال با تغييرات درصد كودكان  زير يك سال - خردسالان و بالغين و سالمندان، نسبت به كل  جمعيت تغييرات قابل ملاحظه اي را دارا مي باشد.  امروزه در تمام كشورها و جوامع جهان، تعداد سالمندان در حال افزايش است و علت اين افزايش را بايد در كاهش مرگ و مير و افزايش اميد به زندگي بررسي نموده نخستين گام براي  مثمر بودن و مولد كردن سالمندان، از نظر اقتصادي و اجتماعي، پيشگيري و غلبه بر ناتوانيهاي آنها است.  وضع جمعيتي در ايران  براساس نتايج حاصل از سرشماري عمومي نفوس در ايران، در سال 1375 تعداد سالمندان بالاي 60 سال كشور چهار ميليون  و 109 هزار نفر يعني حدود 6/6 درصد كل جمعيت ذكر شده است.  جمعيت سالمند در فاصله پنج سرشماري از سال 1355 تا 1375 از نسبت 3 درصد كل جمعيت به 6/6 درصد رسيده است به  عبارتي از سال 1355 تا 1375 حدود 100 درصد رشد داشته است.  اميد به زندگي براساس داده هاي مركز آمار ايران در سال  1373 در مردان 9/65 و در مورد زنان 7/67 سال مي باشد.  براساس مطالعات انجام شده در سال 1373" توسط دانشگاه  علوم بهزيستي و توانبخشي "1/68 درصد سالمندان با همسر و يا همسر و فرزندان زندگي مي كنند و 9/22 درصد با فرزندان  و 4/7 درصد تنها زندگي مي كنند. نسبت شاغلين سالمند طبق  برآورد مركز مطالعات جمعيتي سازمان ثبت احوال كشور در سنين 60 سال و بالاتر 4/19 درصد برآورد شده است.  براساس همين بررسي 4/48 درصد سالمندان از راه درآمد شخصي  و 6/51 درصد با كمك فرزندان و نهادها امرار معاش مي كنند كه مهمترين آنها سهم فرزندان با رقم 8/32 درصد مي باشد.  براساس اطلاعات آماري مربوط به مركز اطلاعات جمعيتي  سازمان ثبت احوال كشور، 58 درصد سالمندان تحت پوشش  بيمه هاي مختلف قرار دارند، يعني حدود دو ميليون و 140 هزار نفر زير پوشش بيمه اعم از خدمات درماني - تامين  اجتماعي- ارتش و ساير بيمه ها قرار دارند:  45 درصد بيمه خدمات درماني  7/36 درصد بيمه تامين اجتماعي  6/8 درصد بيمه نيروهاي مسلح  2/10 درصد ساير بيمه ها حدود 156 هزار و 980 نفر از سالمندان از كميته امداد امام خميني "ره "كمك دريافت مي كنند - در حال حاضر در سطح كشور 71 واحد آسايشگاه سالمندان  معلول وجود دارد.  دولتي 18 واحد 1213 نفر خيريه اي 8 واحد 2570 نفر خصوصي 21 واحد 957 نفر اقليت 6 واحد 250 نفر واگذاري به صورت هيات امنائي 18 واحد 550 نفر خدماتي كه به سالمندان در محيط خانواده ارائه مي گردد،  چون اصل بر اين است كه پايگاه سالمند در خانواده است.  1- پرداخت مستمري جهت نگهداري سالمند به خانواده هاي  نيازمند.  2- ارائه خدمات توان پزشكي مورد نياز و اعطاي وسايل كمك  توانبخشي 3- ارائه خدمات مددكاري و مشاوره به خانواده  4- ارائه جزوات آموزشي در ارتباط به نحوه نگهداري و مراقبت هاي ويژه بهداشتي  خدمات ارائه شده به سالمندان در آسايشگاهها:  1- ارائه خدمات بهداشتي و مراقبت هاي ويژه  2- پر كردن اوقات فراغت از طريق برگزاري برنامه هاي  تفريحي- فرهنگي، مسافرت و ورزش  3- تجهيز كتابخانه به منظور مطالعه سالمندان  4- ارائه خدمات توانپزشكي و اعطاي وسايل كمك توانبخشي  5- ارائه خدمات مشاوره اي و مددكاري به سالمند و خانواده  آنها عمليات اجرائي: به منظور حمايت از آسايشگاههاي سالمندان  و بخش هاي غير دولتي  - برگزاري اجلاس ساليانه آسايشگاههاي سراسر كشور در جهت  تبادل اطلاعات و تقويت علمي و عملي مديران.  - برگزاري دوره هاي آموزشي كوتاه مدت براي مديران  آسايشگاه و كاركنان "بهياران "در جهت بالا بردن توان  علمي آنان.  - كمك مالي "يارانه اي "به آسايشگاههاي سالمندان.  - واگذاري آسايشگاههاي سالمندان دولتي به بخش هاي  غيردولتي" به صورت هيات امنائي ".  - استفاده آسايشگاهها از تسهيلات بانكي به منظور گسترش  خدمات نگهداري.  - ترغيب و تشويق بخش خصوصي و جذب مشاركتهاي مردمي و ملي  سازمانها جهت گسترش ارائه خدمات به سالمندان.  - حمايت هاي مالي و تخصصي از انجمن حمايت از سالمندان  وانجمن هاي خوديار سالمندان.  - اصلاح ساختار وبهينه سازي آسايشگاههاي سالمندان.  - تدوين دستورالعمل و استانداردهاي اجرائي "فضا- نيروي  انساني- تجهيزات ". در رابطه با ايجاد آسايشگاه سالمندان  معلول متناسب با ساختار اجتماعي و نيازمنديهاي سالمندان.  اولويت ها:  هدف نهائي در تعيين اولويت ها، تامين - حفظ و ارتقاء سلامت جسمي، رواني و اجتماعي سالمندان به منظور بهره  مندي آنان از كيفيت زندگي بهتر در جنبه هاي گوناگون در دوران سالخوردگي مي باشد.  - راه اندازي بسيج ملي براي آگاهسازي مردم در مورد نيازمنديهاي سالمندان.  - اصلاح كامل قوانين مربوط به بازنشستگي زنان بازنشسته.  - برقراري و تامين هزينه هاي معيشتي براي سالمندان  متناسب با شرايط اقتصادي جامعه.  - انجام تحقيقات كاربردي در خصوص شناخت نيازمنديهاي  سالمندان.  - تثبيت پايگاه اجتماعي و ارزش و احترام به مقام و منزلت  سالمندان درجامعه.  - ايجاد وگسترش مراكز مشاوره اي براي سالمندان و خانواده  آنها.  - ايجاد مراكز و باشگاههاي روزانه براي گذران اوقات  فراغت سالمندان.  - ايجاد مراكز ارائه خدمات به سالمندان، در منزل.  - گنجانيدن مطالب مراقبت هاي بهداشتي سالمندان در برنامه هاي درسي آموزش پزشكان، پرستاري و پيراپزشكان.  - آموزش ضمن خدمت بهورزان و بهداشتياران در زمينه  مراقبت هاي بهداشتي سالمندان.  - توسعه ارائه خدمات بهداشتي، درماني اوليه و پوشش دادن  به كليه سالمندان.  - ايجاد كلينيك و بخشهاي ويژه سالمندان جهت ارائه خدمات  درماني لازم و تخصصي.  - پيگيري در جهت تصويب لوايح و قوانين جديد در جهت حمايت  از سالمندان.  عمليات اجرائي: به منظور حمايت از سالمندان و آگاهسازي  جامعه - راه اندازي انجمن حمايت از سالمندان و انجمن هاي  خوديار سالمندان.  - راه اندازي و تشكيل فعاليت كانون جهانديدگان در استان  فارس" شيراز".  - اعطاي وام بدون بهره با اقساط طويل المدت به سالمندان.  - حمايت مالي از خانواده هاي داراي سالمند به منظور نگهداري سالمند در جمع خانواده.  - تحكيم پايگاه اجتماعي سالمندان در حد ارزشهاي ديني و اجتماعي از طريق صدا و سيما و مطبوعات.  - حفظ حقوق اجتماعي و فرهنگي سالمندان.  - برگزاري روز جهاني سالمندان.  - برگزاري هفته بهزيستي و روز سالمند.  - تحت پوشش قرار دادن سالمندان از نظر بهداشتي و درماني.  - تامين امكانات به منظور گذران اوقات فراغت سالمندان.  - انجام تحقيقات به منظور شناخت مسائل و مشكلات سالمندان.  - شناخت مسائل و مشكلات و انتظارات اجتماعي - فرهنگي  سالمندان.  - ارائه خدمات توانبخشي، پيراپزشكي و وسايل كمك توانبخشي  به سالمندان.  - فراهم نمودن امكانات مسافرتي "سياحتي و زيارتي "براي  سالمندان و اعزام 5 هزار سالمند در گروههاي 250 نفره به  مشهد مقدس با كمك مالي نهاد رياست جمهوري.  - گنجاندن واحدهاي درسي در مورد مسائل سالمندان در كتب درسي دانش آموزان.  - مشاوره با سالمندان و خانواده هاي آنان.  - تشكيل سمينارهاي توجيهي در رابطه با نيازمنديهاي  سالمندان در رابطه با آگاهسازي جامعه.  - تشكيل سمينارهاي كارشناسي در جهت تقويت علمي و عملي  كارشناسان در جهت شناخت مسائل.  - فراهم نمودن زمينه لازم براي تشويق و ترغيب پژوهشگران  در انجام تحقيقات كاربردي سالمندان.  - تحت پوشش قرار دادن سالمندان از نظر بيمه اي در خدمات  بهداشتي و درماني.  - آگاهسازي جامعه و خانواده در جهت ارزش واحترام به مقام  و منزلت سالمندان.  - ايجاد نظام هماهنگ در مورد پرداخت مزاياي بازنشستگي به  سالمندان.  - ياري گرفتن از پايگاههاي نماز جمعه و طرح مسائل و مشكلات سالمندان.  - ارتباط با كشورهاي پيشرفته در زمينه تبادل آخرين  اطلاعات و دستاوردها.  - ارائه كمك هاي فكري و جهت دادن به تشكلهاي ايجاد شده  در جهت حل مشكلات سالمندان.  - امروز شايستگيهاي معلولين عزيز را در تمامي زمينه ها مي توانيم شاهد باشيم.  - با شناخت تواناييهاي معلولين، زمينه هاي رشد و شكوفايي  آنان فراهم مي شود.  - معلولين حق دارند و بايد كه از فرصتهاي برابر با سايرين بهره مندباشند.  - موانع معماري سد عظيم بهره مندي جامعه از استعدادهاي  شگرف معلولين است.  - معلولين عزيز، سازمان بهزيستي كشور به خدمتگزاري شما مفتخر است.  - براي تحقق آرمانهاي توانبخشي اجتماعي معلولين، همياري  و همكاري همه مردم، سازمانها و مسئولين ضرورت دارد.  - نيازهاي افراد معلول همانند احتياجات ساير +انسانها نيازهاي ويژه معلوليت و ناشي از معلوليت، لذا براي رفع  آنها، همگامي و همكاري و همياري همه ارگانها و پشتيباني  مسئولين ضرورت دارد.  - فكر سلامت نسلها برتر از هر ضرورت در ازدواج فاميلي  است.  - معلوليت نبايد باعث محروميت از مواهب زندگي باشد.  - فراهم آوردن تسهيلات مناسب براي افراد معلول بسيار اهميت دارد.  - به جاي سخن گفتن از محدوديت معلولين به تواناييهاي  آنان بينديشيم.  - آگاه سازي جامعه از توانمنديهاي معلولين رسالتي مقدس  بر عهده تمامي رسانه هاي گروهي است.  - حضور و فعاليت افراد معلول در صدا و سيما مناسبترين  زمينه براي تجلي توانمنديهاي معلولين مي باشد.  - تشكيل شورايعالي هماهنگي معلولين مي تواند راهگشاي حل  مسائل معلولين در همه جامعه و سازمانها باشد.  - فراهم آوردن تسهيلات لازم براي بازي كودكان دچار معلوليت، بسياراهميت دارد.  - با آموزش، به ايجاد تفاهم بين فرزندان معلول و غيرمعلول خود كمك مي كنيم.  - براي رفتار جامعه با معلولين وابستگان آنان الگو هستند. 
