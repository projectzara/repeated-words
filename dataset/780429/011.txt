 يك بنياد جديد علوم و هنر در انگليس آغاز فعاليتهاي خود را در جهت تهيه كردن دستگاههاي رايانه براي استفاده  دانش آموزان مدارس در ايران اعلام كرده است.  اين بنياد خيريه، تاكنون توانسته است سيستم رايانه اي  براي 3 مدرسه در مناطق محروم تهران از جمله دبيرستان رشد در منطقه 16 فراهم آورد و صدها جلد كتاب و مجله علمي نيز براي استفاده در كتابخانه مدارس و موءسسه هاي تحقيقاتي در ايران اهدا كرده است.  " بنياد دانش و هنر" كه در محل دانشگاه امپريال كالج لندن  فعاليت مي كند، تلاش خواهد كرد، بورسيه ها و جوايزي را براي دانشجويان و محققان ايراني فراهم كند.  هدف اوليه بنياد دانش و هنر، فراهم ساختن 100 رايانه  براي مدارس ايراني تا سال 2001 ميلادي اعلام شده است.  همگام با اين هدف، طرحهايي نيز براي ايجاد يك بانك  اطلاعاتي سراسري در مورد نيازهاي مدارس و دانشگاههاي  ايراني اجرا مي شود.  مسئولان اين بنياد، هفته گذشته طي يك گردهمايي به رياست  پروفسور عباس عدالت كه در محل دانشگاه امپريال كالج لندن  برگزار شد، برنامه جمع آوري كمك از جامعه ايرانيان مقيم  خارج را اعلام كرده بودند.  بنياد دانش و هنر از حمايت تعدادي از محققان و استادان  ايراني در دانشگاههاي انگليس برخوردار است. 
