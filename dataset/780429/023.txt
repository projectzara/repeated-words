   عكس تزييني است  از گزارش همشهري درباره آزمايشگاههاي پزشكي و مشكلات اين  واحدها در مورد تعرفه ها و بيمه و.. نكات مهمي را يافتم و اينكه بايد به مسايل و مشكلات اين آزمايشگاهها هم رسيدگي بشود، تقاضاي بجايي است. چرا كه آزمايشگاههاي  پزشكي نقش حساس و تعيين كننده اي در راستاي تشخيص و درمان بيماري ها دارند و اندك خطاي اين مراكز زيان هاي  غير قابل جبراني در معالجه و درمان بيماران بجا مي گذارد.  بنابراين صلاحيت هاي حرفه اي آزمايشگاهها و نظارت  پيوسته و دقيق بر اين صلاحيت ها بسيار واجد اهميت  مي باشد. نمونه اي كه براي بنده اتفاق افتاد مي تواند گوياي اهميت نظارت دقيق بر آزمايشگاههاي پزشكي باشد يا حداقل بر آزمايشگاههايي كه دقت لازم در كار آنها وجود ندارد. حدوديك سال پيش در پي تشخيص پزشك معالج براي اسكن  به واحد پزشكي هسته "م "در خيابان فلسطين مراجعه كردم  براي اسكن من هم مثل برخي بيماران كه به اين مركز مراجعه  مي كردند بايد مقدار معيني طبق تجويز پزشك "يدراديواكتيو"  دريافت مي كردم. اما متصدي مربوطه به جاي اينكه 12 ميلي  " يدراديواكتيو" به من بخوراند، 20 ميلي خوراند. يعني  دستگاه اين رقم را نشان مي داد پس از پرسش و تذكر اينجانب، متصدي مربوطه به شدت نگران شد. در آن ساعت(2 بعدازظهر)پزشك مسئول در آزمايشگاه حضور نداشت تا ضمن  آگاهي از اين اشتباه فاحش راه چاره اي بجويد پس از اينكه كارشناس را خبر كردند. وي اعلام داشت كه به علت  غلط تنظيم شدن دستگاه، به جاي 12 ميلي از ماده پيش گفته،  14 ميلي به من خورانده شده است. مشخص نبود كه بر اثر تنظيم غلط دستگاه در مورد چند نفر ديگر چنين اشتباهي  صورت گرفته است. علاوه بر اين به من گفته شد كه تا سه  روز با ديگران تماس نداشته باشم اما بعدا" فهميدم كه  دوره قرنطينه براي كساني كه از اين ماده استفاده مي كنند بين 10 تا 15 روز است. چون تماس آنها با افراد ديگر به  ويژه كودكان، زنان باردار و كساني كه به نوعي زمينه هاي  ژنتيكي سرطان دارند، خطرناك است. اما مشكل بزرگتر اين  است كه در نتيجه آن اشتباه، بنده غده تيروئيدم را كه نقش  مهمي در تنظيم سلامتي انسان دارد، از دست دادم و نشانه هاي آن اكنون به صورت افزايش غيرمترقبه ميزان  كلسترول و برهم خوردن متابوليسم در من بروز كرده است.  اين زيان غيرقابل جبراني است كه اميدوارم با انجام  مراقبت مسئولان در مورد ساير بيماران رخ ندهد. چون دوز بالاتر از حد مجاز در پزشكي هسته اي، عوارض و عواقب بسيار پرخطري به همراه دارد. علاوه بر اين حضور بيماران  گوناگون از زن حامله تا كودك شيرخواره در اتاق آن  آزمايشگاه و در معرض پرتوهاي زيانبار راديواكتيو خطر بزرگي است كه نمي توان آن را دستكم گرفت. در پي شكايت من  سازمان نظام پزشكي تذكراتي به اين آزمايشگاه داده است تا علايم هشدار دهنده در مورد پرتوهاي زيابنار را درمحوطه  آزمايشگاه نصب كند. بدون اينكه قصد پي گيري مطالبات شخصي  خودم را داشته باشم، معتقدم اين قبيل اشتباهات شايسته  برخوردهاي جدي تر و اخذ غرامت مي باشد، اما اعمال مراقبت  بر اين قبيل آزمايشگاهها براي حفظ سلامتي و زندگي مردم  از اهميت بيشتري برخوردار است كه اميدوارم به آن عنايت  شود.  داريوش مهاجر 
