 ده نفر از نيمه خرداد ماه تاكنون در خارج از طرح هاي  سالمسازي دريا درشهرستان بندرانزلي غرق شده اند.  فرمانداري بندرانزلي روزدوشنبه اعلام كرد: اين افراد به  دليل عدم آشنايي با فن شنا در خارج از طرح هاي سالمسازي  غرق شدند.  سنين غرق شدگان بين 15 تا 25 سال است كه از شهرهاي  بندرانزلي، رشت واصفهان مي باشند كه بيشترين تعداد غرق شدگان از شهروندان بندرانزلي بوده اند. درسواحل  شهرستان بندرانزلي سه طرح سالمسازي دريابشكل عمومي با 48 منجي غريق و چهارطرح خصوصي با 16 منجي غريق فعاليت  دارند.  فرمانده ناحيه انتظامي مازندران و گلستان نيز گفت: در يك  ماه گذشته 70نفر در رودخانه ها و درياي خزرجان خود را از دست دادند.  سردار سرتيپ "مرتضي طلايي "روزدوشنبه در گفتگويي با خبرگزاري جمهوري اسلامي گفت: اين عده به دليل عدم آشنايي  به شنا و استفاده ازسواحل خارج از طرح سالمسازي درياجان  باختند. 
