 مريوان- خبرنگار همشهري: به گفته مسئول جمعيت هلال احمر مريوان، ديروز 8 محموله كمك هاي امدادي شامل برنج، روغن،  كنسرو، پتو، وسايل گرمازا و چادر براي سيل زدگان 5 روستاي مريوان ارسال شد.  وي افزود: در جريان اين سيل 2 ميليارد و 250 ميليون ريال  خسارت ناشي از تخريب خانه هاي روستايي، تلف شدن 250 راس  دام، ويران شدن چشمه هاي آب و زيرساخت هاي روستايي وارد شده است.  در بارندگي هاي اخير در اورامان 2 نفر جان باختند. جسد كودك 5 ساله اي به نام دانا مرادي پس از دو روز مفقود شدن ديروز از آب گرفته شد. دختر 11 ساله اي به نام  محبوبه عزيزي ديگر جان باخته اين حادثه بود. 
