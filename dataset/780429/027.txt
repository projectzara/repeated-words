 برزيل قهرمان جام چهلم قاره آمريكا شد جادوي ساق ها!     گروه ورزشي: فوتبال را خانواده هاي ثروتمند برزيلي از انگليس با خود به برزيل آوردند.  آنها كه براي تحصيل به سرزمين پادشاهي بريتانيا رفته  بودند در آنجا اين ورزش را آموختند، علاقمند شدند و با آن به كشورشان بازگشتند بدين ترتيب فوتبال كه به زبان  محلي برزيلي "فوتيبول "ناميده مي شود در برزيل ريشه  دوانيد و در ميان اقشار مختلف علاقه پايدار برانگيخت و بيانگر احساس پرشور و حرارت هويت فردي و ملي آنان شد. پس  از يك دوران كوتاه مقاومت، فوتبال يعني مشغوليتي كه عنصر رقابت را با ابراز وجود آزادانه و بلامانع جسمي تركيب كرده است، به ورزش مورد علاقه عموم تبديل شد.  دليل شيفتگي مقاومت ناپذير برزيلي ها به فوتبال اين است  كه اين بازي با پا بازي مي شود و اين ويژگي عنصر شانس را به فوتبال اضافه مي كند. چون برزيلي ها در ورزش  " كاپوييرا" كه با پا انجام مي شود و به قدرت زيادي نياز دارد تبحر خاصي دارند و در ورزشهايي كه با پا بازي  مي شود بي نظيرند.  برزيلي ها پس از سال 1950 و ناكامي در جام جهاني چهارم  كه در ورزشگاه ماراكانا مغلوب بازيكنان اروگوئه شدند حركت جدي خود را آغازكردند.  اين شكست كه در خانه خود نصيب برزيل شد باعث تحقير و شكستن غرور برزيلي ها شد و در آن روز عزاي بزرگ اعلام شد و 48 ساعت برزيلي ها گريستند و تيم اروگوئه كه قهرمان  جام شده بود شبانه توسط يك كشتي گريخت و گرنه... برزيل  كه فوتبال نوين را خوب شناخته بود، اين رشته را در تمام  نقاط شهرهاي بزرگ و كوچك توسعه داد و در هر زميني كه  گنجايش چند بازيكن را داشت توپي را به حركت در آورد و سرانجام با ظهور ستاره هاي افسانه اي به جهان معرفي شد.  در جام جهاني 1958 سوئد، برزيل با" پله "پديده و نابغه  تاريخي فوتبال جهان قدم به مسابقات گذاشت، در كنار او گيلمار، سانتوز، بليني، زيتو، دي دي، زاگالو و ويوا قرار داشتند. پنج گل در اين فينال باعث اعجاب همگان شد و چهار سال بعد نيز برزيل قهرمان شد و در غياب پله آسيبديده يك  سياه 17 ساله بنام "آماريلدو" درخشيد و از آن تاريخ  برزيل معدن ظهور ستاره هاي فوتبال شد. جام هفتاد را همه  به خاطر دارند كه "پله "چه كرد، ريولينو و جرزنيهو چگونه  بودند و برزيل چه نوع فوتبالي را به جهان عرضه كرد. شايد جام جهاني 1970 مكزيك پايان دوران فوتبال نيمه سنتي  برزيل بود و پس از آن آلمان و هلند آمدند تا سال 1994 كه  دوباره ستاره ها آمدند. روماريو، به به تو، دونگا،  جورجينهو و.. و برزيل را فاتح جام جهاني كردند.  حالا فوتبال برزيل با رونالدو، آموروسو، ريوالدو، كافو،  زي روبرتو، امرسون و ديدا به ميدان جام آمريكا آمده و قهرمان آن مي شود. در چهلمين دوره اين بازيها برزيل فاتح  بلامنازع جام شد و اروگوئه حريف ديرينه برزيل توان  مقابله با حريف را نداشت و محترمانه تسليم شد اين بازي  ثابت كرد كه ستاره ها در فوتبال چه نقش مهمي دارند و همه  چيز در گرو خلاقيت ها و ابتكار اين بازيكنان است. از همان دوران رشد فوتبال تا به امروز هر تيمي كه ستاره هاي  بزرگ داشت به موفقيت رسيد، فوتبال زنده به بازيكنان  استثنايي است و بدون حضور آنها هيچ تاكتيكي و هيچ مربي  قادر نيست يك تيم بزرگ و قهرمان بسازد برزيل در اين  دوره از بازي ها با" واندرلي لوگزامبورگو" كه تئوري هاي  مدرن دارد به ميدان آمد. "واندرلي "با پژوهش در فوتبال  اروپاي غربي و تلفيق دانسته هاي خود با آن، برزيل را مجهز كرد تا قدرت بدني، سرعت و تاكتيك را در كنار يكديگر قرار دهد و بهترين راندمان را نيز بدست آورد. در اين تيم  نيز رونالدو، آموروسو، ريوالدو، كافو، روبرتو كارلوس و زي روبرتو ستاره هاي مشكل گشا بودند.  " واندرلي لوگزامبورگو" با هوشياري و تدبير خاص خود از اين ستاره ها تيمي ساخت كه در هماهنگي و كار تيمي بهترين  نتيجه را داشتند. برزيل با تيمي نسبتا" جوان به جام  جهاني آينده مي انديشد تا شايد" لوگزامبورگو" نيز چون  فئولا، ژائوسالدونها، زاگالو و كارلوس آلبرتو جزو مربيان  قهرمان در جهان باشد.  برزيل به نبوغ يگانگي رسيده است و جادوي ساقها براي  مردمش افتخار به ارمغان آورده است و به اين جامعه و ملت  هستي بخشيده است روح خلاق و پرمايه بازيكنان افتخارات  ديگري را نويد مي دهد.  جهانگير كوثري 
