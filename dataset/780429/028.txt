 مذاكرات صلح افغانستان موسوم به كنفرانس 26 صبح ديروز در شهر تاشكند پايتخت ازبكستان آغاز به كار كرد.  به گزارش ايرنا، دراين كنفرانس نمايندگان شش كشور همسايه  افغانستان يعني ايران، پاكستان، تاجيكستان، ازبكستان،  چين، تركمنستان به همراه روسيه و آمريكا و همچنين  نمايندگان دو طرف اصلي درگير در افغانستان شركت دارند.  محمد جواد ظريف معاون وزير امور خارجه به نمايندگي از جمهوري اسلامي ايران دراين كنفرانس شركت مي كند.  از سوي دولت برهان الدين رباني هياتي پنج نفره به  سرپرستي دكتر عبدالله معاون وزير خارجه در اين كنفرانس  شركت كرده و طالبان نيز دو نماينده به تاشكند فرستاده  است.  طالبان تا چند روز قبل به رسميت شناخته شدن اين گروه به  عنوان دولت افغانستان را شرط شركت در اجلاس تاشكند ذكر كرده بود.  اسلام كريم اف رييس جمهوري ازبكستان، در اولين روز از اين اجلاس از گروه هاي درگير در افغانستان خواست جهت  هموار كردن راه براي دست يابي به يك راه حل فراگيربراي  جنگ داخلي ديرينه در اين كشور، با برقراري آتش بس و تبادل اسرا، موافقت كنند.  به گزارش خبرگزاري فرانسه، اسلام كريم اف افزود: ما در اين اجلاس بايد حصول يك سازوكار براي فرآيند گفت وگوها را مدنظر قرار دهيم.  رييس جمهوري ازبكستان گفت، درپي برقراري آتش بس،  مذاكرات صلح بايدبرمحور ساختار آتي كشور افغانستان و تشكيل يك دولت فراگير، متمركز باشد. وي خاطرنشان كرد:  تحقق اين امر مي تواند راه را براي امضاي يك مجموعه  توافق هاي كلي نهايي بين طالبان و ائتلاف مخالف، هموار سازد.  كريم اف هم چنين خواستار برگزاري گفت و گوهاي همزمان  براي تحقق يك مجموعه كمك هاي گسترده براي كشور جنگ زده  افغانستان از جمله كمك هاي انساندوستانه، و احياي اقتصاد ويران شده بعد از جنگ در اين كشور شد.  به گفته رييس جمهوري ازبكستان، انعقاد يك توافقنامه صلح  مي تواندبه تشكيل يك اجلاس ويژه مجمع عمومي سازمان ملل  در مورد افغانستان منجرشود كه اين امر موجب به رسميت  شناختن سياسي نتايج اين توافقنامه براي احياي صلح در افغانستان از سوي جامعه ي بين المللي مي شود.  درهمين حال، اخضر ابراهيمي، نماينده ويژه سازمان ملل در امورافغانستان نيز به نوبه ي خود با هشدار نسبت به وضعيت  بحراني روند صلح دراين كشور گفت: ما در افغانستان تاكنون  تنها شاهد از سرگيري عمليات نظامي بوده ايم.  وي گفت: اگر اجلاس 2 6 نتواند منازعه افغانستان را حل  كندبدون شك توانايي اش براي دست زدن به ابتكارعمل هاي  صلح زير سئوال قرارمي گيرد. 
