 " ريچارد ميك پيس "كاردار جديد انگليس در خارطوم  گفت انگليس در نظر دارد به زودي سفارت خود را در خارطوم  بازگشائي كند.  به گزارش آسوشيتدپرس، پس از آنكه سودان از سفير انگليس  خواست كه در پي حمايت دولت متبوع وي از حمله  موشكي آمريكا به كارخانه اي در شمال خارطوم، خاك آن كشور را ترك كند، انگليس نيز سفير خود را در اوت 1998 از سودان فراخواند و سفارت انگليس در سودان رابست.  آمريكا حمله به يك كارخانه در سودان را در پي انفجار بمب درسفارتخانه هايش در كنيا و تانزانيا در همان ماه  انجام داد. واشنگتن اعلام كرد كه اين كارخانه سلاح هاي  شيميايي توليد مي كرده ولي سودان اين مطلب راتكذيب كرده  است.  در ماههاي اخير، جلسات زيادي براي هموار ساختن راه جهت  بازگشت نماينده انگليس به سودان برگزار شده است. 
