 به نوشته روزنامه فايننشنال تايمز چاپ لندن، عبدالعزيز بوتفليقه رئيس جمهوري الجزاير مايل است اجازه دهد جبهه  نجات اسلامي به عنوان يك حزب جديد سازماندهي شود، ولي  رهبران فعلي نبايد در راس آن باشند.  به گزارش خبرگزاري رويتر از لندن، فايننشنال تايمز به  نقل از بوتفليقه نوشت: افرادي كه در ناآرامي و يا برانگيختن مخالفت هاي مسلحانه شركت دارند اجازه ندارند در جنبش هاي سياسي جديد فعاليت كنند.  بوتفليقه گفت: وقتي مشاركت سكولاريست ها و حتي ملحدان را مي پذيريم چرا نبايد مردان با ايمان در صورتي كه قانون  اساسي را محترم شمرند، از همان شرايط برخوردار شوند؟ بوتفليقه كه در انتخابات آوريل به پيروزي رسيد، چندين  هزار زنداني مسلمان را كه طي هفت سال درگيري داخلي در اين درگيريها شركت نداشتند، عفو كرد.  فايننشنال تايمز به نقل از بوتفليقه نوشت: عباسي مدني  رهبر جبهه نجات اسلامي كه اكنون در خانه تحت نظر است در صورتي كه قول دهد در فعاليتهاي سياسي شركت نخواهد كرد،  مي تواند بلافاصله آزاد شود. بوتفليقه در سخنانش به علي  بلحاج رهبر ديگر جبهه نجات اسلامي اشاره نكرد. 
