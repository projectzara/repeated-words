 " ايهود باراك "نخست وزير اسرائيل ابراز اميدواري كرد كه  حافظ اسد رئيس جمهوري سوريه راه "انورسادات "رئيس جمهور مقتول مصر را كه 21 سال پيش با اسرائيل توافقنامه صلح را امضاء كرد، بپيمايد.  به گزارش خبرگزاري فرانسه، باراك در مصاحبه با شبكه  تلويزيوني" سي. ان. ان "آمريكا گفت: به نظر من به جز همان  روشي كه سادات به موجب آن موفق شد به راه حلي دست يابد،  روش ديگري براي حركت به سوي صلح وجود ندارد.  باراك گفت: اميدوارم چيزي از اين قبيل، زماني در مورد حافظ اسد تحقق يابد.  سادات به دست فعالان مسلمان كه با امضاي توافقنامه صلح  با اسرائيل مخالف بودند، ترور شد.  باراك گفت: اميدوارم و دعا مي كنم كه اسد آماده براي صلح  باشد، ولي فقط خدا مي داند. من نمي توانم به اين آساني  پيش گويي كنم.  باراك افزود: احساس مي كند زمان براي دست زدن به تحركي  با سوريه مناسب است وي با تاكيد بر نياز شديد اسرائيل و سوريه به صلح گفت: ما آماده ايم و اگر آنها نيز با ما مشاركت داشته باشند، به سوي صلح پيش خواهيم رفت. باراك  همچنين گفت گزارشهايي دريافت كرده كه نشان مي دهد سوريه  براي گفتگو با اسرائيل درباره صلح آماده است، ولي  مذاكرات آسان نخواهد بود.  وي افزود: ما اشاره هاي كمي دريافت كرده ايم. باراك  افزود: اسد درگذشته در ميدان جنگ، يك رهبر و دشمن بوده  است و همكار آساني در مذاكرات نخواهد بود، ولي واقعيت  اين است كه چاره اي جز مذاكره نيست. 
