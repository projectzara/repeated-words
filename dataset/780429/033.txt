 شبكه تلويزيوني "ام. بي. سي "در گفتگوي با" فاروق قدومي " رئيس اداره سياسي سازمان آزادي بخش فلسطين، نظر او را درباره روابط با كويت و درخواست متقابل كويت و فلسطين  براي عذرخواهي از يكديگر جويا شد.  به گزارش واحد مركزي خبر به نقل از اين شبكه، قدومي در پاسخ به سئوالي مبني بر اين كه درخواست شما از كويت براي  عذرخواهي، نوعي اقدام تحريك آميز خوانده شده است، آيا شما اكنون پاسخي براي درخواست كويت از عرفات براي  معذرت خواهي داريد؟گفت: ما از كويت نخواستيم كه عذرخواهي  كند بلكه گفتيم كه كويت بايد به فلسطين غرامت بپردازد،  زيرا كويتي ها ما را به طرفداري از عراق متهم كردند و اين اتهام موجب شد كه هزاران نفر از فلسطيني ها از كويت  اخراج شوند و دارائي هاي آنها از بين برود و برخي نيز زنداني و حتي به قتل برسند.  ما به كويت به عنوان يك پناهنده نرفته بوديم بلكه مانند آمريكائي ها، انگليسي ها، پاكستاني ها و هندي ها براساس  توافقنامه هايي براي كار به كويت رفته بوديم و هرگز دچار اشتباه نشديم، بلكه اين كويت بود كه در حق ما اشتباه كرد و اكنون بايد به ما غرامت بپردازد. فاروق قدومي كه ملقب به" ابو لطف "است، در پاسخ به اين پرسش كه ابومازن موضع  مخالفي با شما دارد و براي بهبود روابط با كويت تلاش  مي كندو يك هيات بازرگاني فلسطيني نيز رهسپار كويت شده  است، موضع ياسرعرفات(ابوعمار)در برابر موضع شما و ابومازن چيست؟گفت: همانطور كه شما مي دانيد ابوعمار از كشورهاي اروپايي خواستار ميانجيگري بين فلسطين و كويت  براي بازگرداندن دارائي هاي فلسطيني ها دركويت شده است.  در مورد ابومازن بايد بگويم كه وي هرگز در كويت ساكن  نبوده ا ست، بلكه عرفات و شهيد ابواياد و شهيد ابوجهاد و من در كويت بوده ايم و به همين دليل ابومازن برخي از مسائل را ناديده مي گيرد. قدومي درباره راههاي بهبود روابط فلسطين و كويت گفت: ما كميته اي براي برآورد خسارات وارده به فلسطيني ها در كويت تشكيل داديم و دولت  كويت نيز بايد اين خسارات را به ما بپردازد. 
