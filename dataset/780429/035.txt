 جيانگ زمين رئيس جمهوري چين، در گفت وگوي تلفني خود با بيل كلينتون رئيس جمهوري آمريكا، احتمال توسل به زور عليه تايوان را درجديدترين بحران بين پكن و تايپه، رد نكرد.  به گزارش خبرگزاري رويتر از پكن، سخنان جيانگ كه ديروز توسط شين هوا، خبرگزاري دولتي چين مخابره و در صفحات  نخست روزنامه هاي كثيرالانتشار اين كشور منعكس شد، از زمان تشديد اين بحران در يك هفته پيش كه با اعلام موضع  جديد تايوان مبني بر رد سياست "چين واحد" آغاز شد، نخستين  اعلام موضوع رئيس جمهوري چين محسوب مي شود.  جيانگ با محتمل بودن توسل زور عليه تايوان افزود، علت  اين امربسيار آشكار است، چرا كه برخي عوامل در تايوان و جهان براي جداسازي تايوان از چين تلاش مي كنند. 
