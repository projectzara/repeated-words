   جابربن حيان، بنيانگذار دانش شيمي(واپسين بخش) نقش و اهميت جابربن حيان در بالندگي(و علمي شدن)كيميا،  با جايگاه استاد بزرگوارش حضرت امام جعفر صادق(ع)در اعتلا و ارتقاء مباني مذهب شيعه، قابل قياس است... نام  جابر آن چنان با دانش كيميا در هم آميخته و عجين شده است  كه تحقيقا"، هيچ سخن درباره كيميا گفته نيامده، مگر آنكه  به نوعي، نام، آثار، و انديشه هاي جابر را با خود داشته  است.  جابربن حيان همچنين كاشف شنگرف(سولفور Hgs جيوه)نيزبه  حساب مي آيد. وي در كتاب الخواص روش به دست آوردن شنگرف  (الزنجفر)را باز نموده است. مضافا" اكتشافات بسيار ديگري به جابر نسبت داده اند. از جمله: هيدروكسيد كربنات  سديم(سفيدآب سرب)، كه در لعابهاي كوزه گري به عنوان رنگ  استفاده مي شود. OH)Pb 3 bco 3 P2 كربنات a سديم 2 CoN3 و...  جابر به وحدت عناصر طبيعي و امكان انقلاب و تبديل و تحول  آنها به يكديگر(استحاله)اعتقاد داشت. الهه كيمياي  اسلامي بر آن بود كه: همه فلزات ذاتا" از جيوه ساخته  شده اند كه با گوگرد منعقد شده باشد. تنها اختلافي كه با يكديگر دارند از لحاظ صفات و كيفيات عرضي آنهاست. و اين  اختلاف نتيجه آن است كه گوگردهاي آنها گوناگون بوده و اين گوناگوني به نوبه خود از آن پيدا شده كه خاكها متفاوت بوده است و نيز از اينكه قرار گرفتن آنها در معرض  حرارت خورشيد در حركت دوراني آن يكسان نبوده است.  شكي نيست كه انديشه هاي جابر از چارچوب متعارف تفكرات  علمي زمانه خود بسيار فراتر بوده، و همين امر باعث شده  است كه بعضي عليرغم همه رسالات و اكتشافات جابر، در حقيقت وجود او به ديده ترديد و حتي انكار بنگرند.  يكي از دلايلي كه سبب اين انكار شده، كثرت و تنوع و گستردگي رسائل مجموعه جابري است اگرچه منابع تاريخي  شيعه درباره وجود جابر به جزميت سخن گفته اند، ولي در اين شكي نيست كه بسياري از آثار مجموعه جابري از ملحقات  اسمعيليان است.  ابن نديم گويد: "جابر شخصيتي حقيقي و از نژاد خراسان  بوده و با جعفربن يحيي برمكي بستگي داشته است.. "ابن  نديم، تاليفات بسياري از جابر برشمرده و چند تن از شاگردان وي را نام برده است ابن نديم همچنين معتقد است  كه همه رسائل و تاليفات مجموعه جابري به خود جابربن حيان  تعلق دارد. عقيده صاحب الفهرست درباره وجود جابر با اطمينان و منطق و استدلال توام است. وي بر آن است كه:  " وجود او- جابر- بسيار مشهود و آشكار است و تصانيف او عظيم تر و بيشتر است... چه كسي حاضر است آن همه زحمت و مشقت بكشد و رسالات متعدد و آن هم دشوار علمي به رشته  تحرير دربياورد آنگاه با نام ديگري انتشار دهد حتي كسي  كه فقط يك ساعت به زيور دانش آراسته باشد به چنين كاري  تن نمي دهد.  ظاهرا" آنچه كه سبب ترديد كساني همچون "ابن نباته "مصري  (شارح رساله ابن زيدون)شده و شخصيت جابر را همواره در پرده اي از راز و رمز پنهان نموده "به جز كثرت آثار،  مضمون و انديشه پيشرفته تاليفات مجموعه جابري است، كه  درونمايه اي از علوم اوايل دارد.  مجموعه جابري طيف گسترده و فوق العاده حجيمي از علوم  مختلف(اوايل)تمدن يوناني را دربرگرفته است. از سوي  ديگر ارتباط و علاقه جابر با برامكه - كه در منابع مختلف  از آن ياد شده - اين گمان را دامن زده است كه آثار مجموعه  جابري پس از قرن سوم و توسط متفكران اسماعيلي به رشته  تحرير درآمده است. آن هم به اين دلايل كه: اولا" نوشتن  حدود 3000 رساله از قدرت و توان يك فرد خارج است. ثانيا":  علوم اوايل، پس از نهضت ترجمه، به قلمرو علوم اسلامي  وارد شده است و جابر منطقا"، به لحاظ زماني، به اين  منابع دسترسي نداشته است.  تحقيقات عميق و مستند دانشمندان جابرشناسي چون هولميارد،  روسكا و كراوس، اين تصورات و ابهامات را باز نموده است.  دانشمند آلماني، پاول كراوس، پس از جمع آوري و مطالعه  آثار و رسائل جابري، نتايج بررسي هاي خود را در زمينه هاي; منابع مطالعاتي جابر، رساله هاي موجود لاتيني  و اصل عربي آنها، علاقه و ارتباط جابر با حضرت امام  صادق(ع)و حقيقت وجود جابر، در كتاب" مختار رسائل جابربن  حيان" منتشر نمود(قاهره، 1935)، مطالعات و تحقيقات  كراوس پيرامون حقيقت وجود جابر مشخصا" در حاشيه همان دو محوري كه در اين جستار مطرح آمده سير مي كند: كثرت رسائل  و انديشه هاي پيشرو مجموعه جابري.  اگر چه فرضيه ها، استدلالات و نتيجه گيريهاي كراوس،  خودمحتاج نقد دقيق است و بخشي از آنها، با اگر و مگر فراوان و جرح و تعديل هم قابل قبول نيستند، اما مجموعا"  معتدلترين و منطقي ترين تفسيري است كه در اين باره رقم  خورده.  در زمينه نخست، كراوس به طور خلاصه معتقد است كه بيشتر و يا بعضي از اين آثار از ملحقات اسماعيلي است. كراوس با احتياط تمام اين فرضيه را مطرح مي كند كه: اگر چنانچه  بپذيريم كه تمام اين رسائل از شخصي به نام جابربن حيان  ازدي طوسي است كه در قرن دوم مي زيسته، آنگاه نظريه ما " جابربن حيان توسي در تاريخ علم شيمي به عنوان يكي از استوانه هاي اصلي اين علم شناخته شده و نام وي در اروپاي  اواخر سده ميانه به عنوان يك حجت به كار رفته است. " مسيلمه مجريطي گويد: "اما دانشمندي كه در اين صنعت -  كيميا- به طور كامل برتري و برجستگي داشت و بر همه مقدم  بود، شيخ اجل ابوموسي جابربن حيان صوفي بود. " ابن خلدون گويد: "پيشواي تدوين كنندگان كيميا، جابربن  حيان است، و حتي اين دانش را به او اختصاص مي دهند و آن  را دانش جابري مي نامند. "اسم جابر نه تنها معرف يك  شخصيت تاريخي است، بلكه رمزي است براي اشاره به يك طرز تعقل و بينش خاص، به اين اعتبار نام جابر هم اسم خاص است  و هم اسم "ربالنوع "كيمياگر مسلمان.  و سرانجام برتللو، مقام جابر در شيمي را با مقام ارسطو در فلسفه مقايسه كرده است.  نوشته: دكتر محمد قراگوزلو منابع:  1- نصر. سيدحسن ; علم و تمدن در اسلام، ص 2625(خلاصه  شده).  2- حاجي خليفه ; كشف الظنون.  3- مظهر، اسمعيل ; تاريخ الفكر العربي.  4- آقابزرگ تهراني ; الذريعه الي تصانيف الشيعه.  5- خونساري ; روضات الجنات، ج 2 ص 218، في الحوال العلما و السادات ; محمدباقربن زين العابدين موسوسي خونساري.  6- ابن خلكان ; وفيات الاعيان.  7- الامام الصادق، ص 30101.  8- صاعد اندلسي ; طبقات الامم.  9- ابن قفطي ; تاريخ الحكما.  * طرسوس ; شهرستاني در سوريه مقابل جزيره ارواد; طرطوس،  شهري است به شام مشرف بر دريا; فرهنگ معين ; ص 1087،  اعلام.  10- كراوس. پاول ; مختار رسائل جابربن حيان.  11- ابن خلكان ; وفيات الاعيان  12- جلدكي ; نهايت الطلب في شرح المكتسب.  13- دكتر محمد يحيي هاشمي، الامام الصادق ملهم الكيميا.  14- نصر، سيدحسن، علم و تمدن در اسلام، ص 2625.  15- آقاياني چاووشي، شيميدانان نامي اسلامي. 
