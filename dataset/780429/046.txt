 گروه شهري 20 مرداد امسال، اهالي بسياري از نقاط ايران  شاهد خورشيد گرفتگي و ياكسوف خواهند بود وپيش بيني  مي شود كه هزاران گردشگرخارجي نيزبراي تماشاي اين رخداد طبيعي كه آخرين خورشيد گرفتگي قرن خواهد بود به ايران  بيايند.  كنجكاوي كه در ذات آدمي است قطعا" در زمان خورشيد گرفتگي بيشتر از هر وقتي آدمي را تشويق خواهد كرد كه به  خورشيد تماشا كند كه اين كار خالي از ضررو زيان براي او نخواهد بود.  آنچه درذيل مي آيد مجموعه اي از توصيه هايي است كه  درصورت رعايت آنها، همه مي توانند خورشيد گرفتگي رابدون  دغدغه خاطر تماشا كنند و افراد علاقه مندو صاحب علم به  مطالعه آن بپردازند.  فيلترهايي كه توصيه مي شود، وسايلي هستند كه از ورود نور ماوراي بنفش و مادون قرمز(فروسرخ)و همچنين نورمرئي  به شبكيه چشم جلوگيري مي كنند.  وسايلي همچون فيلم هاي راديولوژي، ديسكت هاي كامپيوتري  و عينك هاي آفتابي گرچه شدت ظاهري نور را كم مي كنند اما به هيچ وجه شدت نور ماوراي بنفش را كم نمي كنند وازاين  رو براي رصد خورشيد به هنگام خورشيد گرفتگي مناسب نيستند.  نگاه كردن به خورشيد براي چند لحظه بسياركوتاه و براي  يكي دوبارمشكل عمده اي را بوجود نمي آورد امادرخورشيد گرفتگي چشمان غيرمسلح(بدون فيلتر)قادر به تشخيص گرفتگي  خورشيد نمي باشد و براي ديدن اين پديده بايد ازوسايل  كاهش دهنده نور استفاده كرد.  به گفته مديراجرايي مجله نجوم برخي از مراكز باتاييد موسسات علمي اقدام به توليد عينكهاي مخصوص تماشاي خورشيد به هنگام كسوف باقيمت ارزان كرده اندكه آدرس و مشخصات  آنها به موقع اعلام خواهد شد.  خورشيد گرفتگي روز 20 مرداد علاوه بر ايران در بسياري از نقاط جهان رويت خواهد شد و متخصصان در كشورهاي متعدد براي تماشاي خورشيد در اين روزتوصيه هايي دارند. 
