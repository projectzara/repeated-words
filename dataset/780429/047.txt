 گروه شهري: چهارمين مرحله مميزي در منطقه 6 تهران توسط شهرداري انجام مي شود.  به گزارش روابط عمومي شهرداري 6 تهران، مرحله چهارم  مميزي منطقه 6 از خرداد ماه سال جاري توسط 46 نفر از مميزان آغاز شده است. در اين مرحله به منظور جمع آوري  اطلاعات و آمار، 9 فرم جداگانه تنظيم شده كه مميزان با اعلام قبلي و مراجعه به تمامي اماكن موجود در منطقه آن  را تكميل مي كنند.  يك مقام مسئول در شهرداري منطقه 6 گفت: مرحله چهارم  مميزي با ديدگاه وسيع تر به دنبال جمع آوري اطلاعاتي همه  جانبه از كليه امور شهري در حال اجراست. گسترش شهر تهران،  مسئولين شهرداري را بر آن داشت كه بعضي از امور خدماتي  شهر تهران از قبيل ترافيك، معابر، ميادين، شهرسازي و خدمات عمومي را در سيستم بانك اطلاعاتي كه فعلا" محدود به سيستم املاك و پيشه وران است وارد كند تا با داشتن  اطلاعات صحيح و كامل بتوان براي داشتن شهري سالم، پويا و زيبا برنامه ريزي هاي دقيق و اصولي كرد. هدف از اجراي  مميزي مرحله چهارم در منطقه 6 تهران، تامين نيازمنديهاي  شهري و احداث و اصلاح و توسعه معابر، پلها، ايجاد بوستان ها و مراكز فرهنگي و تفريحي، توقفگاهها، ميدانها و راههاي ارتباط شهري و همچنين حفظ و نگهداري تاسيسات  مورد نياز عمومي، شناخت وضعيت فيزيكي شهر و تهيه نقشه  اصلاح شده شهر، داشتن بانك اطلاعات كامل شهري، ارائه  خدمات بهتر به كليه نقاط شهر و انجام برنامه ريزي هاي  اصولي به منظور بهينه شدن وضعيت شهر است. 
