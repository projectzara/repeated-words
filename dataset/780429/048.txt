 گروه شهري: مديرعامل شركت آب و فاضلاب استان تهران  اعلام كرد: مصرف آب در تهران از آغاز سال 78 تا بيست و هفتم تيرماه جاري به 291 ميليون و 952 هزار مترمكعبرسيد كه نسبت به مدت مشابه سال قبل كه اين رقم بيش از 298 ميليون و 847هزار مترمكعب بود، حدود 31/2 درصد كاهش داشت.  مهندس محسن نريمان ديروز در گفت وگو با خبرنگاران اظهار اميدواري كرد كه با اقدامات فني - فرهنگي و رعايت الگوي  متعارف مصرف، ميزان كاهش مصرف آب در تهران در سال جاري  به سطح 10 درصد برسد.  مديرعامل شركت آب و فاضلاب استان تهران اظهار داشت:  استفاده بهينه ازآب در بخش هاي شرب و كشاورزي بايد به  فرهنگي پايا و دائمي مبدل شود. مهندس نريمان گفت: با استفاده از روش هاي نوين آبياري در بخش كشاورزي(تحت فشار) ميزان مصرف آب در اين بخش تا سطح 75 درصد كاهش مي يابد.  وي گفت: اين شركت در راستاي اهداف خود در زمينه  بهينه سازي مصرف آب، قصد دارد همايش هايي را با حضور مشتركان پرمصرف در مناطق ششگانه شركت آب وفاضلاب تهران  برگزار كند.  اولين همايش صرفه جويي در مصرف آب با حضور مسئولان شركت  آب و فاضلابمنطقه يك تهران(شميرانات)و مشتركان پرمصرف  به تازگي برگزار شد و نتايج مثبتي بدنبال داشت. نريمان  افزود: در اين همايش راهكارهاي اساسي صرفه جويي در مصرف  آب ازسوي مسئولان به مشتركان پر مصرف آموزش داده شد. وي  در پايان به برگزاري دومين نمايشگاه فن آوري هاي نوين  صرفه جويي درمصرف آب اشاره كرد و گفت: اين نمايشگاه از دوم تا هفتم مرداد 78 در سالن 35 نمايشگاه بين المللي  تهران برگزار مي شود. 
