 گروه شهري: معاون اموربين الملل وزيرپست وتلگراف وتلفن  ديروز با تشريح وضعيت فعلي فعاليت شركتهاي ايراني  درطرحهاي مخابراتي كشورهاي منطقه، برضرورت تقويت اين  حضور تاكيد كرد.  مهدي تابشيان درگفت وگوباخبرنگارخبرگزاري جمهوري اسلامي  احداث خط فيبرنوري درتركمنستان به طول 700 كيلومتر را ازموفقيتهاي چشمگير شركت مخابرات ايران اعلام كردوگفت:  75 درصد ازتجهيزات بكار رفته دراين طرح ساخت ايران است.  معاون امور بين الملل وزير پست وتلگراف وتلفن افزود:  در حال حاضر خط فيبرنوري جمهوري  ارمنستان به طول حدود 500 كيلومترتوسط شركتهاي وابسته  به وزارت پست وتلگراف وتلفن طراحي شده و در دست اجرا است.  وي گفت: دراين طرح خدمات فني ومهندسي شامل طراحي، نصب،  آزمايش وراه اندازي بر عهده متخصصان شركتهاي ايراني است.  معاون بين الملل وزير پست وتلگراف وتلفن تاكيدكرد: اين  معاونت تلاش خواهدكرد درعرصه فعاليتهاي بين المللي  واجراي طرحهاي آينده بهره گيري ازشركتهاي خصوصي ايراني و تجهيزات توليدي جمهوري اسلامي ايران افزايش يابد.  تابشيان سهم ايران ازترانزيت مخابراتي منطقه رانيز ناچيز عنوان كرد و گفت: باتوجه به موقعيت جغرافيايي ايران، قرار گرفتن در مسير فيبرنوري بين قاره اي آسياو اروپا، اتصال  به خط پر ظرفيت فيبر نوري زير دريايي و نيزحضور موثر در طرحهايي منطقه اي ماهواره اي بايد تلاش بيشتري براي كسب سهم بيشتر از ترانزيت مخابراتي منطقه به عمل آيد.  تلفن به همشهري  تقاضاي كاهش زمان گذراندن طرح پزشكي  با دارا بودن همسر و فرزند 6 ساله در دانشگاه آزاد پذيرفته شدم و با مشقت فراوان در رشته داروسازي  فارغ التحصيل و عنوان دكترا گرفتم. در حال حاضر نيز يكسال است طرح نيروي انساني را مي گذرانم. هم اكنون با 36 سال سن و داشتن دو فرزند 12 و 3 ساله و انجام 24 ماه  خدمت مقدس سربازي و دوره احتياط آن و پرداخت هزينه هاي  تحصيلي دوره دانشگاه آزاد تصور مي كنم استحقاق اين را داشته باشم كه دوره گذراندن طرح براي من و امثال من با توجه به كثرت فارغ التحصيلان رشته هاي پزشكي كاهش پيدا كند.  نام محفوظ قطع و وصل برق همايونشهر محله ما در همايونشهر، ستارخان، كوچه زاع بيدكي است.  برق اين محله  هر از گاهي قطع مي شود كه اين امر مشكلاتي را براي  ساكنان بوجود آورده است. چند بار با اداره برق تماس  گرفتيم، مي گويند قطع و وصل برق ناشي از تعويض فيوزهاي  قديمي است و فيوزهاي جديد كارايي چنداني ندارند. از شركت  برق منطقه اي تهران(شعبه برق دانشگاه)انتظار داريم در مورد تعويض اينگونه فيوزها و يا اقدامات ديگري كه رافع  مشكل باشد اقدام كنند.  دكتر استاد استفاده بهينه از اتوبوس ها اتوبوس هاي خط دپوي شرق به ميدان انقلاب در ايستگاه  مبداء(دپوي شرق)توقف هاي بسيار طولاني دارند، اغلب ديده شده رانندگان دور هم جمع مي شوند و شوخي هاي دور از نزاكت مي كنند و صد البته در طول مدت توقف طولاني،  اتوبوس ها به تدريج مملو از مسافر مي شود كه در اين صورت  جايي براي مسافران منتظر در ايستگاههاي بين راه باقي  نمي ماند.  ناگفته نماند در اين مسير اتوبوس به تعداد كافي در نظر گرفته شده منتها عيب كار در اين است كه با توجه به  عملكرد رانندگان استفاده بهينه از اين اتوبوس ها نمي شود.  علي سوادكوهي  مردم بروجرد و انتظاراتشان  سال هاست مردم صبور بروجرد در استان لرستان آرزو دارند در اين شهر دانشگاه دولتي تاسيس شود تا فرزندانشان  ناگزير نباشند به ديگر شهرها بروند و گرفتار هزينه هاي  كمرشكن زندگي و بسياري مشكلات ديگرشوند. همينطور سال هاست حسرت مي خورند كه چرا همه شهرهاي كشور داراي  فرودگاه است اما بروجرد از اين نعمت بي بهره ! ديگر اين  كه معضل بيكاري در بروجرد گريبانگير مردم بخصوص نسل جوان  اين شهر شده است كه بايد هرچه زودتر براي رفع اين معضل  چاره اي انديشيد.  رضا بيطال زاده  بهره اقساط خريد كنتور برق !  براي خريد كنتور برق به اداره برق شهرستان بندر انزلي  مراجعه كردم و چون قيمت كنتور گران بود و من نيز يك  كارمند ساده حقوق بگير، بنابراين از مسئولان مربوطه  تقاضا كردم قيمت كنتور را بطور اقساطي دريافت كنند.  اداره برق بيش از نيمي از بهاي كنتور را نقدا" دريافت و تكليف كرد بابت بقيه پول كنتور كه چهل هزار تومان مي شد آن را در سه قسط بپردازم با اين شرط كه مبلغ 4 هزار تومان نيز به عنوان بهره(هر چه اسمش را بگذارند)پرداخت  كنم. سئوال اين است كه اگر اين پول بهره نيست، اسم آن را چه بايد گذاشت؟ مهرداد كارگر هفت اقليم  بهره برداري نفت باعث آلودگي درياي خزر شد    فوران كوه آتشفشان كوليما در مكزيك روز شنبه باعث بيرون  ريختن دود وخاكستر تا ارتفاع حدود هفت كيلومتري و موجب تخليه اجباري نزديك به 400نفر از اهالي روستاهاي مجاور شد. به گزارش خبرگزاري فرانسه از مكزيكوسيتي، "نورما گوتيرز" يك سخنگوي دولت محلي به اين خبرگزاري گفت: "در حالي كه هنوز گزارشي در مورد هرگونه خسارت يا تلفات جاني  دريافت نشده مقامات، روستاهاي اطراف اين كوه آتشفشان را كه در 450 كيلومتري غرب مكزيكوسيتي قرار دارد تخليه  كردند. "مقامات سازمان دفاع غير نظامي مكزيك كه انتظار يك انفجار ديگر رادارند به حال آماده باش در آمدند.  انفجارهاي مشابهي اين كوه آتشفشان مرتفع سه هزار و 960 متري را- كه از سال 1913 فعال نبود- پس از فوران آن در تاريخ 27 نوامبر سال گذشته ونيز مجددا" در دهم فوريه و دهم مه تكان داد. اين آتشفشان در فاصله حدود 450 كيلومتري غرب مكزيكوسيتي و در مرزدو ايالت كوليما و خاليسكو واقع است. 
