 پيكر پاك شهيد سروان پاسدار جعفر كريم پور ظهر روز دوشنبه درشهرستان نقده با شكوه بسيار تشييع شد. شهيد سروان كريم پور روز يكشنبه در تجاوز هواپيماهاي تركيه به  مرزهاي جمهوري اسلامي در يك پايگاه مرزي در پيرانشهر به  شهادت رسيد. در مراسم تشييع پيكر شهيد كريم پور اقشار مختلف مردم و همرزمان آن شهيد با شعارهائي تجاوز هواپيماهاي تركيه به مناطق مرزي ايران را محكوم كردند.  پيكر سروان شهيد كريم پور پس از تشييع در شهر نقده براي  خاكسپاري به زادگاهش، بخش محمديار در حومه نقده انتقال  يافت.  هواپيماهاي متجاوز تركيه در حمله بامداد روز يكشنبه به  يك پايگاه نظامي و چادرهاي عشايري منطقه 5 تن را شهيد و ده تن را مجروح كردند. 
