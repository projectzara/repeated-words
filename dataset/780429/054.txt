 گروه شهرستانها: مدير جهادسازندگي آران و بيدگل گفت:  تعاوني فرش دستباف اين شهرستان در كشور نمونه شد. به  گزارش خبرنگار همشهري، وي افزود: اين شركت تعاوني طي سال  گذشته با توليد 30 هزار و 340 مترمربع فرش نسبت به دوره  قبل 5 درصد افزايش توليد داشته است.  محمد خاكسار تهيه طرحهاي جديد و متناسب با بازار بين المللي، افزايش عضويت و حضور فعال در نمايشگاههاي  بين المللي، كشوري و استاني را از دلايل انتخاب اين  تعاوني به عنوان نمونه كشوري ذكر كرد. مدير جهادسازندگي  آران و بيدگل افزود: پرداخت بالغ بر يك ميليارد ريال وام  به اعضاء به صورت قسط، بازاريابي براي فروش فرشهاي  توليدي، اجراي طرحهاي ساختمان اداري، تجاري و آموزشي،  تعاوني و فروش نزديك به 6 هزار مترمربع از توليدات اعضا،  اين تعاوني را از ساير تعاوني هاي كشور ممتاز كرده است. 
