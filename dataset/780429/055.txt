 * تجليل از مقام والاي امام خميني(ره)به تثبيت توسعه  سياسي خواهد انجاميد گروه شهرستانها: استاندار همدان با تاكيد بر لزوم تجليل  از مقام امام خميني(ره)و بيان ابعاد عظيم شخصيتي و عرفاني آن بزرگوار در مراسم يكصدمين سالروز تولد ايشان  گفت: تجليل از مقام معظم امام خميني(ره)منجر به تثبيت  توسعه سياسي در كشور مي شود.  به گزارش خبرنگار همشهري دكتر جابريان در شوراي اداري  استان همدان با اشاره به اهداف و آرمانهاي اساسي امام  خميني(ره)در خصوص مردمي كردن حكومت گفت: متاسفانه به  رغم تاكيدات رياست جمهوري بر لزوم توسعه سياسي به نظر مي رسد كه اخيرا" استنباطهاي نادرستي از آن شده است اما آنچه مسلم است، منظور از توسعه سياسي چيزي جز حضور و مشاركت مردم در تمامي عرصه ها و فراگير شدن دايره شمول  انقلاب نيست.  وي با اشاره به اين كه جريانات اخير، ناملايماتي را به  همراه داشته و منجر به جريحه دار شدن قلب مقام معظم  رهبري شده است، گفت: با وجود اين ناملايمات، حضور گسترده  و هوشيارانه مردم در دفاع از ولايت بار ديگر نقشه و توطئه هاي دشمنان را برملا كرد و اين خود نشان دهنده  ارتقاي شعور و بينش سياسي مردم است.  استاندار همدان نام گذاري امسال به عنوان سال امام خميني  را مهمترين واقعه سال عنوان كرد و گفت: برگزاري مراسم  يكصدمين سالگرد تولد امام در واقع فرصتي است تا علاوه بر شناخت ويژگي هاي روحاني و عرفاني آن بزرگوار و معرفي وي  به نسل جوان، زمينه اي فراهم شود تا با مرور آرمان هاي  اساسي و ارزشهاي مدنظر امام(ره)در قبل و بعد از انقلاب،  وضعيت كنوني جامعه را ارزيابي كنيم. 
