 گروه شهرستانها: استاندار كردستان همدلي و تعاون را مهمترين" سرمايه اجتماعي "رشد و تعالي كشور و بستر توسعه  سرمايه هاي مالي و انساني خواند و هرگونه سرمايه گذاري  مالي و انساني بدون توجه به "سرمايه هاي اجتماعي "را منجر به شكست دانست.  به گزارش خبرنگار همشهري در سنندج، دكتر عبدالله  رمضان زاده ديروز در همايش شوراها و تعاون در سنندج  تصريح كرد: مطالعات دانشمندان اجتماعي جهان نشان مي دهد كه به هر اندازه ميزان همدلي، اعتماد و همكاري ميان مردم  و نهادهاي محلي بالا باشد به همان اندازه ميزان بهره وري  بالا مي رود.  وي كه در جمع اعضاي شوراهاي اسلامي شهرهاي استان كردستان  سخن مي گفت، از كم شمار بودن نهادهاي محلي و مردمي در كردستان انتقاد كرد و افزود: يكي از دلايل عدم توفيق  تعاوني ها در كردستان نبود" سرمايه اجتماعي "در اين  استان است.  وي تقويت تعاوني ها را زمينه ساز رشد كشور در همه  زمينه ها دانست و تصريح كرد: در هر جاي كشور كه شوراهاي  محلي بتوانند اعتماد مردم را به دست آورند، زمينه  سرمايه گذاري اقتصادي بيشتري نيز فراهم خواهد آمد.  استاندار كردستان با اذعان به وجود معضل كمبود" سرمايه  اجتماعي" در كردستان، اين معضل را ناشي از مسائل تاريخي،  فرهنگي، سياسي، امنيتي و نحوه برخورد دستگاههاي مسئول در طول ساليان متمادي گذشته ذكر كرد.  وي با اشاره به توانمندي ها و استعدادهاي خدادادي استان،  يادآور شد: عدم همكاري و نبود روح جمعي سبب هدر رفتن و عدم استفاده مناسب از امكانات موجود استان شده است.  وي از اعضاي تعاوني ها به عنوان پيشگامان همدلي اجتماعي  نام برد و اظهار اميدواري كرد: اعضاي شوراهاي محلي  بتوانند با ايجاد اعتماد عمومي در مردم به افزايش ميزان  سرمايه هاي اجتماعي در استان كمك كنند. 
