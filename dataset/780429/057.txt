 گروه شهرستانها: استاندار كردستان با صدور دستورالعملي  با عنوان مديركل سياسي انتظامي و دبير شوراي تامين  كردستان، برخورد قانوني با گروههاي فشار ناشناخته را در دستور كار شوراي تامين استان قرار داد. به گزارش خبرنگار همشهري در سنندج، در نامه دكتر عبدالله رمضان زاده با اشاره به شبنامه هاي غيرقانوني منتشر شده در روزهاي  اخير در سنندج و ضرورت برخورد قانوني با عوامل اين  شبنامه ها تاكيد شده است: "نظر به اقدامات ضدامنيتي  گروههاي ناشناخته فشار در سطح كشور و پخش شبنامه هاي  غيرقانوني اخير در سنندج ضروري است هر چه سريعتر نسبت به  شناسايي افراد مذكور و ارائه طرح برخورد با آنان در جلسه  آتي شوراي تامين اقدام گردد" استاندار كردستان فاجعه كوي  دانشگاه تهران را نتيجه غفلت از شناسايي گروههاي  غيرقانوني فشار عنوان و تصريح كرده است: "هر گونه غفلت  از شناسايي گروه هاي غيرقانوني در سنندج، ممكن است منجر به بروز فجايعي همچون كوي دانشگاه تهران شود. " 
