 گروه شهرستانها: نخستين كنگره شوراها و توسعه فرهنگي و اجتماعي فارس بيستم مرداد امسال با حضور مقامات عاليرتبه  وزارتخانه هاي كشور، فرهنگ و ارشاد اسلامي و سازمان  برنامه و بودجه و با شركت اعضاي شوراهاي شهر، روءساي  شوراهاي شهرها، روءساي شوراهاي بخش ها، فرمانداران،  شهرداران و بخشداران استان فارس در شيراز برگزار مي شود.  به گزارش خبرنگار همشهري درشيراز، مديركل فرهنگ و ارشاد اسلامي فارس در اين زمينه افزود: در اين كنگره كه براي  نخستين بار در كشور ترتيب خواهد يافت، تحقق اهداف و برنامه هاي دولت در مشاركت دادن هرچه بيشتر مردم در تشكل ها و نهادهاي اجتماعي و تصميم گيري و اجراي  برنامه هاي گسترده در جهت به ثمر نشاندن برنامه هاي  اجتماعي و فرهنگي از طريق شوراها، مورد بازبيني و گفتگو قرار خواهد گرفت. جليل سازگارنژاد گفت: كنگره مذكور با هدف ايجاد ذهنيت و نگرش مثبت سازنده و مطلوب شوراها نسبت  به توسعه فرهنگي و اجتماعي استان و دستيابي به تعاريف  مدون و برنامه هاي سازمان يافته در حوزه فرهنگ و اجتماع  و هماهنگ سازي هرچه بيشتر بين نقش و وظايف و مسئوليت  شوراهاي شهر و روستا و مقامات مسئول دستگاه ها و ارگان هاي ذيربط و به منظور ارائه خدمات اثربخش و موفق  به مردم و نهايتا" تبديل فرايند شهرنشيني به شهروندي  تشكيل مي شود. 
