 شهردار سابق سبزوار كه با تصميم شوراي شهر از مسئوليت  خود كنار گذاشته شد، در مورد خبري كه روز 24 تير در صفحه  14 چاپ شد با ارسال نمابري اظهارات سخنگوي شوراي شهر سبزوار را مبني بر عدم پاسخ به پرسشهاي اعضاي شوراي شهر در مهلت مقرر تكذيب كرده و مدعي شده است كه در مهلت  قانوني با ارائه پاسخ و خواندن آن در جمع اعضاي شورا،  هيچ گونه كوتاهي در اين زمينه نكرده است.  كوتاه از سراسر كشور تشكيل مركز مشاوره كارفرمايان و كارگران درشيراز شيراز- خبرنگار همشهري: مديركل تامين اجتماعي فارس از تشكيل مركز مشاوره براي كارفرمايان و كارگران زير پوشش  تامين اجتماعي در شيراز خبر داد. عليرضا مختاري افزود:  كارگراني كه با كارفرمايان خود مشكل دارند، مي توانند پيش از مراجعه به ادارات كار، مسائل خود را با مراكز مشاوره مذكور در ميان بگذارند و در صورتي كه پس از مشاوره، توافقي بين كارفرما و كارگر صورت نگرفت، اين  مركز موضوع را به ادارات ذيربط ارجاع مي دهد.  همايش ملي - منطقه اي بيلان آب در اهواز اهواز- خبرنگار همشهري: نخستين همايش ملي - منطقه اي  بيلان آب در اهواز برگزار مي شود. مهندس يزدان نژاد مديركل امور آب استان خوزستان گفت: اين همايش با هدف  بررسي نقطه نظرات و دستاوردهاي افراد، دانشگاهيان و متخصصان داخلي و خارجي و شناسايي منابع آب از هيجدهم  آبان ماه به مدت سه روز برگزار مي شود و با توجه به اين  كه برخي از حوزه هاي آبي ما با كشورهاي منطقه آورده هاي  آبي مشتركي دارد، نمايندگان و معاونين آب چندين كشور جهان در آن شركت خواهند داشت.  راه اندازي بخش حوادث مغزي در همدان  همدان- خبرنگار همشهري: مديركل بهزيستي استان همدان  اعلام كرد: بخش حوادث مغزي فوق تخصصي شهيد بهشتي همدان  پس از وقفه 20 ساله فعاليت خود را در چند روزآينده آغاز خواهد كرد. امير زرگر با اشاره به اين كه در اين مركز بيماران سوانح مغزي دوران نقاهت خود را خواهند گذراند،  گفت: در اين مركز كه در نوع خود در خاورميانه كم نظير است، بيماران از خدمات توانبخشي لازم بهره مند خواهند شد.  وي اضافه كرد: در حال حاضر از 178 تخت موجود در مركز فوق تخصصي شهيد بهشتي همدان 60 تخت آماده ارائه خدمات به  بيماران است. 
