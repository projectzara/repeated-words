 گروه سياسي: در حالي كه 10 روز از تهاجم به كوي دانشگاه  تهران و يك هفته از آشوبهاي خياباني در تهران مي گذرد،  بسياري از علما، سياستمداران، نهادهاي حكومتي و روزنامه نگاران عزم خود را جزم كرده اند كه e ابعاد بحران را با همكاري و همياري يكديگر، كنترل كرده و شرايط آرام، سازنده و تفاهم آميزي بين گروه ها و اقشار مختلف  مردم حاكم نمايند. توصيه آيت الله فاضل لنكراني به  جناح هاي سياسي براي پرهيز از اختلاف و تفرقه، سخنان  نماينده مردم گرگان در جمع خبرنگاران، توصيه قوه قضائيه  به مطبوعات و نامه مشاور مطبوعاتي رئيس جمهوري به  روزنامه نگاران از جمله اين تلاش هاست. در نتيجه اين  تلاش ها كه از ديروز رو به افزايش گذاشته است، براي  نهادهاي قانوني اين امكان فراهم مي شود كه در فضايي آرام،  به مرور آنچه گذشت بپردازند و در چارچوب موازين قانوني،  eهمه حلقه هاي زنجيره بحران(توقيف سلام، تهاجم به كوي  دانشگاه و آشوبهاي خياباني)را يك به يك بررسي كنند. 
