 وزارت اطلاعات ديشب با صدور اطلاعيه شماره 4 خود،  جزئيات بيشتري از افراد دستگير شده را اعلام كرد. به  گزارش واحد مركزي خبر، متن اطلاعيه به اين شرح است:  بسم الله الرحمن الرحيم ; همانگونه كه در اطلاعيه هاي  قبلي به اطلاع ملت شريف و بزرگوارمان رسيدوزارت اطلاعات  مصمم است كه بطور مستمر اطلاعات قابل انتشار درخصوص توطئه اخير دشمن را در اولين فرصت به آگاهي مردم  عزيز برساند و در اين راستا توجه عموم رابه نكات ذيل جلب مي نمايد.  1- از اولين ساعات دستگيري عناصر آشوبطلب بررسي درخصوص  وضعيت دستگيرشدگان آغاز و پس از پايان يافتن تحقيقات  اوليه كليه افرادي كه بطور غيرسازمان يافته و بدون  وابستگي تشكيلاتي تحت تاثير القائات و فريبكاري هاي  عناصروابسته در وقايع اخير شركت داشتند و اكثريت متهمين  را تشكيل مي دادند پس از اخذ تعهد و ضمانت هاي لازم  به طور موقت آزاد شده اند.  2- در پي صدور اولين اطلاعيه وزارت اطلاعات و درخواست از مردم مبني بر هوشياري و گزارش هرگونه خبر از عناصر آشوبطلب و تحركات مشكوك اطلاعات مفيد ديگري به دست آمده  است كه پيگيري در مورد آنها ادامه دارد در اينجا ضمن  تشكر ازاين عزيزان بر ادامه هوشياري و ارائه اطلاعات  تكميلي تاكيد مي نمايد.  3- براساس تحقيقات انجام شده بخش ديگري از اطلاعات  به دست آمده درخصوص منوچهر محمدي يكي از افراد موءثر در آشوبهاي اخير را به شرح ذيل به اطلاع مي رساند: نامبرده  با هماهنگي و مساعدت يكي از عناصر ضدانقلاب متواري از طريق تركيه به آمريكا عزيمت كرده و در مدت دو ماه اقامت  در اين كشور با عناصر جاسوس و صهيونيست متواري در شهرهاي  مختلف ملاقات و مذاكره نموده و خطوط لازم رابه منظور راه اندازي تشكلهاي سياسي - دانشجويي جذب افراد و درنهايت ايجاد و گسترش خشونت و آشوب دريافت كرده است.  براساس اعترافات نامبرده ملاقات شوندگان نسبت به  اعمال حمايت هاي مالي وسياسي از وي متعهد شده و متعاقب آن مبالغي به صورت ارزي و ريالي به حسابهاي داخلي و خارجي نامبرده و مرتبطين وي واريز گشته است.  4- فرد ديگري از اين تشكيلات كه در بازداشت به سر مي برد خانم ملوس را دنيامعروف به مريم شانسي است نامبرده پس از آشنايي با منوچهر محمدي جذباتحاديه ملي دانشجويان و فارغ التحصيلان شده و خانه اش را در اختيار گروه قرار داده است از بازرسي منزل وي يك دستگاه فاكس(دورنويس)كه  اهدايي گروهك هاي ضدانقلاب خارج از كشور است كشف شده كه  به وسيله آن اخبارتشكيلات و نيز دستورات گروهكهاي  ضدانقلاب مبادله مي شده است.  نامبرده در جريان آشوبها حضور فعال داشته و اخبار كذب از آن وقايع رابه طور مرتب در اختيار رسانه هاي بيگانه  قرار مي داده است. راديو آمريكا نيز كه در اقدامي هماهنگ  با ساير رسانه هاي بيگانه و صهيونيستي تلاش دارد عناصر آشوبگر را به عنوان دانشجو معرفي نمايد در مصاحبه اي  بانامبرده وي را از رهبران جنبش دانشجويي قلمداد كرده  است و اين در حالي است كه نامبرده فاقد تحصيلات دانشگاهي  و سابقه دانشجويي است.  5- تعدادي از عناصر وابسته اتحاديه اسلامي دانشجويان و فارغ التحصيلان معروف به گروه طبرزدي در اين جريانات نقش  داشته اند كه در اطلاعيه بعدي نتيجه تحقيقات متعاقبا" به  اطلاع خواهد رسيد.  در خاتمه از محافل سياسي مطبوعاتي و خبري انتظار مي رود به منظور حفظ وحدت ملي از ارائه تحليل هاي غير مستند و پيش داوري ها خودداري نموده و به سلامت فضابراي  اطلاع رساني صحيح كمك نمايند بديهي است در اطلاعيه هاي  بعدي بخش هاي ديگري از اطلاعات به دست آمده را به اطلاع  مردم عزيز خواهيم رساند. 
