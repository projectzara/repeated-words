 گروه سياسي: هياتي از اعضاي "شوراي منتخب متحصنين "در ادامه روند پيگيري خواسته هاي دانشجويان و احقاق حقوق  آنان، پس از ديدار روزهاي گذشته با مسئولين وزارت كشور،  مسئولين وزارت اطلاعات و جمعي از علما و مراجع در تاريخ  28/4/78 با نمايندگان شوراي عالي امنيت ملي ديدار و گفتگو كردند. در اين جلسه ابتدا كليه خواسته هاي  دانشجويان به اطلاع اين شورا رسيد و علاوه بر آن موارد مربوط به روزهاي اخير مانند بازداشت هاي گسترده توسط شبه نظاميان با لباس شخصي و نتايج مترتب بر اين تحركات و جوسازي برخي مطبوعات عليه دانشجويان نيز مطرح گرديد.  نمايندگان شوراي عالي امنيت ملي نيز در پاسخ بر جديت  ايشان در پيگيري اين فاجعه و محاكمه عاملان آن اشاره  كردند و از دانشجويان خواستند آنان را در ايجاد جو آرام  و منطقي ياري نمايند. 
