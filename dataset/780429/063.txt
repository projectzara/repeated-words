 گروههاي سياسي نگذارند در لابلاي اختلاف ها، مقدسات  نظام مورد هجوم قرار گرفته و همه ملت را رنجيده خاطر سازد گروه سياسي: آيت الله فاضل لنكراني در ديدار جمعي از فضلا و دانشجويان با وي درباره وقايع اخير كشور گفت:  دشمن به خوبي دريافته كه جامعه اسلامي با حضور فعال  روحانيون و دانشگاهيان به پيش خواهد رفت و براي ضربه زدن  به نظام اسلامي بايد در يكي از اين دو قشر مهم نفوذ كرد.  به گزارش ايرنا آيت الله فاضل لنكراني در اين ديدار همچنين اظهار داشت: الحمدلله تاكنون هم حوزه هاي مقدسه  علميه و هم دانشگاهيان عزيز بابيداري وهوشياري كامل  مراقب دسيسه هاي دشمن بوده اند و ان شاءالله درآينده نيز خواهند بود.  آيت الله فاضل لنكراني بااشاره به حادثه كوي دانشگاه گفت:  حمله به كوي دانشگاه تلخ ترين حادثه اي است كه تاكنون  دراين كشور صورت گرفته است وما حمله به دانشگاه را شكستن  حريم علم و برخورد غيرمنطقي و غيرانساني مي دانيم.  وي خاطر نشان كرد: ما منتظريم دولت محترم و مسئولان نظام  هر چه زودترعاملان اين فاجعه هولناك راشناسايي و به مجازات برسانند و دامن نظام اسلامي را از اين گونه  اعمال براي هميشه پاك كنند.  آيت الله فاضل لنكراني به گروههاي مختلف سياسي توصيه كرد:  حوادث يك هفته گذشته راعبرتي براي خويش قرار دهند ونگذارند اختلاف نظرهاو سليقه هادستمايه اي براي حركت و حضور دشمن شود.  وي تاكيد كرد: گروههاي سياسي نگذارند در لابلاي  اختلاف ها، مقدسات نظام مورد هجوم قرار گرفته و همه ملت  را رنجيده خاطر سازد.  وي با تشكر از حضور پرحماسه مردم خطاب به جناح هاي  مختلف سياسي كشور گفت: بدانيد كه اين حضور عظيم ملت براي  اسلام و انقلاب و حمايت ازولايت فقيه بوده و ملت توجهي  به جناح بندي هاي موجود دركشور ندارد.  آيت الله فاضل لنكراني با اشاره به اين كه ملت دراين  مرحله حساس دين خود را به اسلام و انقلاب و رهبري ادا نمود، توصيه كرد كه حضور عظيم ملت را هيچ گروهي وسيله اي  براي رسيدن به اهداف خاص خود قرار ندهد.  وي خاطرنشان كرد: بر همه گروهها لازم است با حفظ وحدت،  امنيت و آرامش دولت محترم را ياري كنند تا مشكلات مردم  هر چه زودتر حل شود.  آيت الله فاضل لنكراني اظهار داشت: اين ملت با خون خود نسبت به اسلام و انقلاب پيمان بسته و تا آخر به عهد خود وفادار خواهد بود.  وي در پايان تاكيد كرد: دشمنان هميشگي انقلاب خصوصا آمريكا و اسرائيل بدانند حوزه هاي علميه و روحانيت بيدار،  دركنارملت عزيز درهمه صحنه ها حاضرخواهد بود. 
