 گروه سياسي: كمال خرازي وزيرامورخارجه ايران فردا عازم  عربستان سعودي مي شود.  به گزارش ايرنا در جريان اين سفر دو روزه و در ملاقات  با مقامات عاليرتبه عربستان سعودي، روند مناسبات دوجانبه،  وضعيت جاري بازار نفت از جمله مباحث مربوط به سهميه  بندي، سقف توليد، ثبات بازار و اجلاس سران اوپك، مورد گفت وگو و تبادل نظر قرار خواهدگرفت.  پي گيري توافق هاي به عمل آمده در جريان سفر آقاي خاتمي  رئيس جمهوري به عربستان نيز از ديگر اهداف مهم اين سفر خواهد بود. 
