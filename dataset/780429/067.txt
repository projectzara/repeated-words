 گروه سياسي: رئيس مجلس شوراي اسلامي روز دوشنبه از سازمان بهزيستي كشور به خاطر خدمات عاشقانه و صادقانه به  نيازمندان و اقشار محروم جامعه به عنوان يكي از بهترين و مقدس ترين نهادها و سازمانها نام برد.  علي اكبر ناطق نوري در چهارمين روز از هفته بهزيستي در سخناني در جمع مسئولان، مديران، مددكاران و امدادگران  سازمان بهزيستي كشور، فرا رسيدن اين هفته را تبريك گفت و از خدمات آنان تجليل كرد. وي اظهار داشت: در يك نظام الهي  از رهبري گرفته تا رده هاي مختلف آن، همه خدمتگزاران  جامعه و اسلام هستند و تقسيم كار بين مسئولان براي  گذراندن امور و اداره جامعه است. 
