 گروه سياسي: سفيران روماني وآفريقاي جنوبي در پايان  ماموريتشان در جمهوري اسلامي ايران روز يكشنبه به طور جداگانه با آيت الله هاشمي رفسنجاني رئيس مجمع تشخيص  مصلحت نظام ديدار و گفتگو كردند.  به گزارش ايرنا به نقل از روابط عمومي مجمع تشخيص مصلحت  نظام" كريستيان تئودورسكو" سفير روماني در تهران در اين  ديدار گفت: بالاترين دستاوردماموريت من در ايران، تلاش  در جهت تعميق مناسبات دوستانه و آشنايي بافرهنگ غني  ايران و زبان شيرين فارسي بوده است.  وي ماموريتش در ايران را بسيار موفق ارزيابي كرد و خواستار سرمايه گذاري بيشتر بخش خصوصي ايران در روماني  بويژه در زمينه صنعت نفت و احداث پالايشگاه شد.  آيت الله هاشمي رفسنجاني نيز دراين ديدار زمينه هاي رشد وتعميق مناسبات ايران و روماني را مساعد توصيف كرد و بر ضرورت پيگيري توافقات گذشته ميان دو كشور و يافتن راههاي  جديد همكاري همه جانبه تاكيد كرد.  همچنين" موسي محمد مولا" سفير آفريقاي جنوبي نيز در ديداري جداگانه با رئيس مجمع تشخيص مصلحت نظام، بر عزم  سياسي آفريقاي جنوبي براي تحكيم روابط باجمهوري اسلامي  ايران در چارچوب كميسيون مشترك دو كشور تاكيد كرد.  سفير آفريقاي جنوبي گفت: بي شك همكاريهاي دوستانه ايران  و آفريقاي جنوبي در آينده گسترش بيشتري خواهد يافت.  وي تصريح كرد: دولت و مردم آفريقاي جنوبي بخاطر سوابق  درخشان مبارزاتي جمهوري اسلامي ايران، براي مردم و دولت  ايران احترام وجايگاه خاصي قائلند.  محمد مولا گفت: آقاي نلسون ماندلا پس از كناره گيري از قدرت آرزودارد در اولين فرصت مناسب به جمهوري اسلامي  ايران سفر كند.  آيت الله هاشمي رفسنجاني نيز پيروزي كنگره ملي آفريقاي  جنوبي در دومين انتخابات غير نژادي در اين كشور را تبريك  گفت و از توسعه روابط ايران وآفريقاي جنوبي در دوران  آقاي ماندلا ابراز خرسندي كرد.  وي ضمن دعوت از ماندلا براي سفر به جمهوري اسلامي ايران،  افزود: اميدوارم در دوران آقاي "امبكي "رئيس جمهوري  جديد آفريقاي جنوبي نيز روابط دوكشور بيش از پيش گسترش  يابد.  رئيس مجمع تشخيص مصلحت نظام وجود زمينه هاي فراوان  همكاري بين دو كشورو لزوم گسترش همكاريها در سطوح  منطقه اي و بين المللي را با توجه به رياست جمهوري  اسلامي ايران بر سازمان كنفرانس اسلامي و رياست آفريقاي  جنوبي برجنبش عدم تعهد، مورد تاكيد قرار داد. 
