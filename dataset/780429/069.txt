 گروه سياسي: شهردار تهران روز دوشنبه در جمع خبرنگاران  داخلي بخشي از خسارات وارده به شهر تهران در جريان  اغتشاشات اخير در اين شهر را اعلام كرد.  مهندس مرتضي الويري پس از بازديد از پروژه هاي در دست  احداث شهرك صنعتي - خدماتي جنوب گفت: در اين اغتشاشات  چهار دستگاه اتوبوس به طوركلي توسط اخلالگران به آتش  كشيده شد و از بين رفت.  وي اظهار داشت در اين جريان همچنين به دو دستگاه ماشين  آتش نشاني، سه دستگاه سواري، 22 كيوسك شركت واحد و بسياري  از تابلوهاي راهنمايي و رانندگي خسارات سنگيني وارد شد.  شهردار تهران گفت: بسياري از كاركنان شهرداري طي هفته  گذشته به طورشبانه روزي خيابانهاي محل اغتشاشات را پاكسازي كردند.  مهندس الويري افزود: ما بنا داريم خسارات وارده به  شهروندان، اماكن عمومي و تاسيسات دولتي را جبران كنيم.  وي اظهار داشت در اين زمينه شهرداري تهران با وزارت  فرهنگ و آموزش عالي همكاري تنگاتنگي دارد.  وي ميزان دقيق خسارات وارده به شهر تهران را به بررسي  دقيق كارشناسان موكول كرد. 
