 گروه سياسي: مسئولان قضائي كشور در جلسه ديروز خود، "به  افراد و گروههايي كه ازطريق اطلاعيه، شبنامه، شعارنويسي و نيز مطبوعات و روزنامه هايي كه اقدام به پخش و نشرتيتر و مقاله و مطالب تحريك آميز مي كنند"، هشداردادند.  مسئولان ياد شده در اين جلسه كه به رياست آيت الله محمد يزدي رئيس قوه قضائيه تشكيل شد، تاكيد كردند: "با اينگونه  فتنه انگيزي ها از ناحيه هركس وهر جناحي كه باشد برخورد قاطع و قانوني خواهد شد. " رئيس قوه قضائيه نيز دراين جلسه گفت: قوه قضائيه  بااستقلال و اقتداردر برخورد با هرگونه قانون شكني و شرارت واخلال درنظم عمومي و تعرض به حقوق شهروندان  باسرعت و دقت به وظيفه قانوني خود عمل مي كند.  آيت الله يزدي افزود: ما به هيچ كس و تحت هيچ عنواني  اجازه تعرض به اصول و اركان نظام، ايجاد ناامني در جامعه  و هجوم به دستاوردهاي انقلاب خونباراسلامي را نخواهيم  داد.  وي تاكيد كرد: به امت شهيدپرور اطمينان مي دهيم كه  قانون شكنان ومتخلفان برابر قانون تنبيه و مجازات خواهند شد. آيت الله يزدي در اين جلسه همچنين از حضور گسترده  مردم ايران درراهپيمايي روز چهارشنبه گذشته در تجديد ميثاق بامقام ولايت و حفظ دستاوردهاي انقلاب قدرداني كرد.  دراين جلسه مراجع ذيربط درسازمان قضائي نيروهاي مسلح  ومحاكم انقلابتهران گزارشي از روند پيگيري حوادث اخير كوي دانشگاه تهران و تعرض به خوابگاه دانشجويان و نيز فتنه و آشوبي كه به وسيله "ضدانقلاب" در هفته گذشته در تهران به وقوع پيوست، ارائه كردند.  مسئولان ياد شده همچنين گزارشي از شناسايي و كشف دستهاي  پيدا و پنهان و عوامل داخلي و خارجي اين توطئه بزرگ و خطرناك و محاكمه و بازجويي ازافراد دستگير شده و نتايج  حاصل از آن را به استحضار مسئولان قضايي رساندند. 
