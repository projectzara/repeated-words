   با پرواز موفقيت آميز دهها فروند هواپيماي بدون سرنشين  ساخته شده دروزارت دفاع و پشتيباني نيروهاي مسلح، نمايشي  از قابليتهاي صنعتي و فن آوري صنايع دفاعي جمهوري اسلامي  برگزار شد.  به گزارش ايرنا مهندس محمدحسن تولائي مديرعامل سازمان  صنايع هوايي نيروهاي مسلح ديروز در محل برگزاري اين  مانور هوايي درجمع خبرنگاران گفت: ساخت هواپيماهاي بدون  سرنشين بدليل قابليتهاي وسيع عملياتي و فن آوري  پيچيده از دستاوردهاي ويژه صنعت هوايي به شمار مي آيند.  وي افزود: براساس بررسي هاي به عمل آمده كشورهاي بزرگ  صنعتي به منظوراستفاده كامل از توانائيهاي منحصر بفرد پرنده هاي بدون سرنشين، طي سالهاي آتي سالانه معادل يك  ميليارد دلار دراين صنعت سرمايه گذاري خواهندكرد.  مديرعامل سازمان صنايع هوايي نيروهاي مسلح با اشاره به  تحولات گسترده اي كه در سطح صنايع هوايي جمهوري اسلامي  ايران درخصوص طراحي، ساخت و توليدهواپيماهاي بدون سرنشين  بوجود آمده اظهار داشت باتوجه به تحريمهاي خارجي، صنايع  هوايي جمهوري اسلامي ايران بابهره گيري از دانش و امكانات داخلي، فن آوري بومي ساخت انواع پرنده هاي  بدون سرنشين دركشور را پايه گذاري كرده است.  مهندس تولائي با اشاره به ويژگيهاي فني و قابليتهاي  عملياتي پرنده هاي ساخته شده گفت: سازه اين نوع  هواپيماها از مواد مركب بوده و پرنده هاي مهاجر به صورت  كاملا" نامرئي و بدون رويت در صفحه رادار مي توانند درماموريتهاي شناسايي، اطلاعات مورد نياز را به صورت  تصوير زنده به ايستگاه كنترل زميني ارسال كنند.  وي افزود: هواپيماهاي مهاجر با داشتن ايستگاه كنترل  زميني مجهز به رايانه هاي پيشرفته قابليت برنامه ريزي  مسير پروازي و ثبت آن در حافظه تجهيزات الكترونيكي هوايي  خود را دارند و تمامي ماموريتهاي پيش بيني شده را به  صورت تمام اتوماتيك و در سكوت راديويي كامل انجام  مي دهند.  مديرعامل سازمان صنايع هوايي نيروهاي مسلح گفت: انجام  اقداماتي چون عكسبرداري و تصويربرداري هوايي، جنگ  الكترونيك، رله ارتباطي، ديده باني هدفيابي و ارسال گرا،  كنترل ترافيك، كنترل نوار مرزي به منظور مبارزه با قاچاق،  مطالعات هواشناسي ازجمله ماموريتهاي پيش بيني شده  براي هواپيماهاي بدون سرنشين مهاجر يك، دو و سه است.  وي افزود: در زمينه طراحي و ساخت هواپيماهاي بدون  سرنشين با ماموريت "هدف "نيز پرنده هاي صاعقه يك و دو به  مرحله توليد انبوه رسيده است.  مهندس تولائي گفت: اين دونوع هواپيما به عنوان هدف در تمرينات وآموزش پرسنل شبكه پدافند هوايي سبك و موشكي  مورد استفاده قرار مي گيرند.  مديرعامل سازمان صنايع هوايي نيروهاي مسلح در پايان گفت:  به منظور تامين كامل نيازمنديهاي دفاعي، نظامي و غيرنظامي كشوراز طريق سرمايه گذاري هاي انجام شده روند تحقيقات، طراحي، ساخت و توليد هواپيماهاي بدون سرنشين با شتاب بيشتري دنبال خواهد شد. 
