 گروه سياسي: وزيردفاع تركيه ديروز بمباران مناطق مرزي در خاك جمهوري اسلامي ايران توسط هواپيماهاي تركيه را تكذيب كرد.  به گزارش واحد مركزي خبر به نقل از خبرگزاري فرانسه از آنكارا، صباح الدين چاكماك اغلو وزير دفاع تركيه در شبكه  تلويزيون" ان. ت. وي "اين كشور گفت: براساس تحقيقات فني به  عمل آمده از سوي نيروي هوايي اين كشور هواپيماهاي تركيه  حريم هوايي ايران را آنطور كه تهران مي گويد نقض  نكرده اند.  مقامات ايران گفته اند در حمله هواپيماهاي تركيه به  مناطق مرزي در پيرانشهر در شمال غربي ايران پنج نفر كشته  و تعدادي مجروح شده اند.  دولت ايران از تركيه خواسته است ضمن عذرخواهي درباره اين  اقدام خود رسما" توضيح دهد. 
