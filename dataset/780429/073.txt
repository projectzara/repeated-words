 گروه ورزشي: پنج كشتي گير سنگين وزن ايران در وزن هاي 97 و 130 كيلوگرم به منظور شركت در مسابقه هاي بين المللي  كشتي آزاد جام "ايوان ياريگين "در روسيه، صبح امروزتهران  را به سوي مسكو پايتخت اين كشورترك مي كنند.  مسابقه هاي بين المللي كشتي آزاد جام "ايوان ياريگين " كه از اعتبار واهميت بالايي برخوردار است، طي روزهاي اول  تا سوم مرداد ماه در شهركراسنويارسك در سيبري روسيه  برگزار خواهد شد. فدراسيون كشتي روسيه براي شركت در اين  رقابتها از تيم هاي 20 كشورجهان از جمله ايران، آمريكا،  اوكراين، تركيه، كوبا، ژاپن، كره جنوبي، كره شمالي،  مغولستان، آلمان و كانادا دعوت به عمل آورده است. اسامي  نفرات تيم اعزامي به روسيه از اين قرار است: وزن 97 كيلوگرم: عباس جديدي از تهران و عليرضا حيدري از توابع  تهران، وزن 130 كيلوگرم: ابراهيم مهربان از گيلان،  عليرضا رضايي از تهران وعبدالرضا كارگراز خراسان، مربي:  محسن فرح وشي، سرپرست: مهدي خالدي 
