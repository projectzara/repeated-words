 گروه ورزشي: احمد موءمن زاده مهاجم تيم فوتبال سپاهان  اصفهان همچنان وضعيت نامشخصي دارد. اين بازيكن در حال  حاضر در اصفهان با تيم سپاهان تمرين مي كند، مديران  سپاهان طي قراردادي او را به تيم پيروزي تهران واگذار كرده اند اما خود موءمن زاده با تيم استقلال تهران  قرارداد داخلي امضاء كرده و خواهان بازي در اين تيم است.  احمد موءمن زاده در مورد انتقال خود به يكي از دو تيم  تهراني چنين مي گويد: من اصلا" قصد هياهو در فصل نقل و انتقالات را ندارم و به مسئولين و طرفداران هر دو تيم  پيروزي و استقلال احترام مي گذارم، اما قبل از اينكه  سپاهان با مسئولين تيم پيروزي به توافق برسد من با تيم  استقلال قرارداد داخلي امضاء كردم و به خاطر احترامي كه  براي اصول اخلاقي در ورزش قائل هستم قصد ندارم تعهدات  خود را ناديده بگيرم، اكنون منتظر بازگشت تيم استقلال از آلمان هستم تا وضعيت خودم را روشن كنم، قرار داد من با سپاهان تا شهريور ماه سال جاري است و پس از آن بازيكن  آزاد هستم، به نظر من بازيكن شخصيتي مستقل دارد و نبايد مانند بردگان اين دست و آن دست شود، من مديون سپاهانيها هستم اما دوست دارم من بعد در استقلال بازي كنم. 
