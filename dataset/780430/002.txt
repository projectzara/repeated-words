 صنعت سينماي هند هم "تهديد شبح "خود را دارد! اگر قسمت  چهارم" جنگهاي ستاره اي "در سه هفته اول نمايش خود با فروش بسيار بالايي روبه رو شد و لقب يك فيلم بسيار پرفروش(سوپرهيت)را گرفت، سينماي هند هم با يك فيلم  خانوادگي به نام "بيوي نامبروان "(همسر شماره يك) توانسته است ركوردهاي فروش را در اين كشور بشكند. در شرايطي كه مسابقات بين المللي كريكت(كه بسيار مورد علاقه هندي هاست)ادامه داشت اين فيلم توانست در دو هفته  اول نمايش صددرصد تماشاگران را به داخل سينماها بكشاند.  فيلم را" ديويد دهاون "كمدي ساز سرشناس هندي ساخته و بازيگران مطرحي مثل آنيل كاپور، سلمان خان، كاريشما كاپور، تابور سف علي خان و سوشيتاسن در آن بازي كرده اند.  قصه فيلم درباره مردي با همسر و دو فرزند است كه پس از كسب يك سري تجربه و حوادثي كه از سر مي گذرد متوجه  مي شود هيچ چيز بهتر از كانون گرم خانواده نيست. در شرايطي كه سينماي كشورهاي مختلف تحت نفوذ و تسلط سينماي  هاليوود قرار دارد، موفقيت "بيوي نامبروان "صنعت سينماي  هند را به موفقيت كلي اين سينما در داخل كشور اميدوارتر كرده است. اين فيلم در آمريكا و انگلستان هم فروش خوبي  كرده و هفته قبل توانست وارد فهرست ده فيلم پرفروش هفته  سينماي انگلستان شود. 
