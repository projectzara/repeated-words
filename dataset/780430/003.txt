 آن دسته از افرادي كه تغييرات موفقيت آميزي را در زندگي  خود باعث مي شوند غالبا" بر يك يا بيش از يك روش  تكيه مي كنند    * من و دانشجويانم در دانشگاه كاليفرنيا شيوه ها و فنون  خود تغييري بيش از دوهزار سال را مورد بررسي قرار داديم -  البته بسياري از اين شيوه هاي عمده را كه توسط رهبران  مذهبي، فلاسفه، روانشناسان و روانكاوان مطرح شده بود و ما پيشينه هاي علمي تحقيقي را بر موضوع خود تغييري نيز در تحقيقات لحاظ نموديم - موضوعي كه انديشمندان علوم  رفتاري در دهه سال 1960 بطور جدي درپي كشف آن بودند.  در اينجا به چند نمونه از يافته هاي خود مي پردازيم: از صدها شيوه خود تغييري(تغيير در خود)كه طي قرنها مطرح  شده است فقط دوازده تكنيك(فن)عمدتا" متفاوت به نظر مي رسند بسياري از آنها هم اكنون در تحقيقات و مطالعات  علمي لحاظ مي شوند به اين معني كه محققان در پي آن هستند كه كدام يك از اين فنون مي تواند از كارآيي بيشتر برخوردار باشد.  سه نكته قابل ذكر است: اين شيوه ها بسيار قدرتمند، ساده  و يادگيري آنها بسيار آسان است. توضيح بيشتر اينكه،  آندسته از افرادي كه تغييرات موفقيت آميزي را در زندگي  خود باعث مي شوند- تغيير در عادتهاي غذايي، تمرين رژيم  غذايي، مسير پيشرفت در زندگي، شيوه هاي سازگاري و غيره -  غالبا" بر يك يا بيش از يك متد تكيه مي كنند.  براي آنكه خود را در جهت جديدي قرار دهيد، سه پيشنهاد ذيل را به خاطر بسپاريد:  محيط خود را تغيير دهيد افرادي كه به اين امر توجه ندارند اغلب مبهوت تاثيرات  بي شمار آن هستند. يكي از دانش آموزان من كه دوچرخه سوار بود هر روز قبل از اينكه خانه را به قصد مدرسه ترك كند دوچرخه خود را جلوي درمي گذاشت. زماني كه به منزل  برمي گشت اولين چيزي كه به چشمش مي خورد، دوچرخه اش بود و دوچرخه تمام نياز او به پدال زدن بود. افرادي را مي شناسم كه با خريدن 50 سوهان مخصوص آرايش ناخن و پخش  آنها در جيب لباسها، اتاق خواب يا ميز تحرير خود به  راحتي بر ناخن خوري خود غلبه كرده اند هميشه با يك  سوهان كه دم دست آنهاست، به جاي آنكه ناخن بخورند به  آراستن آن مي پردازند.  بچه هاي من بارها از اين فن ساده استفاده كرده اند.  جاستين فرزند 17 ساله ام هميشه دفترچه يادداشت خودش را داخل كشوي تختخواب و جلوي چشم خود قرار مي دهد. اخيرا"  يكي از دوستانم اين عبارت را مي خواند" بخاطر داشته باشي  كه شنبه حمام بري وگرنه بابا تورو مي كشه ". در اينجا او از يك مبالغه براي يك تاثير خوب استفاده مي كرد.  قدرت فضا سازي به خوبي در تحقيقات نشان داده شده است و اين مطلب براي اولين بار در دهه 1960 گزارش شد. عزرائيل  گلدياموند روانشناس دانشگاه شيكاگو اين روش را به  بيماراني كه مشكلات شخصي متنوعي داشتند، آموزش داد.  روانشناس ديگر آقاي ريچارد استوارت كه بالاخره مدير موءسسه بين المللي مراقبان وزن بدن شد در دهه 1960 نشان  داد كه زنان چاق مي توانند با تغيير در رفتارهاي غذايي و فشار محيط چند پوند از وزن خود كم كنند- مثلا"، صرف غذا از بشقابهاي كوچكتر و حبس همه غذا در آشپزخانه - براي  تغيير دادن خود، دنياي خود را تغيير دهيد.  رفتار خود را زير نظر داشته باشيد مدت 20 سال تحقيقات و مطالعات نظارت برخود را مطالعه  كرده و به تعدادي از آنها عمل كرده ام شريف بودن، هنوز بطور كامل نمي دانم كه چرا اين تكنيك كارآيي دارد، اما به هر صورت دارد و براي بسياري از مردم حائز اهميت است.  حقيقت اين است كه زماني كه شما به آنچه كه انجام مي دهيد نظارت داشته باشيد، احتمالا" آن را بهتر انجام مي دهيد.  بطور مرتب خود را وزن كنيد و با اين عمل شروع به كم كردن  وزن خود خواهيد كرد آنچه را كه مي خوريد يادداشت كنيد،  احتمالا" سعي خواهيد كرد كه عاقلانه مصرف نماييد.  اگر چنين روشي احمقانه به نظر مي رسد بخاطر داشته باشيد كه قدرت نظارت بر رفتارهاي فردي در تحقيقات متنوعي كه طي  چهار دهه اخير انجام شده است، نشان داده شده است. در يك  تحقيق كه آن را در سال 1978 همراه با آقاي "كلايرگاس " منتشر ساختم، مثلا" به يك پسر كلاس پنجم آموزش داديم كه  رفتار كلامي خود را دوبار در هر روز ارزيابي نمايد. او به راحتي براي خودش امتياز قايل شده بود و اين مساله  نشان مي داد كه چقدر رفتار خوبي را در صبح و بعدازظهر از خود بروز داده است. با اين آگاهي، او بيش از معمول در جاي خود مي نشست، تكاليفش را بطور كامل انجام مي داد و به ندرت مزاحمت ايجاد مي كرد.  تحقيقات مشابهي توسط محققان كانادايي آقايان توماس  مك كنزي و برنت روشال نشان داد كه پسران بين 13 تا 19 سال زماني كه به آنها برگه حضور داده مي شود تا زمان  ورود خود را ثبت نمايند زودتر براي تمرينات شنا حضور پيدا مي كنند.  خانمها سونيا كار از دانشگاه لويزيانا و ربكا پانزو معلم  جديد اورلمان كه با بچه هايي كه دچار اختلال عاطفي  شده اند، كار مي كردند، گزارش دادند نظارت بر رفتارهاي  فردي باعث بهبود فعاليتهاي تحصيلي مثل خواندن، رياضيات و هجي كلمات مي شود. تحقيق اخير حتي نشان داد كه  دانش آموزان قادر به تصنيف داستانهاي بهتر كه عناصر يك  نوشته خوب را در بردارد، بودند مطالعات و تحقيقات متعدد نتايج مشابهي را ارائه داده اند كه تماما" آگاهي ما را نسبت به رفتارمان ارتقاء مي دهند.  متعهد و مسئول باشيد زماني كه شما خود را نسبت به ديگران متعهد مي دانيد آنچه  را كه روانشناسان آن را اتفاق تقويت مي نامند، در خويش  ايجاد كرده ايد، شما اگر آن را انجام دهيد به صورت  خودكار براي خود پاداش در نظر گرفته ايد و اگر آن كار را انجام ندهيد خود را مستحق تنبيه مي دانيد. تعهد گرچه  باعث دردسر شما مي شود ولي آن دردسر چيزي است كه شما به  آن نياز داريد.  بطور مثال، اگر ميل داريد به تمرينات ورزشي بيشتر بپردازيد، آن را با يك دوست انجام دهيد. اگر اينكار را نكنيد دوست شما ناراحت خواهد شد و اين عمل همانند بليتي  است كه شما را وقت شناس بار مي آورد. دهها تحقيق، اهميت  و قدرت اين شيوه را نشان خواهد داد. براي مثال، در سال  1994" داناپوت نام "و محققان ديگر در انستيتوي پلي تكنيك  ويرجينيا نشان دادند بيماراني كه كتبا" تعهد مي دهند بيشتر از بيماراني كه تعهد نمي دهند داروهاي تجويزي را مصرف مي كنند. خانم مري لوكا وجول فيشر از دانشگاه  هاوايي پرونده خانمي را گزارش كردند كه خودش را ملزم  كرده بود با يك برنامه ساده همراه با شوهر خود به قدم  زدن بپردازد. هرگاه كه او به اهداف خود در قدم زدن دست  مي يافت، شوهر او يك چهارم از حقوقش را به او مي داد و او را در روزهاي تعطيل آخر هفته به خارج از شهر مي برد.  اين خبر خوبي براي همه ماست. ما مي توانيم به بسياري از نيازهاي خود دست يابيم و با مهارتهاي ساده بر بسياري از گيرودارهاي زندگي غلبه كنيم - تمرينات مستقيمي كه هر كس  مي تواند در هركدام از آنها مهارت پيدا و هيچ نيازي به  قدرت ارادي نيست - به عبارت ديگر با" مهارت "نه با" اراده ".  ترجمه از: الهام چرخستاني  منبع: ريدرزدايجست 
