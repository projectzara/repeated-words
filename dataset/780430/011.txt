 افسانه ماده - بخش سوم     آتش نشاني متعلق به اواخر دوره قاجار كه با 23 متر ارتفاع بر همه شهر مشرف است در تبريز قرار دارد اين برج  در گذشته براي آگاهي از محل وقوع آتش سوزي و امدادرساني  مورد استفاده قرار مي گرفته است. بر فراز برج نيز چراغي  روشن بوده تا شهرونداني كه در شب نياز به امداد داشتند بتوانند به اين محل مراجعه كرده و كمك هاي لازم را دريافت كنند. برج آتش نشاني تبريز متعلق به شهرداري اين  شهر است و به دليل اهميت معماري و عملكرد منحصر به فرد آن قبلا در فهرست آثار ملي ثبت شده و براي ترميم  خرابي هاي آن و تحكيم پي هاي برج نيز اقدام هايي صورت  پذيرفته است.  * سمينار" دانشگاه، جامعه و فرهنگ اسلامي ": سمينار دانشگاه، جامعه و فرهنگ اسلامي، آذر امسال با حضور محققان و انديشمندان به مدت سه روز از سوي وزارت فرهنگ و آموزش عالي در تهران برگزار مي شود. در حاشيه اين نشست  علمي، مسابقه عكس با همكاري جهاددانشگاهي و دانشكده  هنرهاي زيباي دانشگاه تهران برگزارخواهد شد.  * كارگاه ملي ارزيابي آموزش براي همه: براي ارزيابي  فعاليت ده سال گذشته وزارت آموزش و پرورش كارگاه ملي  ارزيابي برنامه آموزش براي همه امروز در تهران برگزار مي شود. در اين كارگاه دو روزه روند موفقيت و ناكامي  برنامه هاي آموزش و پرورش در طول 10 سال گذشته بررسي  مي شود و براي دهه اول قرن 21 راهكارهاي جديد ارائه  خواهد شد.  * سازمان علمي دانشجويي مهندسي برق: نخستين سازمان علمي  دانشجويي مهندسي برق در كشور با همكاري بيش از 28 دانشگاه با هدف قانونمند كردن و نهادينه ساختن  فعاليت هاي علمي و پژوهشي دانشجويان مهندسي برق و هدايت  آنها در مسير بالندگي علمي و گسترش فرهنگ مشاركت، كار خود را آغاز كرد.  * سمينار دانشجويي آمار: نخستين سمينار دانشجويي آمار با هدف تبادل تجربيات و تحقيقات آماري دانشجويان آمار سراسر كشور ششم و هفتم شهريور در دانشكده علوم رياضي  دانشگاه شهيد بهشتي برگزار مي شود.  * مجمع زبان و ادبيات فارسي: مهلت ثبت نام و ارسال  مقاله به سومين مجمع علمي آموزشي زبان و ادب فارسي تا بيستم مرداد جاري تمديد شد اين مجمع از سوي معاونت  برنامه ريزي و نيروي انساني وزارت آموزش و پرورش با همكاري فرهنگستان زبان و ادب فارسي و اداره كل آموزش و پرورش استان كردستان در سنندج برگزار مي شود. مقاله ها بايد به نشاني تهران، خيابان احمد قصير، نبش خيابان سوم،  صندوق پستي 639415875 فرستاده شود.  گروه علمي فرهنگي 
