 تهران- خبرگزاري جمهوري اسلامي: سفير كانادا در ايران  گفت: جمهوري اسلامي ايران و كانادا در زمينه هاي كشاورزي،  نفت، گاز، زمين شناسي، مخابرات، انرژي، معدن و گردشگري  همكاري دوجانبه دارند.  روابط عمومي اتاق بازرگاني و صنايع و معادن ايران ديروز با اعلام اين مطلب افزود، "ميشل دوسالابري "در مجمع  عمومي مشترك ايران و كانادا اظهارداشت: شركت هاي  كانادايي در بخش هاي نفت و معدن ايران موفقيت هاي  بسياري كسب كرده اند. در همين حال فرصت هاي خوبي در بخش  صنعت ايران وجود دارد كه بازرگانان كانادايي در حال  بررسي نحوه اجراي اين طرحها هستند.  براساس اين گزارش، رئيس اتاق بازرگاني و صنايع و معادن  ايران در اين نشست گفت: سهم بالقوه ايران در تجارت جهاني  250 تا 260 ميليارد دلار است، اما تاكنون امكان استفاده  از اين سهميه را پيدا نكرده است.  مهندس علي نقي خاموشي با اشاره به متفاوت بودن فرهنگ  اقتصادي كشورهاافزود: ايجاد همكاري هاي مشترك ميان ايران  و ديگر كشورها راهي براي آشنايي با مديريت پيشرفته است.  خاموشي تصريح كرد: باوجود آنكه اكنون امكانات و ظرفيت  سرمايه گذاري هاي كلان در ايران وجود ندارد، ولي مي توان  با وصل حلقه هاي سرمايه مشترك كوچك، ارتباطات اقتصادي و بازرگاني خود را گسترش دهيم.  وي رفع ابهام از قانون اساسي درخصوص سرمايه گذاري هاي  خارجي در ايران وقوانين مالياتي براي سرمايه گذاران  خارجي را از جمله عوامل مطلوب در ايجادهمكاري هاي  اقتصادي، بازرگاني وفني درزمينه سرمايه گذاري مشترك ميان  جمهوري اسلامي ايران با ديگر كشورها ذكر كرد. 
