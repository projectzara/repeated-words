 گروه اقتصادي: مقررات جديد مربوط به ابطال جا و تغيير تاريخ پرواز بليت هاي داخلي اعلام شد.  به گزارش مركز اطلاع رساني "هما" در بخشنامه صادره از سوي سازمان هواپيمايي كشوري مقررات جديد از اول مرداد ماه توسط تمامي روساي شعب داخل و دفاتر خدمات مسافرتي  قابل اجراست.  براساس اين بخشنامه در صورتي كه مسافر تا ساعت 12 ظهر 3 روز قبل از پرواز جاي ذخيره شده را لغو كند و يا تغيير دهد مبلغ پنج درصد از بهاي آن بليت يكسره كسر مي شود.  همچنين در صورتي كه مسافر از ساعت 12 ظهر به بعد 3 روز قبل از پرواز جاي ذخيره شده را لغو كند و يا تغيير دهد مبلغ 15 درصد از بهاي آن بليت يكسره كسر و بقيه بهاي  بليت به وي پرداخت مي شود. در صورتي كه مسافر از ساعت 12 ظهر روز قبل از پرواز تا 30 دقيقه قبل از پرواز جاي  ذخيره شده را به هر علت لغو كند و يا تغيير دهد مبلغ چهل  درصد از بهاي آن بليت كسر و بقيه بهاي بليت به مسافر مسترد مي شود.  براساس اين گزارش هر مسافري كه در نهايت 30 دقيقه قبل از پرواز مقرر براي استفاده از جاي ذخيره شده در فرودگاه  مربوطه حاضر نگردد و پرواز انجام شود يا باجه پذيرش  مسافر بسته شود، غايب و منصرف از پرواز محسوب مي شود.  بر اساس اين مقررات به اينگونه مسافران فقطهشتاد درصد از بهاي بليت استفاده نشده در مسير مورد نظر كسر و بقيه  بهاي بليت قابل استرداد است. 
