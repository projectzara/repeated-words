 معاون وزير بازرگاني و مديرعامل سازمان گسترش خدمات  بازرگاني ديروزاعلام كرد: با توجه به خريد صدها هزار تن  شكر از خارج، از اول مردادماه محدوديت توزيع شكر در واحدهاي صنفي، صنعتي و قندريزي ها رفع مي شود.  محمد سعيدنژاد در گفت وگو با خبرگزاري جمهوري اسلامي  افزود: اين واحدهامي توانند باتوجه به ظرفيت اسمي خود،  شكر مورد نيازشان را از نمايندگي هاي شركت بهمن در سراسر كشور دريافت كنند.  وي تاكيد كرد: با توجه به خريدهاي انجام شده در داخل و خارج كشور 780هزار تن شكر از طريق كالابرگ براي مصرف  خانواده ها اعم از شهري و روستايي، 700 هزار تن براي  مصارف صنعتي و قندريزيها و 520 هزار تن ديگر از طريق فروشگاههاي تعاوني، زنجيره اي و واحدهاي صنفي توزيع  مي شود.  معاون وزير بازرگاني خاطرنشان كرد: تا پايان سال جاري 8 قطعه كالابرگ شهري و 12 قطعه كالابرگ روستائي و عشايري  براي دريافت قند و شكر اعلام مي شود. 
