 نمايندگان سازمان تجارت جهاني امروز با توافق بر سر دبير كلي دو نامزدرقيب در دو دوره پياپي سه ساله به بن بست يك  ماهه اي كه بر اثر اختلاف در تعيين دبير كل اين سازمان  ايجاد شده بود خاتمه دادند.  به گزارش رويتر از ژنو براساس اين طرح كه در جلسه  غيررسمي مجمع عمومي بر سر آن توافق شد مايك مور نخست  وزير پيشين زلاند نو از اول ماه سپتامبر پست دبير كلي را بر عهده خواهد گرفت. سه سال بعد سوپاچاي پانيتچاپكدي  معاون نخست وزير تايلند اين پست راعهده دار خواهد شد.  اين طرح بايد در يك جلسه مجمع عمومي به طور رسمي  به تصويب برسد. ريتا هايس نماينده آمريكا در سازمان  تجارت جهاني در اين زمينه گفت مور و سوپاچاي واجد شرايط ترين نامزدهاي پست دبيركلي بودندو به مدت 6 سال رياست  خواهند كرد. 
