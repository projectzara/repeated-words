   انتخاب رشته تحصيلي مطلوب براي داوطلبان آزمون سراسري  كاري مشكل و پر زحمت است. اين مسئله نه از جهت شيوه هاي  انتخاب از روي دفترچه آزمون و مراحل بعدي آن، بلكه از جهات مهم تري در خور بررسي مي باشد. مسئله را بايد به  صورت ريشه اي و در مراحل دوره هاي سه گانه ابتدايي،  راهنمايي و متوسطه جست وجو كرد. بطور كلي هدف از ايجاد دوره راهنمايي در مقاطع تحصيلي، كمك به دانش آموزان براي  انتخاب رشته هاي تحصيلي مورد علاقه و متناسب با استعداد آنان بوده است. اما دوره راهنمايي تحصيلي، از همان آغاز از تامين چنين هدفي بازماند و به مرور به عنوان يك دوره  مياني در حدفاصل دبستان و دبيرستان تعريف شده است. اين  مشكل مربوط به زمان حاضر نمي باشد، بلكه ريشه در سال هاي  دورتري دارد، زيرا در همان سال هاي شروع اين دوره،  برنامه ريزان از دستيابي به اهدافي كه براي آن طراحي  كرده بودند عاجز ماندند. ناكارآمدي روش هاي تدريس، كمبود دبيران ماهر و كارآزموده، عدم استعداد سنجي  دقيق دانش آموزان بر پايه روانشناسي از مشكلاتي بود كه  دوره راهنمايي تحصيلي را از داشتن محتواي غني و منطبق با اهداف داير كنندگان آن محروم ساخت، در نتيجه اين دوره  باحجمي از درس ها كه بيشتر در برگيرنده همان درس هاي سه  سال نخست دوره متوسطه نظام اسبق آموزشي بود، ادامه حيات  داده است و امروزه نيز، انتقادهاي جدي به حجم كتابها و روش هاي تدريس اين دوره وارد مي باشد و در نتيجه عدم  استعداديابي در دوره هاي ابتدايي و راهنمايي، انتخاب رشته به طور صوري در دوره متوسطه محقق شده است. به اين  ترتيب كه ريز نمرات و ميزان معدل يك دانش آموز نحوه  گزينش رشته تحصيلي را براي او مشخص مي كند. اما چرا بسياري از دانش آموزان پس از دريافت كارنامه امتحانات  آخر سال در سال اول دبيرستان، نسبت به رشته اي كه نصيب آنها مي شود باناباوري برخورد مي كنند. در واقع بسياري  از اينان به رشته اي كشانده مي شوند كه با استعداد اصلي شان انطباق ندارد واين مشكل تا زمان برگزاري آزمون  دانشگاهها نيز به درازا مي كشد و رشته هاي تحصيلي  دانشجويان را نيز تحت الشعاع قرار مي دهد. در واقع اگر نظام آموزشي ما در بستري قرار گيرد كه دانش آموزان را بر پايه استعداد آنها به سوي رشته تحصيلي مناسب هدايت كند و جوانان ما تا پايان تحصيلات دانشگاهي در رشته هايي كه با انگيزه برگزيده اند، سرگرم تحصيل باشند، ما در تامين  نيروهاي متخصص و مورد نياز بخش هاي گوناگون كشور از توفيق بيشتري برخوردار خواهيم شد.  برخي تحقيقات نشان داده است كه در ميان دانش آموختگان  رشته هاي گوناگون دانشگاهي كساني كه با انگيزه به  رشته اي روي آورده اند، پس از فراغت از تحصيل در زمينه  اشتغال با مشكلات كمتري روبه رو بوده اند، چون در همان  رشته داراي توان كافي مي باشند.  حامد روشن روان 
