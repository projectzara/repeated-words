   شادي" تيري هنري "در كنار" ترزگوت "ديگر هم تيمي اش در جام جهاني فرانسه هنري حالا در پي كسب تجربه در ليگ  برتر انگليس است.  " تيري هنري "در راه آرسنال  گروه ورزشي: تيم فوتبال يوونتوس ايتاليا مذاكره هايي را با تيم آرسنال انگليس براي فروش "تيري هنري "بازيكن  فرانسوي خود به اين تيم آغاز كرده است.  به گزارش خبرگزاري رويتر از رم، باشگاه يوونتوس(30 ميليارد لير)معادل 16 ميليون دلار براي اين بازيكن قيمت  گذاشته است. باشگاه يوونتوس 6 ماه پيش تيري هنري را به  مبلغ 20 ميليارد ليراز باشگاه موناكو خريداري كرد. اين  باشگاه شهر تورين ايتاليا، با فروش هنري به باشگاه  آرسنال قصددارد، "نيكولاس انلكا" ديگر بازيكن فرانسوي را از اين باشگاه خريداري كند. انلكا پيش از اين حضورش را در تيم يوونتوس ايتاليا تكذيب كرده بود.  ونبلز مربيگري ولز را برعهده مي گيرد نام" تري ونبلز" مربي سابق تيمهاي ملي فوتبال انگليس و استراليا در صدر فهرست مربياني قرار دارد كه براي  مربيگري تيم ملي فوتبال ولز پيشنهاد شده اند. خبرگزاري  رويتر به نقل از روزنامه "سان "از لندن گزارش داد كه  وي نسبت به اين امر ابراز علاقه كرده است اين روزنامه  به نقل از ونبلز نوشت كه ونبلز خواسته براي  تصميم گيري به او يك هفته فرصت داده شود. ديگر مربياني  كه در اين فهرست به نام آنها اشاره شده است "روي هاجسون " مربي سابق تيم ملي فوتبال سويس و باشگاه انتر ميلان است  كه ماه پيش توسط باشگاه بلكبرن اخراج شد. نام "مايك واكر"  و" هوارد كندال "نيز در اين فهرست قرار دارد. 
