 خانم نيكول فونتن نماينده فرانسوي پارلمان اروپا صبح  ديروز با 306 راي از 555 راي به رياست اين پارلمان  انتخاب شد به گزارش ايرنا وي دومين زن فرانسوي است كه از زمان تاسيس پارلمان اروپا به اين مقام دست مي يابد.  فونتن از اين انتخاب به عنوان شيرين ترين شگفتي و خاطره  عمرش يادكرد. وي هرگز عضو مجلس ملي فرانسه نبوده و از سال 1984 نماينده پارلمان اروپا است كه مقر آن در شهر استراسبورگ فرانسه قرار دارد. فونتن حقوقدان و 57 ساله  است و از نظر تعلقات حزبي به جناح ميانه روهاي فرانسه  نزديك است. پيش از وي يك زن فرانسوي ديگر بنام سيمون وي  بيست سال پيش به رياست پارلمان اروپا برگزيده شده بود. 
