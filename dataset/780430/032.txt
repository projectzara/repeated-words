 علي عبدالله صالح رئيس جمهوري يمن ديروز در نخستين مرحله  از سفرش به آفريقاي شمالي، راهي ليبي شد.  به گزارش خبرگزاري فرانسه از صنعا، قرار است وي پس از آن  به الجزاير و مغرب سفر كند. هدف از سفر علي عبدالله صالح  هماهنگ كردن تلاشهاي اعراب براي برگزاري نشستي درباره  وحدت بين اعراب است. رئيس جمهوري يمن در ديدار با معمر قذافي رهبر ليبي و عبدالعزيز بوتفليقه رئيس جمهور الجزاير و ملك حسن دوم پادشاه مغرب درباره راههاي تقويت  روابط برادرانه و روابط محلي و بين المللي گفتگو خواهد كرد. 
