 استقلال طلبان كشمير شب سه شنبه در حمله اي ناگهاني به  يك دهكده در جنوب اين منطقه 15 تن از اهالي يك روستا را قتل عام كردند.  به گزارش خبرگزاري فرانسه، يك مقام پليس ديروز اعلام كرد،  شبه نظاميان مسلح كه تصور مي رود از اعضاي گروه جدايي  طلب موسوم به "لشكر طيبه "باشند شب سه شنبه وارد" ليهوتا"  در 250 كيلومتري شمال جامو شدند و به سوي مردم آتش  گشودند اين مقام پليس افزود، اعضاي مسلح كميته دفاعي  دهكده نيز به تيراندازي مهاجمان پاسخ گفتند و حدود دو ساعت با آنها درگير شدند و در جريان اين درگيري 15 تن از اهالي روستا به قتل رسيدند. اين چهارمين حمله جدايي طلبان  كشمير به مناطقي در شمال جامو طي چند هفته گذشته است.  اين در حاليست كه تنها چند روز از پايان درگيريهاي  گسترده هند و پاكستان بر سر كشمير كه بيش از دوماه  به طول انجاميد مي گذرد. 
