 عشق آباد- خبرگزاري جمهوري اسلامي: نماينده جديد آمريكا درامور درياي خزر روز دوشنبه در ديدار با نيازاف رييس  جمهوري تركمنستان گفت: آمريكا بطور جدي تصميم دارد طرح  خط لوله درياي خزر اجرا شود.  " جان ولف "كه سخنانش از تلويزيون دولتي تركمنستان پخش  شد گزارشي ازديدارهاي خود با روءساي جمهور آذربايجان،  گرجستان وتركيه را به نيازاف ارائه كرد.  وي افزود: درآينده نزديك شركت مدارك لازم مربوط به  كنسرسيوم خط لوله درياي خزر را ارايه خواهد كرد.  پيشتر قرار بود كه 15 جولاي شركت مدارك مربوط به تشكيل  كنسرسيوم خط لوله خزر را تحويل دولت تركمنستان بدهد اما به دلايل نامعلومي اين امربه تعويق افتاد.  در عشق آباد گفته مي شود با توجه به تصميم اخير دولت  آذربايجان مبني برورود به عرصه صادرات عمده گاز به بازار جهاني و همچنين هزينه بالاي ساخت خط لوله درياي خزر، طرح  انتقال گاز تركمنستان از طريق درياي خزر با عدم اقبال  سرمايه گذاران بين المللي روبرو شده است.  اين در حالي است كه آمريكايي ها همچنان در خصوص تامين  منابع مالي اين طرح به طرف تركمني اطمينان مي دهند. 
