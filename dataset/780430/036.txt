 سوهارتو رئيس جمهور سابق اندونزي ديروز به دنبال يك حمله  قلبي در بيمارستاني در جاكارتا بستري شد.  به گزارش خبرگزاري فرانسه، يك شبكه خصوصي تلويزيون  اندونزي ديروز اعلام كرد، سوهارتوي 78 ساله كه دچار يك  حمله قلبي نسبتا" سبك شده در بيمارستان بستري شد.  اين در حاليست كه خانواده او و همچنين مقامات بيمارستان  از ارائه هرگونه اظهارنظري در مورد بستري شدن سوهارتو خودداري كرده اند. سوهارتو كه 32 سال بر اندونزي حكومت  كرده بود سال گذشته به دنبال شدت گرفتن اعتراض ها و مخالفت هاي دانشجويي عليه وي از قدرت كناره گيري كرد. 
