 در كنار بزرگراه ها، دستفروش ها" مرگ "را تعارف مي كنند    گروه شهري: مدتهاست درحاشيه بسياري ازبزرگراههاي حومه  تهران وخيابانهاي بزرگ شهر، دستفروشها بساط مي گسترانند و به فروش كالاهايي مي پردازند.  جمع آوري بساط دست فروشها و توقيف اموال آنها قصه  درگيري هاي همه روزه مامورين شهرداري است كه همچنان و همه روزه ادامه دارد.  دستفروشي هم مثل خيلي از مسايل اجتماعي ديگر ريشه هايي  دارد كه يقينا" بايد درجاي خود مورد بررسي و توجه و دقت  قرار گيرد، اما آنچه دراين ميان موضوع سخن مي باشد، تهديد امنيت ترافيكي و سلامت مردم است كه دستفروشها بااجتماع  درحاشيه بزرگراهها و خيابانهاي بزرگ شهر به خطر مي اندازند.  بزرگراه تهران - كرج يكي از كانونهاي اجتماع دستفروشان  است كه اغلب به فروش ميوه مي پردازند و شمار آنها در بخشي ازاين بزرگراه كه در خارج ازنظارت مامورين شهرداري  است به حدي است كه به جرات مي توان گفت در قدم به قدم آن  حضور دارند.  تاشعاع 30 كيلومتري بزرگراه تهران - كرج درحوزه عملياتي  شهرداري منطقه 5تهران است و دستفروشها گرچه در تمامي طول  بزرگراه ديده مي شوند اما شمارآنهاازاين محدوده به بعد است كه فراوان تر ديده مي شود.  دستفروشهاي حاشيه بزرگراه تهران - كرج عمومابه فروش موز وانبه مي پردازند وقيمتهاي ظاهرا ارزان آنها مشوقي است  تا سرنشينان خودروهاي زيادي هر لحظه در كنار بزرگراه  متوقف شده و با ايجاد اخلال درترافيك بزرگراه به  خريدبپردازند.  سرهنگ ناصر شاهين پور افسر ارشد منطقه 11 راهنمايي و رانندگي تهران مي گويد: طبق قوانين راهنمايي و رانندگي  توقف در سطح بزرگراهها جز در مناطق تعيين شده جرم محسوب مي شود، زيرا امنيت سرنشينان را به خطر مي اندازد.  وي مي گويد: دربررسي آماري و تحليلي حوادث رانندگي در بزرگراه تهران - كرج موارد زيادي حتي تصادف منجر به فوت  وجود داشته است كه عامل اصلي آن دستفروشان كنار بزرگراه  و توقف خودروها براي خريد از آنها بوده است.  وي مي گويد: مامورين راهنمايي و رانندگي و شهرداري با دستفروشها برخوردمي كنند اماآنها ظاهرا از كار خود دست بردار نيستند و دوباره به اين كارادامه مي دهند.  وي مي افزايد: گرچه به ظاهر دست فروشها بهاي ارزانتري  براي محصولاتي كه عرضه مي كنند دريافت مي كنند، اما واقعيت اين است كه اغلب آنها بااستفاده از ترازوهايي كه  دستكاري شده اند، عملا" كم فروشي مي كنند.  برطبق تبصره يك بند 2 ماده 55 قانون شهرداريها برخورد با افرادي كه سدمعبرمي كنند برعهده مامورين  شهرداريهاست و مامورين مي گويند: "از بس بادستفروشها درگير شده ايم، خسته شده ايم ".  اكبركسائيان كارشناس حقوقي منطقه يك شهرداري تهران پديده  دستفروشي راناشي از عواملي چون گستردگي شهرها و بيكاري و چند عامل ديگر مي داند و درعين حال مي گويد كه براي حل  اين معضل و يا حداقل سامان دادن به آن بايددرقوانين  متناسب با شرايط تجديد نظر شود.  وي مي گويد: حداكثركاري كه مامورين شهرداري مي توانند دربرخوردبادستفروشهاانجام دهند، ضبط اثاثيه است.  وي مي افزايد: خلاءقانوني موجود تكليف اموال ضبط شده را روشن نمي كند، شهرداريها نمي دانند كه با اموال ضبط شده  چه كار كنند و لذا موردي تصميم مي گيرند.  وي ادامه مي دهد: گرچه درميان دستفروشها، كساني واقعا" در جستجوي درآمدي براي گذران زندگي هستند، امامتاسفانه دربين  آنهاافرادي نيز پيدا مي شوندكه اين كارراپوششي براي برخي  كارهاي خلاف مانند قاچاق فروشي قرار مي دهند. سرهنگ  شاهين پور نيز اين موضوع راتاييد مي كند و مي گويد:  مامورين انتظامي كه برخورد بااين گونه مسايل را در حوزه  كاري خود دارند با دستفروشاني برخورد داشته اند كه  درپوشش اين كار به اعمال خلافي چون قاچاق فروشي دست  مي زدند.  مامورين شهرداري و انتظامي معتقدند كه بسياري از دستفروشان به ويژه دركنار بزرگراههابه صورت "باندي " فعاليت مي كنند وكسائيان كارشناس حقوقي منطقه يك شهرداري  تهران مي گويد: دستفروشي براي بعضي ازدستفروشها صد درصد يك پوشش است. فردي كه حاضراست باهربرخوردي از سوي  ماموران مواجه شودو باز به كار خود ادامه دهد، روشن است  كه از دستفروشي چه هدفي دارد!  كسائيان ادامه مي دهد: كمتر روزي است كه ماموران مبارزه  باسدمعبرشهرداري توسط دستفروشهامورد حمله و آسيب قرار نگيرند، ما ماهيانه دو تا سه پرونده از اين نوع درگيريها در دادسرا داريم. وي حل معضل دستفروشي را با درك شرايط فعلي اقتصادي كشور درمتمركزساختن اين افراد درمكانهاي  خاص و تشديد قانون براي برخورد با متخلفين مي داند. 
