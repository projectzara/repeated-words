 گروه شهري: شهر تهران در دوره مديريت آقاي كرباسچي از شرايط بحراني نجات يافت و به شهري قابل سكونت، پويا و سرسبز تبديل شد.  مديركل روابط عمومي و امور بين الملل شهرداري تهران،  ديروز در نشست ماهانه مديران روابط عمومي مناطق بيستگانه  شهرداري و شركت ها و سازمانهاي تابعه، با اعلام مطلب بالا، افزود: با حضور آقاي غلامحسين كرباسچي در عرصه  مديريت شهرداري تهران، چهره عمومي شهر به ويژه مناطق  جنوبي در يك دوره زماني 10 ساله از آنچنان تحولي  برخوردار شد كه انجام آن شايد در تصور كمتر كسي مي گنجيد.  مناطق جنوبي و حاشيه اي شهر كه حتي از كمترين امكانات  شهري بي بهره بودند، امروزه به نمادي اصيل و زيبا از تلاش ها و سازندگي شهرداري در نظام جمهوري اسلامي تبديل  شده است و اين نكته اي است كه افزون بر شهروندان،  شخصيت هاي صاحبنظر خارجي نيز به آن اذعان دارند.  وي افزود: در مدت كمتر از يك دهه، مناطق جنوبي شهر از فضاي سبز و امكانات فراغتي، ورزشي، فرهنگي و معابر عمومي  و همچنين وسايل حمل و نقل عمومي درون شهري برخوردار شد و تمام اين خدمات حتي با آنچه كه در طول تاريخ 200 ساله  شهر تهران انجام شده است، قابل قياس نيست.  وي به روند بازسازي و توسعه شهر تهران و حوادثي كه طي 2 سال گذشته مانع از اجراي طرح هاي بسياري شد، اشاره كرد و گفت: با توجه به نوع مديريتي كه در شهرداري تهران حاكم  بود كه به واسطه آن امروز در شرايطي قابل تحمل قرارداريم  و قطعا" در صورت عدم بروز مشكلات، امروز شاهد موفقيتهاي  بيشتري در پيشرفت امور بوديم.  جمالي بحري در ادامه اظهارات خود خطاب به مديران روابط عمومي مناطق بيستگانه شهرداري، بر ضرورت ارائه بهنگام و دقيق آمار و اطلاعات تاكيد كرد وافزود: اگر روابط عمومي ها بتوانند به شفاف سازي روابط بين شهروندان با شهرداري مبادرت ورزند، شاهد همگامي و مشاركت بيش از پيش  شهروندان دراداره و مديريت شهر خواهيم بود و افزون بر اينها از بروز انتشار اخبار كذب و شايعات نيز جلوگيري  مي شود.  براساس اين خبر، به پاس زحمتها و تلاشهاي چشمگير مديران  روابط عمومي شهرداري مناطق 14، 5، 12، 16، 18، 19 و 4 و همچنين شركت گل شهر و سازمان بازيافت و تبديل مواد، طي  مراسمي از آنان قدرداني شد. 
