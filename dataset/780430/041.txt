 گروه شهري: معاون خدمات شهري شهرداري تهران، ديروز گفت:  مكان هاي صنايع مزاحم منتقل شده به حاشيه شهر به فضاي  سبز و مراكز فعاليت هاي اجتماعي، فرهنگي، تفريحي و ورزشي  تبديل خواهد شد. مهندس محمد حقاني در حاشيه بازديد شهردار تهران از طرح هاي در دست احداث شركت ساماندهي صنايع و مشاغل شهر در بخش چهار دانگه به خبرنگار ما گفت: براساس  اطلاعات و آمار موجود دهها هزار واحد تجاري و صنعتي  آلاينده و مزاحم در تهران فعال هستند كه بنابر برنامه ها و سياست هاي سالم سازي محيط زيست شهري، اين قبيل صنايع  به شهرك هاي صنعتي كه در حاشيه شهر احداث شده اند، منتقل  مي شوند.  وي گفت: با انتقال صنايع و مشاغل آلاينده و مزاحم به  خارج از تهران، بستري مناسب براي زندگي شهروندان به دور از آلودگي هاي صوتي و جوي فراهم مي شود.  مهندس حقاني تاكيد كرد: در تسريع انتقال صنايع و مشاغل  مزاحم و آلاينده بايد دقت شود تا حقوقي از صاحبان صنايع  و نيز مالكان شاغل كه به نوعي بازوي اقتصادي كشور هستند،  تضييع نشود وي هدف از انتقال صنايع ياد شده به خارج از تهران را علاوه بر جلوگيري از آلودگي هاي هوا و صدا در شهر، استمرار در ارايه خدمات مطلوب توسط صاحبان اين صنوف  دانست. 
