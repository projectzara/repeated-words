 معاون رئيس جمهوري و رئيس سازمان حفاظت محيط زيست گفت:  توسعه سياسي كشور موجب بهبود وضعيت زنان در بخش هاي  گوناگون مي شود.  دكتر معصومه ابتكار در جلسه كميسيون بانوان  آذربايجان غربي افزود: يك تحول سياسي هم اكنون آغاز شده  و نمونه آن حضور گسترده زنان در نامزدي انتخابات شوراها حتي در مناطق محروم بوده است.  وي اضافه كرد: سمت و سوي برنامه ريزي دولت و مسوءولين نيز درجهت مشاركت فعال زنان در صحنه هاي اجتماعي است.  معاون رئيس جمهوري تاكيد كرد: چنانچه سياستها يا موانعي  براي حضورزنان در جامعه وجود دارد بايد مورد توجه  مسوءولين امر قرار گيرد تا زنان از مواهب اجتماعي و فرهنگي بيشتري برخوردار شوند.  وي با اشاره به نقش زنان در تغيير نگرش و فرهنگ اجتماعي  گفت: زنان باتوانمندي و حضوري كه در تعليم و تربيت و فرهنگ سازي دارند مي توانندديدگاه توسعه را در سطح كلان  و بصورت عميق تبيين كنند.  معاون رئيس جمهوري همچنين در بحث محيط زيست، نقش زنان را بسيار مهم وبا ارزش ارزيابي كرد و افزود: حفاظت از محيط زيست از رفتار افراد شروع مي شود و با توجه به اينكه  زنان الگوهاي مصرف خانواده را تعريف مي كنندمي توانند بين مصرف و منابع، تعادل ايجاد كنند. وي افزود: وجود تشكل هاي گوناگون بانوان كه با انگيزه غير مادي وبراي  بهبود مسائل زيست محيطي تشكيل مي شود يكي از راهكارهاي  مهم مشاركت زنان در صحنه هاي اجتماعي است. 
