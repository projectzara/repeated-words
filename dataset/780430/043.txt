 گروه شهري: روابط عمومي دانشگاه علوم پزشكي و خدمات  بهداشتي درماني شهيد بهشتي طي اطلاعيه اي اعلام كرد با توجه به شروع فصل گرما و امكان شيوع بيماريهاي ناشي از مصرف مواد غذايي غيربهداشتي به كليه شهروندان اعم از تهيه و توزيع كنندگان مواد غذايي و مصرف كنندگان اعلام  مي گردد واحد بهداشت محيط معاونت بهداشتي اين دانشگاه با جلب همكاري و حمايت رياست محترم شعبه 26 دادگاه عمومي  تهران- ويژه رسيدگي به جرائم مواد غذايي و به منظور كنترل دقيق مناطق حساس عرضه و مراكز عمده فروشي مواد غذايي، اقدام به اجراي طرح جمع آوري اقلام خوراكي و آشاميدني غيربهداشتي از مراكز يادشده نموده است.  كارشناسان مجري طرح در قالب 15 اكيپ ويژه در تمامي ساعات  روز اينگونه مراكز را مورد بازديد قرار داده و متخلفين  را به شدت تحت پيگردهاي قانوني قرار مي دهند لذا توجه  كليه دست اندركاران تهيه، توزيع و فروش مواد غذايي را به  نكات زير جلب مي نمايد:  1- كليه محصولات توليد شده در كارخانجات مواد غذايي  مشمول اخذ پروانه ساخت و يا مجوز موقت ساخت از وزارت  بهداشت، درمان و آموزش پزشكي هستند لذا عرضه محصولات  فاقد پروانه و مجوز موقت ساخت ممنوع مي باشد.  2- عرضه خامه و كشك مايع غيرپاستوريزه، انواع رشته،  ماكاروني و چيپس بصورت فله ممنوع مي باشد.  3- انواع گوشت و گوشت مرغ مورد عرضه توسط گوشت فروشيها بايد در يخچالهاي ويترين دار نگهداري شود.  در صورت مشاهده هرگونه مورد مغاير، مراتب را از طريق  شماره تلفن 8426082 به واحد بهداشت محيط دانشگاه علوم  پزشكي شهيد بهشتي اطلاع دهيد.  هفت اقليم  پاريس: آهسته برانيد هوا را آلوده نكنيد    چندي پيش در همين ستون مطلبي چاپ شده بود درباره درياچه  سد حنا. در همين باره، آقاي جنتخواه، يك هوادار ديگر محيط زيست از سميرم، مطلبي فرستاده است كه خلاصه اي از آن را در پي مي خوانيد:.. ابتدا لازم مي دانم كه از زحمات شما به خاطر كارهاي ارزشمندي كه براي محيط زيست  انجام مي دهيد تشكر كنم. و بعد، درباره مطلبي كه در صفحه  3 روزنامه سه شنبه، تاريخ 15 تيرماه در مورد درياچه سد حنا نوشته بوديد ضروري دانستم كه بگويم يكي از روزهاي  هفته قبل به آنجا رفتم و از ديدن آن همه زيبايي و چشم اندازهاي كمياب جدا" دچار شگفتي شدم ولي هرچه نگاه  كردم يك متولي آنجا نيافتم. در صورتي كه با اوصافي كه در روزنامه ديده بودم تصور مي كردم كه حتما" محيط زيست آنجا پروانه صيدماهي صادر مي كند و منطقه واقعا" حفاظت شده  است. ولي متاسفانه گويا چنين چيزي نبود و كسي را نيافتم  كه پاسخ صحيح سئوالهايم را بدهد و احساس كردم كه طبيعت  به آن زيبايي واقعا" متولي ندارد و ظاهرا" از ماهي هاي  آنجا نيز بخش خصوصي بهره برداري مي كند. اميدوارم كه من  اشتباه كرده باشم و اين واقعيت نداشته باشد كه دليل  ناشناخته ماندن درياچه سدحنا حفظ منافع اشخاص محدودي  باشد و لااقل يك ارگان يا سازمان مسئولي پاسخ اين سئوال  دوستداران طبيعت را بدهد. 
