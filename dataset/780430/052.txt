 گروه سياسي: در پي انتشار نامه فرماندهان ارشد سپاه  پاسداران انقلاب اسلامي به رئيس جمهوري اسلامي ايران  مبني بر اظهار نگراني نسبت به حوادث اخير، روابط عمومي  دفتر رئيس جمهوري اعلام كرد: نامه فرماندهان سپاه  پاسداران انقلاباسلامي روز سه شنبه مورخ 22/4/78 با طبقه بندي خيلي محرمانه به دفتر رئيس جمهور واصل و در برنامه كاري رئيس جمهوري قرار گرفت.  حجت الاسلام والمسلمين سيد محمد خاتمي نيز همان روز پاسخ اين نامه رابه تفصيل مرقوم نمود و در آن مسئوليت  بخش هاي مختلف را مشخص كرد و متن پاسخ نيز از سوي دفتر رئيس جمهوري براي فرماندهي كل سپاه پاسداران  انقلاباسلامي جهت ابلاغ به فرماندهان محترم مورد اشاره،  ارسال شد.  روابط عمومي دفتر رئيس جمهوري تاكيد كرد: در موارد مختلفي از جمله دردوران دفاع مقدس، شخصيتها و گروههاي  مختلف اجتماعي و از جمله نيروهاي نظامي و انتظامي  نامه هايي را براي حضرت امام خميني(ره)و مسئولين طراز اول كشور ارسال مي نمودند و بر حسب مورد پاسخهاي خود را دريافت مي داشتند، لذا ارسال نامه از سوي اقشار مختلف  جامعه از جمله فرماندهان محترم سپاه پاسداران انقلاب اسلامي به رئيس محترم جمهوري مي تواند امري طبيعي قلمداد شود ولي آنچه كه موجب تعجب شد درج نامه طبقه بندي  شده فرماندهان سپاه در نشريات بود كه جاي تامل دارد.  نامه فرماندهان سپاه كه در جريان آشوبهاي خياباني هفته  گذشته براي رئيس جمهوري ارسال شده بود ديروز و پريروز در روزنامه هاي جمهوري اسلامي، كيهان و رسالت چاپ شد.  روزنامه سلام 12 روز پيش به اتهام چاپ نامه محرمانه سعيد امامي توقيف شد. 
