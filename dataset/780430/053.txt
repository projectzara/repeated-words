 تهران- خبرگزاري جمهوري اسلامي: بررسي ريشه ها و زمينه هاي بروز حادثه كوي دانشگاه تهران در گروه كار دبيرخانه شوراي عالي امنيت ملي به نتايج نهايي نزديك شده  و گزارش كار به زودي به اطلاع افكار عمومي خواهد رسيد.  يك منبع مطلع در دبيرخانه شوراي عالي امنيت ملي گفت:  گروه كار اين شورا كه متشكل از رئيس سازمان حفاظت  اطلاعات سپاه، دادستان نظامي تهران، معاون امنيتي وزارت  كشور، رئيس سازمان بازرسي كل كشور، رئيس اداره اطلاعات  سپاه، نماينده وزير فرهنگ و آموزش عالي و نماينده وزارت  اطلاعات است، در روزهاي گذشته با اكثر كساني كه در مورد ريشه ها و زمينه هاي بروز حادثه كوي دانشگاه تهران  اطلاعاتي داشته اند، گفت وگو كرده است.  اين منبع گفت: دانشجويان، مصدومان، نيروهاي انتظامي،  امنيتي، مسئولان كوي و دست اندركاران امور دانشجويي  اطلاعات و مشاهدات خود را دراختيار گروه كار دبيرخانه  شوراي عالي امنيت ملي قرار داده اند و اعضاي گروه كار بدون اطلاع قبلي با حضور در كوي دانشگاه، مشاهدات خود را ثبت وضبط كرده است.  وي افزود: اين گروه كار كه ظرف روزهاي گذشته جلسات پياپي  در دبيرخانه شوراي عالي امنيت ملي تشكيل داده در روزهاي  آينده نتيجه بررسي هاو مشاهدات را به شوراي عالي امنيت  ملي تقديم مي كند و نتايج حاصله به اطلاع افكار عمومي  خواهد رسيد. 
