 * چطور افشاي مكاتبات قاتلان و خائنان، افشاي اسناد محرمانه تلقي مي شود، اما انتشار نامه اي محرمانه به طور غيرمستقيم تاييد مي شود؟ در پي انتشار نامه محرمانه 24 فرمانده سپاه  خطاب به رئيس جمهوري توسط سه روزنامه صبح و عصر، روز گذشته سازمان مجاهدين انقلاب اسلامي با انتشار بيانيه اي  خطاب به ملت ايران ضمن "نابخردانه "دانستن اقدام اين  روزنامه ها در افشاي يك سند محرمانه، انتشار اين سند را گامي در جهت تحريك به كودتا ارزيابي كرده و آن را بشدت  محكوم كرد.  مشروح بيانيه سازمان مجاهدين انقلاب اسلامي در پي مي آيد:  روز دوشنبه دو روزنامه صبح و عصر كه سابقه روشني در ترويج خشونت طلبي دارند اقدام به انتشار نامه 24 تن از فرماندهان سپاه پاسداران انقلاب اسلامي خطاب به  رئيس جمهوري كردند كه در آن ضمن ابراز نگراني نسبت به  حرمت شكني ها و اقدامات ضدانقلابي طي آشوبهاي هفته گذشته  تصريح شده است كه در صورت عدم رسيدگي سكوت را جايز نخواهند شمرد.  با توجه به آثار سوء مسلمي كه انتشار اين نامه بر افكار عمومي داخلي و موقعيت جهاني جمهوري اسلامي ايران داشته  است طرح نكاتي را با شما ملت شريف ضروري ديديم:  1- تا آنجايي كه اطلاع داريم اين نامه يك هفته قبل و همزمان با آشوبهاي خياباني به صورت خيلي محرمانه براي  رئيس جمهوري محترم ارسال شده و ايشان نيز پاسخي منطقي،  مستدل و قاطع به آن داده اند و بر ضرورت ادامه برنامه  اصلاحي خود تاكيد كرده اند. انتشار اين نامه آن هم پس از فروكش كردن بحران تنها مي تواند با انگيزه ايجاد رعب و وحشت و دامن زدن به نگراني ها و احساس ناامني و عدم  استقرار در داخل و متزلزل جلوه دادن موقعيت رئيس جمهوري  و دولت وي در نزد جهانيان باشد تا آنچه طي اين دو سال در عرصه خارجي به دست آمد يكجا از دست برود.  از اين رو سازمان مجاهدين انقلاب اسلامي ايران اقدام  روزنامه هاي مذكور را در انتشار اين نامه محرمانه اقدامي  ضدملي و ضدانقلابي ارزيابي مي كند كه در ادامه توطئه هاي  مستمر عليه رئيس جمهوري و دولت انجام مي گيرد و از مقامات مسئول مي خواهد بدان رسيدگي كنند وگرنه مردم حق  دارند بپرسند چگونه است كه انتشار مكاتبات قاتلان و خائنان به ملك و ملت افشاي اسناد محرمانه تلقي مي شود و به خاطر آن روزنامه اي انقلابي و باسابقه درخشان در خدمت  به انقلاب و نظام تعطيل مي شود اما انتشار نامه اي  محرمانه كه سلب آرامش و احساس امنيت جامعه و كاهش ميزان  اعتماد عمومي به نظام را در پي دارد و لطمه اي  جبران ناپذير به موقعيت و جايگاه نظام و دولت در جهان  وارد مي كند به راحتي تحمل و بلكه غيرمستقيم تاييد مي شود؟ 2- سازمان مجاهدين انقلاب اسلامي ايران در بيانيه اخير خود نسبت به تلاش برخي محافل براي ايجاد فضاي نظامي  منتهي به انسداد سياسي هشدار داد. اين بيانيه تاثير تعيين كننده اي در جلوگيري و كنترل تلاشهاي مذكور داشت و به همين علت خشم و اعتراض محافل مذكور را برانگيخت.  اكنون با عمل دو روزنامه مذكور در انتشار اين نامه روشن  مي شود كه تحليل و ادعاي سازمان تا چه حد مقرون به صحت  بوده است. ما انتشار نامه محرمانه فرماندهان سپاه به  رئيس جمهوري را از سوي اين دو روزنامه اقدامي در جهت  تحريك به كودتا ارزيابي كرده و آن را محكوم مي كنيم.  3- احساسات فرماندهان محترم سپاه در پي برخي هتاكي ها و حرمت شكني ها از سوي عده معدودي بازي خورده و تحريك شده  و معاند انقلاب و نظام طي ناآرامي هاي هفته گذشته كاملا"  قابل درك است، اما اين فرماندهان بايد توجه داشته باشند تصميم به خويشتن داري و عدم عكس العمل حاد نسبت به  تظاهرات و فضاي احساسي طي روزهاي شنبه تا دوشنبه هفته  گذشته از سوي شوراي عالي امنيت ملي مركب از سران قوا،  نمايندگان مقام رهبري و فرماندهان عاليرتبه نظامي از جمله فرماندهي كل سپاه پاسداران انقلاب اسلامي اتخاذ شده  است.  فرماندهان محترم مي توانستند ديدگاهها و پيشنهادات خود را به وسيله فرمانده عالي خود در اين شورا مطرح كنند.  اندكي ظرافت سياسي لازم بود تا دريابند اين مكاتبات  هيچگونه ضرورتي نداشت و رنداني كه پيشنهاد نوشتن اين  نامه را داده اند آنچنان كه اكنون آشكار شده قصد بهره برداري سياسي و جناحي را داشته اند. ما ضمن احترام  خالصانه به فرماندهان سپاه كه مراتب شجاعت و رشادت خود را در جبهه هاي جنگ تحميلي نشان داده اند معتقديم كه  انجام اين مكاتبه نشان دهنده عدم درك ايشان نسبت به  پيچيدگي هاي امور سياسي و ضرورتها و مقتضيات اجتماعي -  سياسي است. انتشار اين نامه اكنون در محافل سياسي  بين المللي و رسانه هاي صهيونيستي امپرياليستي كه هيچ  فرصتي را در تشويش افكار عمومي جهاني عليه جمهوري اسلامي  ايران از دست نمي دهند به عنوان اعلام آمادگي سپاه براي  كودتا و در نتيجه متزلزل بودن وضعيت دولت ايران ارزيابي  و تبليغ شده است و خوب است برادران مجاهد و انقلابي ما در فرماندهي سپاه پاسداران اندكي بينديشند كه  بازيگردانان پشت صحنه از احساسات پاك، انقلابي و مسئولانه ايشان چگونه بهره بردند و چه لطمه بزرگي به  مصالح و منافع ملي ما وارد كردند. لذا بهتر است عرصه  سياست را به اهل آن بسپارند و وارد اين عرصه نشوند. اين  نظام داراي قواي سه گانه است و مصالح آن در كانون و مغز متفكر آن يعني شوراي عالي امنيت ملي و با حضور نمايندگان  مقام رهبري تنظيم و تعريف و اعمال و اجرا مي شود، لذا كشور صاحب دارد مسلما" نگراني نسبت به تهديدها و آسيبپذيريها محدود به فرماندهان عزيز سپاه نيست بلكه  كليه نيروهاي انقلابي و طرفدار نظام چه در سطح مسئولان و نهادهاي رسمي و چه در سطح احزاب و نهادهاي عمومي و مدني  همين دغدغه ها را دارند و از بهترين طرق ممكن و معقول در رفع آن مي كوشند.  ما از فرمانده محترم و متعهد سپاه مي خواهيم تا دير نشده  با صدور اطلاعيه اي ضمن دادن اطمينان به مردم، زمينه  سوءاستفاده تبليغاتي دشمنان نظام را در خارج از كشور از بين ببرند.  4- ملت شريف ايران بداند اقدام نابخردانه دو روزنامه  مذكور صرفا"، با انگيزه ايجاد و استمرار فضاي رعب و وحشت  و خارج ساختن مردم از صحنه و گسترش نااميدي و سرخوردگي  در جامعه نسبت به اصلاح امور و اجراي برنامه توسعه سياسي  صورت گرفته است تا در غياب مردم انتخابات مجلس شوراي  اسلامي به نفع اصحاب خشونت و اقتدار و انحصار انجام  پذيرد.  به اذهان بيماري كه روءياي كاذبه حاكميت وضع شبه كودتايي  در كشور مي بينند نيز اعلام مي كنيم درست است كه ايران  زماني عضو پيمان سنتو بوده است اما در اين كشور حماسه اي  به نام انقلاب اسلامي و تحولي به نام دوم خرداد رخ داده  است و ايران امروز پاكستان يا تركيه نيست كه چنين  روءياهايي در آن تعبير شود. سپاهي كه سالها براي اعتلا و عزت و استقلال اين كشور جنگيده است و اراده بدنه آن همسو و مطابق با اراده توده هاي مردم در راي هفتاد درصدي به  خاتمي و دولت وي تجلي كرده است زيربار طرحهاي ضد ملي  نخواهد رفت و فرماندهان دلسوز و فهيمي كه فريب سعيد اسلامي ها را نخوردند، اسير اغواي مشتي ماجراجو و خشونت طلب كم داني كه جاده سياست را يكطرفه، و جامعه را تك صدا مي خواهند و به صراحت انتظار ظهور رضاخان قلدر و نادرشاه را مي كشند نخواهد شد. 
