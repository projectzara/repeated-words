 گروه سياسي: رئيس مجلس شوراي اسلامي حمله به كوي دانشگاه  تهران و ضرب و شتم دانشجويان را محكوم كرد و خواستار پيگيري و ريشه يابي جدي اين حادثه شد. علي اكبر ناطق نوري  روز سه شنبه در مصاحبه اي با خبرگزاري جمهوري اسلامي و واحدمركزي خبر پيرامون حوادث اخير، از ملت هوشيار، دشمن  شناس و هميشه درصحنه ايران اسلامي به خاطر دفاع از استقلال كشور و حمايت از اصول وارزشها و اركان نظام  بخصوص ركن ولايت فقيه و همچنين از نقش نيروهاي بسيجي و انتظامي دربرخورد با آشوبگران تجليل و تقديركرد وي در خصوص علت سكوت خود در قبال حادثه تلخ و ناگوار كوي  دانشگاه با وجودگذشت نزديك به دو هفته از آن، گفت: در اين حادثه براي من ابهاماتي وجودداشت كه سبب شد نتوانم  موضع گيري شفاف و صريحي داشته باشم.  رئيس مجلس شوراي اسلامي افزود: الحمدلله با سركوب آشوبگرها و اعتراف بعضي از دستگيرشدگان بخشي از اين  ابهامات برطرف شده ولي بخش ديگري باقي مانده است. وي  ادامه داد: اساسا براي من روشن نبود كه چرا دانشجويان  ازكوي دانشگاه بيرون آمدند و موجب اضطراب و ناراحتي  همسايه ها شدند و چرا از همان اول شعارهاي تند، زشت و توهين آميز عليه مقدسات سر داده شد يا اينكه دست هايي در كاربوده و توطئه اي ساماندهي شده و دانشجويان هم توجه  نداشتند و به خاطر يك خواستي كه فكر مي كردند حقشان هست  انتقاد كردند و وارد ميدان شدند، اما يك مشت نفوذي و خط نفوذ به آنجا رفتند، حالا با اعتراف بعضي از دستگيرشدگان  معلوم شد همين طور است. 
