 گروه سياسي: به منظور پيگيري چگونگي و روند اقدامات به  عمل آمده از سوي دولت تركيه در زمينه تجاوز روز يكشنبه  هواپيماهاي نظامي اين كشور به منطقه عمومي پيرانشهر،  كاردار تركيه دوبار به وزارت امور خارجه ايران احضار شد.  به گزارش ايرنا رئيس اداره دوم آسياي غربي وزارت  امورخارجه جمهوري اسلامي ايران، ضمن ارائه آخرين آمار خسارات جاني و مالي ناشي از اين تجاوز، بر ضرورت  تسريع دولت تركيه در اعلام پاسخ قانع كننده و اجابت  خواسته هاي جمهوري اسلامي ايران تاكيد كرد. "كوت سزگين " كاردار تركيه در تهران نيز اطمينان داد كه مراتب را باقيد فوريت به دولت متبوع خود منعكس كرده و تا حصول  نتيجه به طور مستمرموضوع را از دولتش پيگيري نمايد. 
