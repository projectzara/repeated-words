 گروه سياسي: "محمد ازروال "سفير مغرب در تهران ديروز با آقاي ناطق نوري رئيس مجلس شوراي اسلامي ديدار و گفتگو كرد.  به گزارش ايرنا، در اين ديدار راههاي گسترش همكاري هاي  پارلماني و توسعه روابط دوجانبه ايران و مغرب مورد بحث و بررسي قرار گرفت.  رئيس مجلس شوراي اسلامي با اشاره به توانائي ها و امكانات دو كشور، از سطح كنوني مناسبات تهران - رباط ابراز رضايت كرد، اما آن را ناكافي دانست و خواستار گسترش روابط دوجانبه در همه زمينه ها شد.  سفير مغرب در تهران نيز در اين ديدار ضمن اعلام استقبال  كشورش از هرگونه تلاش براي نزديكي بيشتر دو كشور، پيام  دعوت رئيس مجلس مغرب را به رئيس مجلس شوراي اسلامي تقديم  كرد.  همچنين رئيس مجلس شوراي اسلامي ديروز در ديدار" يانگ  جانگ كيو" رئيس گروه دوستي پارلماني كره جنوبي وايران،  روابط تهران و سئول را بسيار خوب توصيف كرد و گفت: مردم  ايران دوستاني را كه در روزهاي سخت در كنارشان بودند فراموش نخواهند كرد.  يانگ جانگ كيو نيز در اين ديدار با ابراز خرسندي از حضور در جمهوري اسلامي ايران گفت: روابط پارلماني دو كشور از اهميت ويژه اي برخوردار است و ما نبايد بگذاريم  در ارتباطات بين دو مجلس فاصله ايجاد شود.  وي از توجه مسئولان جمهوري اسلامي ايران به توسعه روابط خصوصا ايجادتسهيلات لازم براي حضور شركتهاي كره اي در ايران قدرداني كرد و گفت: مااطمينان داريم كه مردم ايران  با اراده محكم خود بر مشكلات اقتصادي فائق خواهند آمد. 
