 گروه ورزشي: رقابت هاي واليبال نوجوانان كشور از امروز بطور همزمان در بوئين زهرا و شوشتر آغاز مي شود.  در اين مسابقات 17 تيم شركت دارند كه در خاتمه مرحله اول  سه تيم برتر هر گروه روانه مرحله نهايي خواهند شد.  در اين دوره از مسابقات رقابت اصلي براي پيوستن به جمع  شش تيم برتر ديدني است و تيم هاي تهران، توابع تهران، كرمانشاه، مازندران، گلستان و آذربايجان شرقي از شانس هاي صعود محسوب مي شوند.  رقابت هاي واليبال نوجوانان در شرايطي پس از وقفه اي  چندساله دوباره راه اندازي شد كه تيم نوجوانان ايران در عرصه مسابقات آسيايي غايب بود و به همين دليل جايي در جمع 16 تيم شركت كننده در مسابقات نوجوانان جهان در عربستان ندارد. 
