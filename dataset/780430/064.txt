 گروه ورزشي: هم اكنون در تمام شهرها و بخشهاي كشور حداقل  يك مكان ورزشي در دسترس علاقه مندان قرار دارد.  هاشمي طبا معاون رئيس جمهور و رئيس سازمان تربيت بدني  كشور روز گذشته در مراسم افتتاح مجموعه فرهنگي ورزشي  شهرستان مياندوآب با اعلام اين خبر افزود: در حال حاضر در پانصد نقطه از مراكز استانها، شهرها و بخشهاي كشور در مجموع دو هزار مكان ورزشي وجود دارد.  رئيس سازمان تربيت بدني كشور با بيان اينكه اعتبارهاي  امسال اين سازمان نسبت به سال قبل 15درصد افزايش يافته  است، گفت: در سال جاري علاوه بر اعتبارهاي ملي و اعتبار تخصيصي از محل يك در هزار سود كارخانه ها مبلغ دو ميليارد و پانصد ميليون ريال نيز از محل عوارض فروش  سيگار به اجراي طرحهاي ورزشي اين سازمان اختصاص يافته  است. 
