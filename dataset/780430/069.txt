 گروه ورزشي: معاون فرهنگي آموزشي سازمان تربيت بدني گفت:  اين حوزه به مناسبت بزرگداشت يكصدمين سال تولد حضرت امام  خميني(ره)در نظر دارد مسابقات مساجد كشور و نخستين  جشنواره بزرگ ورزشهاي "سنتي بومي و محلي، روستايي و عشاير كشور" را برگزار نمايد.  بهرام افشارزاده افزود: براي برنامه ريزي  بازيهاي ورزشي مساجد كشور ستادي متشكل از مشاوران وزارت  فرهنگ و ارشاد اسلامي، معاون فرهنگي مركز رسيدگي به امور مساجد، معاون ورزشهاي همگاني اداره كل تربيت بدني استان  تهران، نماينده سازمان تبليغات اسلامي، معاون فرهنگي  كانون نيروي مقاومت بسيج و مشاوران حوزه معاونت فرهنگي  آموزشي سازمان تربيت بدني تشكيل شده است.  افشارزاده گفت: در جشنواره بزرگ ورزشهاي بومي و محلي،  روستايي وعشايري كه در شش منطقه برگزار مي شود،  ورزشكاران در واليبال، دوصحرانوردي، دوچرخه سواري،  تيراندازي، كشتي محلي، سواركاري محلي وطناب كشي رقابت  خواهند كرد.  افشارزاده كه مشاور ورزشي منطقه آزاد كيش است، درباره  اهم فعاليت هاي ورزشي اين منطقه گفت: يكي از اهداف ما در اين منطقه ترويج ورزش در بعد قهرماني و همگاني است، ضمن  اينكه ما براي حضور قوي تيم هاي ملي در رشته هاي مختلف  آماده برپايي اردوهاي آماده سازي در كيش هستيم.  وي افزود: مسابقات چهارجانبه فوتبال با حضور تيم هاي  استقلال و پاس تهران، سپاهان اصفهان و منتخب كيش روزهاي  6 تا8 مردادماه در اين منطقه برگزار مي شود و همچنين  قرار است رقابتهاي بين المللي فوتبال در رده سني اميد با حضور چند تيم خارجي و ايراني در كيش انجام شود كه برنامه  و نحوه برگزاري آن متعاقبا اعلام خواهد شد.  افشارزاده حضور تيم فوتبال كيش را در جام آزادگان مورد تاكيد قرارداد و گفت: اين منطقه، پتانسيل لازم براي حضور در مسابقات فوتبال جام آزادگان را دارد و ما در حال  برنامه ريزي هستيم تا تيم فوتبال كيش دررقابتهاي دسته  دوم اين جام حضور داشته باشد كه در اولين اقدام از ايرج  قليچ خاني دعوت كرديم تا رهبري تيم كيش را برعهده بگيرد.  وي گفت: در طول سال برنامه هاي ورزشي براي دانش آموزان،  كارمندان و ميهمانان وجود دارد و علاقه مندان مي توانند به سهولت از امكانات ورزشي اين منطقه استفاده كنند. اين  امكانات شامل استخر، سواركاري، تنيس، فوتبال، دوچرخه  سواري، شطرنج، واليبال ساحلي، قايقراني، پينگ پنگ و ورزش هاي رزمي است.  مشاور ورزشي منطقه آزاد كيش گفت: در سال جاري مسابقات  بين المللي دررشته هاي فوتبال، هندبال، پينگ پنگ، دوچرخه  سواري و جانبازان و معلولين در اين منطقه خواهيم داشت كه  هدف ما از برپايي اين مسابقات كمك به تيم هاي ملي مختلف  كشورمان است. 
