 گروه ورزشي: اعضاي دو تيم واليبال بزرگسالان و جوانان  ايران كه در اردوي مشترك بسر مي برند، قبل از رويارويي  با تيم جوانان روسيه(قهرمان اروپا)يك بازي تداركاتي  مقابل هم برگزار كردند كه اين ديدار را تيم بزرگسالان سه  بر يك بسود خود به اتمام برد.  در اين ديدار بهنام محمودي و محمد تركاشوند براي تيم  جوانان بازي كردند. اعضاي اين دو تيم شب گذشته به اتفاق  رئيس فدراسيون واليبال براي شركت در مراسم دعاي توسل  عازم جمكران در قم شدند. تيم واليبال جوانان روسيه دومين  حريف تداركاتي تيم هاي بزرگسالان و جوانان ايران ديروز راهي لهستان شد و سه شنبه هفته آينده از ورشو راهي تهران  مي شود. تيم جوانان ايران براي شركت در دهمين دوره  مسابقات جوانان جهان روز 26 مرداد ماه تهران را به مقصد بانكوك ترك مي كند.  نفرات جديد در تركيب تيم جوانان  تيم واليبال جوانان ايران در دهمين دوره مسابقات جوانان  جهان در تايلند تركيبي متفاوت با مسابقات جوانان آسيا در تهران خواهد داشت و چند چهره جديد جانشين بازيكنان قبلي  مي شوند. درخشنده سرپرست اين تيم با اعلام اين مطلب گفت:  با وجود ورود نفرات جديد به جمع بازيكنان اعزامي بعيد مي دانم كه در تركيب اصلي تيم تغييري رخ دهد.  دادرس سرپرست كل گروه  از سوي رئيس فدراسيون واليبال سرپرستي كل گروه اعزامي  تيم جوانان ايران در مسابقات جهاني تايلند به مهدي دادرس  واگذار شده است. حضور دادرس با تجارب ارزشمندي كه در همراهي تيم هاي مختلف ورزشي كشورمان در سالهاي اخير داشته است موجب دلگرمي بازيكنان و همراهان شده است. 
