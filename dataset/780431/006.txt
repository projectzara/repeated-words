 گروه اجتماعي: معاونت مطبوعاتي وزارت فرهنگ و ارشاد اسلامي با صدور بيانيه اي بازداشت كاظم شكري را خلاف  قانون مطبوعات دانست.  متن بيانيه به شرح زير است:  صبح روز دوشنبه 28/4/78 آقاي كاظم شكري يكي از اعضاي  شوراي سردبيري روزنامه صبح امروز به عنوان مطلع توسط قاضي محترم شعبه 1410 قوه قضائيه احضار و روز /سه شنبه 29 4/78 مجددا" نامبرده فراخوانده شد و بدون صدور قرار وثيقه، حكم بازداشت وي صادر گرديده است.  اين تصميم بي سابقه قاضي محترم مطبوعات موجب ايجاد نگراني فراواني در جامعه مطبوعاتي كشور گرديده است زيرا اولا" بنا به قانون مطبوعات مسئول كليه مندرجات هر نشريه  مديرمسئول مي باشد، ثانيا" بازداشت آقاي شكري در ارتباط با مطلبي است كه نامبرده به قرار اطلاع در تحرير آن نقشي  نداشته است.  در تماسهاي متعدد معاونت امور مطبوعاتي و تبليغات وزارت  فرهنگ و ارشاد اسلامي با مسئولين دادگستري تهران، پاسخ  داده شده است كه تصميم قاضي محترم به برداشتي برمي گردد كه از مندرجات قانون مطبوعات شده است.  معاونت مطبوعاتي اعلام مي دارد:  1- برداشت كارشناسانه اين معاونت از قانون مطبوعات اين  است كه مسئوليت كليه محتويات هر نشريه به عهده مديرمسئول  آن مي باشد.  2- باتوجه به اين برداشت بازداشت آقاي شكري به عنوان يك  عضو شوراي سردبيري كه در سنت بازپرسي و محاكمات شعبه  1410 بي سابقه مي باشد از نظر اين معاونت خلاف قانون  مطبوعات تلقي مي گردد.  3- از كليه مديران مسئول نشريات كشور مصرانه تقاضا مي شود مندرجات نشريه خود را قبل از چاپ به دقت مطالعه  نمايند و با توجه به وضع حساس كشور از عزيزان قوه قضائيه  انتظار دارد در رسيدگي به مسائل مطبوعاتي با سعه صدر بيشتري برخورد نمايند. 
