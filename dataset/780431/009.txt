 اغلب اقتصاددانان به اين متهم مي شوند كه ديدگاهي خشك  راجع به انگيزش انساني دارند. براساس نظريه رايج و معيار،  مردم به حداكثر رسانندگان خردمند بهره وري هستند، يعني  نامي كه اقتصاددانان بر هرآنچه مي گذارند كه افراد به  حداكثر مي رسانند به همين شكل، به دشواري مي توان با اين قضيه برخورد كرد، هر چند كه معناي خاصي از آن  برنمي آيد. در تركيب بنديهاي آزادتر، اقتصاددانان ميل به  آن دارند كه تصور كنند انسان اساسا" در پي بهبود سطح  مادي زندگي است. با وجودي كه چنين نظري براي روحيه  انساني كسرشان است، شواهد زيادي وجود داردكه موءيد آن است.  اين شواهد مبتني بر رفتار افراد به هنگام روبرويي با شقهاي انتخاب است مسئله اين است كه شواهدي هم وجود دارد كه نشان مي دهد پول انسان را خوشبخت تر نمي كند- يا خيلي  خوشبخت تر نمي كند.  تا به حال، مطالعات اغلب مبين آن بوده است كه اشتغال  بزرگترين عامل تاثيرگذار بر خوشبختي است. افراد داراي  شغل بسيار بيش از بيكارها احساس خوشبختي مي كنند. تورم  پايين نيز باعث احساس خوشبختي مردم مي شود. درآمد اندكي  براحساس خوشبختي مي افزايد، امااين اثر اغلب كم و از لحاظ آماري - چشمگير نيست در بسياري از كشورها، ظرف  سالهاي اخيردرآمدها به شدت بالا رفته است اين تحول  احساس خوشبختي را روي هم رفته بالا نبرده است. با مقايسه  افراد براساس توزيع درآمدها دركشورها مشخص شد ثروت بيشتر به معناي خوشبختي بيشتر نيست.  وانگهي، افراد متاهل معمولا" شادتر از افراد مجرد هستند و نيز زنان ازمردان، سفيدپوستان ازسياه پوستان، افراد تحصيلكرده از افراد تحصيل نكرده، خود اشتغالان از كاركنان و بازنشستگان از افراد فعال از نظر اقتصادي.  مطالعات نشان مي دهد ازنظر سني تا زماني كه انسان در دهه  سني 30 سالگي قرار مي گيرد، ميزان خوشبختي كاهش مي يابد و سپس پس از آن مجددا" اوج مي گيرد.  تا به حال كسي مطالعه اي نظام مند روي اثر نهادهاي سياسي  بر خوشبختي انجام نداده بود. انتظار براين است كه مردمي  كه در كشورهاي داراي دمكراسي زندگي مي كنند، به نسبت  مردم ساكن در كشورهاي داراي حكومت خودكامه احساس خوشبختي  بيشتر مي كنند حتي در ميان دمكراسيها، مي توان ترتيبات  قانوني متفاوتي را تصور كرد كه كم وبيش به شكوفايي  استعدادهاي انسان كمك مي كنند. بي شك منابع مورد نياز جهت درخواست و اجراي اصلاحات قانوني اينگونه به نظر مي رسد. مي توان انتظار داشت در نظامهايي كه احساس  اختيار بيشتري بر عملكرد سياستمداران به مردم مي دهند يا مثلا" در نظامهايي كه مردم نقش بيشتري به منزله بازيگران  عرصه دارند، احساس خوشبختي بيشتري وجود دارد.  از لحاظ اقتصادسنجي، مشكل اينجاست كه ترتيبات قانوني  نسبتا" ثابت است ازاين رو ضروري است كه احساس خوشبختي و نهادهاي سياسي را در كشورهاي مختلف مقايسه كرد. چنين  كاري انجام شده است، اما رضايت بخش نيست چرا كه در مقايسه بين كشورها، افزون بر نهادهاي سياسي، بسياري  چيزهاي ديگر متفاوت است. در نتيجه محال است بتوان صرفا"  اثر ترتيبات قانوني را بر احساس خوشبختي سنجيد.  اينجاست كه مي توان سوئيس را درنظر گرفت، كشوري با نظامهاي سياسي بسيار سوئيس داراي ساختار فدرال است كه  اختيارات عمده را به 26 كانتون تفويض مي كند و سهولت  مشاركت شهروندان در هر كانتون متغير است. در كانتونها از ابزارهاي" دمكراسي مستقيم "سود مي جويند، مانند ابتكاراتي براي تغيير قانون اساسي كانتون و همه پرسي  براي منع قوانين جديد، تغييرات قوانين جاري يا جلوگيري  از ايجاد هزينه هاي عمومي جديد. مقررات حاكم بر اين  ابزارها(تعداد امضاهاي لازم براي طرح ابتكار، زمان لازم  براي جمع آوري امضا و غيره)در كانتونهاي مختلف، يكسان  نيست. جان كلام آنكه سوئيس روياي كارشناسان اقتصاد سنجي  است.  دو استاد دانشگاه زوريخ به نامهاي برونو فري و الوا استوتزر پرسشي را از 6000 نفر از اهالي سوئيس پرسيدند به  اين مضمون كه: "اين روزها به طور كلي چقدر از زندگي خود راضي هستيد؟" پاسخهايي كه در پرسشنامه مطرح شده بود، از يك(كاملا" ناراضي)تا ده(كاملا" راضي)را دربرمي گرفت.  پاسخها را ابتدا با اطلاعات متعارف اقتصادي و جمعيتي و سپس با اطلاعات "دمكراسي مستقيم "براي كانتون مورد نظر مقايسه كردند. نتايج جالب بود.  معلوم شد عوامل معيار آثار هميشگي خود را دارند. از ميان  اين عوامل، همان گونه كه انتظار مي رفت، بيكاري بيشترين  اثر را دارد: بيكاري احتمال "كاملا" راضي "بودن شخص را حدود 27 درصد كاهش مي دهد. تاثير درآمد همان گونه كه  مطالعات ديگر نشان داده است، اندك و از نظر آماري ضعيف  است.  از ديگر سو، تاثير متغيرهاي سياسي جديد هم قابل ملاحظه  است و هم از لحاظ آماري استوار ميزان دمكراسي در كانتونها را روي سنجه اي از يك تا شش مشخص مي كنند. فري  واستوتزر دريافتند پس از حذف تاثيرات ديگر متغيرها، يك  درجه افزايش در اين سنجه باعث مي شود 7/2 درصد بر شمار كساني كه مي گويند احساس شادي بسيار مي كنند، افزوده  مي شود.  يك يافته جالب ديگر وجود دارد. ممكن است بپرسيد كدام  جنبه دمكراسي مستقيم است كه باعث شادي بيشتر افراد مي شود؟ مثلا" نتيجه(دولت بهتر)يا فرايند؟ يافته هاي  استوتزر و فري به اين پرسش پاسخ مي دهد. شركت در ابتكارات و همه پرسيها به شهروندان سوئيسي منحصر است.  خارجيان مقيم از نتايج تحولات بهره مند مي شوند اما فقط سوئيسيها حق شركت در فرايند تعيين آن را دارند. مشخص شد كه دمكراسي مستقيم بر ميزان احساس خوشبختي سوئيسيها و خارجيان مي افزايد- اما اين افزايش براي خارجيها كمتر و حدود يك سوم افزايش سوئيسيهاست. به نظر مي رسد كشور شاد كشوري است كه سياست در آن صرفا" يك ورزش داراي تماشاگر نيست.  منبع: اكونوميست آوريل 1999 ترجمه: واحد رسانه هاي خارجي 
