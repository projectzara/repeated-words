 گروه علمي فرهنگي: شوراي عالي انقلاب فرهنگي در جلسه  شامگاه سه شنبه 29/4/78 كه به رياست حجت الاسلام  والمسلمين سيدمحمد خاتمي تشكيل شد مهمترين مسائل فرهنگي  كشور را مورد بحث و بررسي قرار داد.  به گزارش روابط عمومي دبيرخانه شوراي عالي انقلاب فرهنگي،  شوراي عالي در نخستين جلسه خود پس از حادثه اخير كوي  دانشگاه و پيامدهاي ناگوار بعدي آن، پس از شنيدن سخنان  رئيس جمهوري و رئيس شوراي عالي انقلاب فرهنگي و گزارش  وزراي فرهنگ و آموزش عالي و بهداشت، درمان و آموزش پزشكي  با اظهار تاسف شديد از حوادث اخير و محكوم ساختن  اقداماتي كه منجر به شكستن حرمت دانشگاهيان و دانشجويان  شد و ضمن قدرداني از تصميمات و اقدامات به عمل آمده و به  ويژه مواضع قاطع و روشنگر مقام معظم رهبري و تدابير و اقدامات موءثر رئيس محترم جمهوري و شوراي عالي امنيت ملي،  بر لزوم ريشه يابي اين حوادث به منظور پيشگيري از تكرار آنها تاكيد كرد. شوراي عالي انقلاب فرهنگي از مردم مسلمان  و وفادار به انقلاب اسلامي كه با حضور به موقع و ميليوني  خود در صحنه، آشوبگران را كه درصدد سوءاستفاده از تجمع  دانشجويان برآمده بودند رسوا ساختند، تشكر كرد.  شورا همچنين از عموم دانشجويان دانشگاهها درخواست كرد همچون گذشته با حفظ هوشياري خود، فرصت سوءاستفاده دشمنان  اسلام و انقلاب را از آنان سلب كنند.  شوراي عالي انقلاب فرهنگي ضمن درخواست از مسئولان ذي ربط براي پيگيري مجدانه و سريع جهت شناخت و برخورد مناسب با عوامل هر دو حادثه، بر لزوم حفظ ارزشهاي انقلاب اسلامي و پاسداري از حرمت ها و حريم هاي نظام مقدس جمهوري اسلامي  ايران تاكيد كرد و دانشجويان را كه همواره در سنگر مقدم  دفاع از اين ارزش ها بوده اند به تداوم كوشش هاي انقلابي  و اسلامي فراخواند.  شورا همچنين در تاييد مواضع و تدابير دبيرخانه شوراي  عالي امنيت ملي از عموم گويندگان و نويسندگان رسانه ها به ويژه مطبوعات درخواست كرد حفظ وحدت ملي و آرامش عمومي  را بر هر امر ديگر مقدم دارند در ادامه جلسه روز گذشته  آقايان دكتر نورمحمد تربتي نژاد، دكتر محمدرضا سليماني و دكتر محمدخاني به ترتيب به عنوان روءساي دانشگاههاي  كشاورزي و منابع طبيعي گرگان، علوم پزشكي رفسنجان و علوم  پزشكي زنجان انتخاب شدند. همچنين در اين جلسه دكتر شهابالدين صدر به عنوان نماينده شوراي عالي انقلاب فرهنگي در هيات مركزي گزينش استاد وزارت بهداشت، درمان و آموزش پزشكي انتخاب شد. 
