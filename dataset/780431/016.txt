 اشاره;  انتخاب و به گزيني از اشعار شاعران مدتي است كه رونقي  دوباره به خود گرفته است البته اين انتخاب اگر از سوي  اهل فن و استاد و مسلط به فن شعر انجام يابد، مزاياي  بسياري دارد. نمونه اي از اين انتخابها را استاد شفيعي  كدكني انجام داده است كه خود در عرصه شعر(چه به لحاظ ذوق هنري و چه به لحاظ كارهاي پژوهشي)نامي شناخته شده و معتبر است. آينه در آينه كه برگزيده اي از شعرهاي هوشنگ  ابتهاج(سايه)است، نام كتابي است كه در آن استاد شفيعي  كدكني انتخابهاي خود از اشعار سايه را با همكاري نشر چشمه به چاپ رسانده است. در همين حوزه بد نيست به چاپ  جلد نهم از شاهنامه(نظم و نثر)كه از سوي دكتر محمد دبيرسياقي و با همكاري نشر قطره انجام مي گيرد، نيز اشاره اي بشود. در جلد نهم حوادث پس از كشته شدن سياوش  پي گرفته مي شود، اين مجموعه به دليل مجزا و حمل آسان  آن مي تواند، مورد استفاده اهل ذوق و فرهنگ قرار بگيرد.  * با نزديك شدن ماه مرداد و نيز واقعه 30 تير، بعضي از ناشران كه به علاقه مندي خوانندگان در پيگيري حوادث منجر به كودتاي 28 مرداد عليه دولت ملي مرحوم دكتر مصدق  واقفند، انتشار اين كتابها را در دستور كار خود قرار دادند، از جمله اين آثار مي توان به مصدق و نهضت هاي  منطقه اي اشاره كرد كه مجموعه مقالات نعمت الله  جهانبانويي، مديرمسئول مجله فردوسي است. ويژگي اين  مقالات در همزماني آن با رويدادهاي دولت مرحوم دكتر مصدق  است و از اين جهت مي تواند زاويه هاي نامكشوف اين قيام  ملي را عيان تر سازد.  * فردريك نيچه را بايد خوش شانس ترين فيلسوف غربي نام  نهاد كه آثار وي از سوي چند تن در آن واحد ترجمه و به  بازار عرضه مي شود. البته اكثر اين ترجمه ها از زبان  انگليسي هستند و اين اعتماد خواننده را به يك متن فلسفي،  اخلاقي كه به جاي ترجمه از زبان اصلي، از زبان دومي به  زبان سوم ترجمه مي شود، تا حدودي خدشه دار مي كند،  انتشارات مس كه "اراده معطوف به قدرت "و" آنك انسان "اين  فيلسوف آلماني را با ترجمه "رويا منجم "و البته در هيئتي  زيبا، انتشار داده است. هر دوي اين آثار پيش از اين از سوي انتشارات فكر نو(آنك انسان)و انتشارات جامي(اراده  معطوف به قدرت با ترجمه مرحوم مجيد شريف)به چاپ رسيده  بود.  * بي شك كولاكوفسكي متفكر و متكلم لهستاني از جمله  تاثيرگذارترين انديشمندان قرن بيستم است كه مطالعات  گسترده اي را درباره تاريخ قرون وسطي تا عصر حاضر انجام  داده است. وي مجموعه اي از نكته هاي نغز را در كتابي با عنوان مقولاتي بزرگ آورده كه با ترجمه روشن وزيري و از سوي انتشارات طرح نو به چاپ رسيده است.  * زنداني شدن محسن كديور، كتابهاي وي را در شمار كتابهاي  پرفروش قرار داده است، به نحوي كه در طي چند ماه گذشته  كتاب" نظريه هاي دولت در فقه شيعه "به چاپ چهارم و " حكومت ولايي "به چاپ سوم رسيده است اين دو اثر را نشر ني انتشار داده است.  در همين حوزه كتاب" بسط تجربه نبوي "اثر دكتر عبدالكريم  سروش و نيز كتاب، "سياست - نامه "براي دومين بار به  زيرچاپ مي رود. اين دو اثر را انتشارات صراط به چاپ  مي رساند.  در نهايت آن كه در حوزه كتابهاي كودكان، دو اثر با نامهاي" آينده هوپرتوت "اثر فيليپس هولمن با ترجمه شهلا طهماسبي و چاپ چهارم من و دوست غولم اثر سيلور استاين از مجموعه كتابهاي ونوشه نشر چشمه به چاپ رسيده است.  روي پيشخوان كتاب فروشي ها سپيدخواني روز(مجموعه شعر) مفتون /اميني نشر /ثالث چاپ /اول، 1378 هزار /نسخه 500 تومان.  " اگر سر در پي آفتاب نهي، او هرگز غروب نخواهد كرد"  مفتون اميني، شاعر نام آشناي معاصر است كه كمتر در سايه  سبك ديگران بوده و زبان خاص خود را دارد. در اين مجموعه،  65 شعر روان از اين شاعر توانا دراختيار دوستداران شعر قرار گرفته است.  رخت هاي دلتنگي  جميله /جليل زاده نشر /ثالث چاپ /اول 1378 3000 /نسخه  400 تومان.  نشر آثار شعري معاصر چنان كه هم شاعران بزرگ و نام آشنا را دربرگيرد و هم كمتر آشنايان را، امري پسنديده است، از آن رو كه جريان مداوم شعر فارسي را نشانه اي تواندبود.  نزديك به 40 شعر از جميله جليل زاده كه در فاصله سال هاي  1369 تا 1377 سروده است، در اين دفتر گردهم آمده است و البته عجب از خواهندگان و علاقه مندان شعر است كه در اين  ركود صنعت نشر چنين به شعر اقبال مي كنند، هرچند شمارگان  دفتر شعر مفتون همين هزار باشد واين شاعر سه هزار. باري  غنيمت است.  زندگي M با. S    تاليف: دكتر رضا /شعباني انتشارات /سخن چاپ اول، بهار / 1378 654 صفحه، قطع وزيري، گالينگور با /روكش 2900 تومان.  " دكتر رضا شعباني "پيش از اين نيز درباره تاريخ دوران  افشاريه تحقيقات و مطالعات گسترده اي انجام داده بود كه  حاصل آنها در كتاب دو جلدي "تاريخ اجتماعي ايران در عصر افشاريه" از سوي نشر قومس به چاپ رسيده بود و چنانكه خود در مقدمه كتاب" مختصر تاريخ ايران... "آورده است سعي  كرده تا در تازه ترين اثر خود و با استفاده از كليه متون  معتبر و مهذبي كه در دست است، شرح مختصري از تاريخ سياسي،  نظامي، اقتصادي، اجتماعي و فرهنگي به دست دهد و حتي المقدور از نكات تازه اي سخن گويد كه به دليل  محدوديت ] اوراق و نيز موضوعات خاصي كه در نوشته هاي  پيشين به آن تقيد داشته [است در تاليفات ديگر وي، جاي  خاصي را به خود تخصيص نداده بود.  نويسنده، پس از ذكر مقدمه اي كه عمده آن به توصيف وضعيت  ايران در دوران صفويه مي پردازد، بخش اول نوشته اش را به  تاريخ سياسي افشاريه اختصاص داده و در آن ضمن ارائه  تصويري دقيق از زندگي نادرشاه، به جنگها و مبارزات وي  اشاره مي كند و در بخش دوم به تاريخ سياسي زنديه، چگونگي  بركشيده شدن كريم خان زند، سابقه طايفه لر، مبارزات  كريم خان و مرگ و در نهايت فتح شيراز توسط آغامحمدخان  قاجار مي پردازد.  بخش سوم كتاب به توصيف نظام اداري و حكومتي ايران در دوره هاي افشاريه و زنديه و چگونگي كشورداري اين دو سلسله اختصاص دارد و در بخش چهارم، نظام اجتماعي در دوره هاي افشاريه و زنديه مورد مداقه قرار مي گيرد. در همين بخش درباره موقعيت روحانيون در دوره اين دو سلسله  مطلب خواندني آورده شده است.  نظام اقتصادي ايران و نيز مناسبات خارجي اين كشور در ادوار افشاريه و زنديه آخرين بخش كتاب را شكل مي دهد.  فهرست اعلام نامها به همراه منابع مورد استفاده موءلف در انتهاي كتاب آورده شده است.  سنگ هاي آسماني  (مجموعه شعر) پابلو /نرودا ترجمه فوءاد /نظيري نشر /ثالث چاپ اول،  / 1377 3300 /نسخه 500 تومان.  نرودا شاعر شيليايي در ايران شاعري شناخته شده است. شايد از برخي شاعران ايراني هم شناخته تر باشد. زندگي نرودا،  زندگي پرفراز و فرود شاعري درد آشنا و آميخته با زندگي  مردم است و تلخي پايان زندگي اش، همچون تلخي پايان كار دوست بزرگش سالوادر آلنده بود. در اين مجموعه 30 شعر از اين شاعر بزرگ قرن بيستم و برنده جايزه نوبل گردآمده است.  در جستجوي يار علي گراوند(مدهوش)/ انتشارات /هيرمند چاپ /اول، 1378 3000 /نسخه 134 صفحه، 700 تومان.  كتاب مجموعه 63 قطعه منظوم و عمدتا" در قالب كلاسيك است.  بيت اول نخستين غزل اين مجموعه چنين است:  صحبت مرغ سحر، خاطر به شيدا مي كند با غزلخواني مرا، مجنون ليلا مي كند اخبار كوتاه آموزشي - فرهنگي  * همايش بچه هاي زمين، سلام !: توسط مركز بين المللي  گفتگوي تمدنها، همايش بچه هاي زمين، سلام ! با حضور بيش  از 500 تن از نوجوانان ميهن اسلامي، از 15 تا 19 شهريورماه 1378 در تهران برگزار مي شود.  * برپايي نمايشگاه اختصاصي نجوم: انجمن نجوم پژوهشكده  راه كمال با همكاري كانون فرهنگي هدايت و سازمان  ايرانگردي و جهانگردي، اقدام به برپايي نمايشگاه اختصاصي  نجوم از دوم تا هفتم مردادماه 78كرده است اين نمايشگاه  در محل ساختمان انجمن نجوم پژوهشكده راه كمال كه در ميدان سپاه، خيابان پادگان ولي عصر- شماره 6 واقع شده،  برگزار خواهد شد.  در اختتاميه اين نمايشگاه، كنفرانسي تحت عنوان "كسوف 78"  با همكاري دكتر ملك پور و سخنراني دكتر وصالي برگزار مي شود. تلفن 7508964 براي ذخيره جا و دريافت اطلاعات  بيشتر در زمينه اين نمايشگاه، آماده پاسخگويي است.  * معافيت ناشران از پرداخت هزينه خدمات EAN نظام:  براساس توافق انجام شده ميان خانه كتاب و مركز ملي  شماره گذاري كالا و خدمات ايران، ناشران عضو شابك  مي توانند به طور رايگان از خدمات EAN نظام و درج رمزينه  استفاده كنند.  ناشران عضو در EAN نظام، امكان تبديل شماره هاي شابك به  رمزينه را ممكن مي سازد و به اين ترتيب، ناشران  مي توانند فروش، انبارگرداني، سفارش و اطلاع رساني كتاب را به صورت مكانيزه انجام دهند. بيش از اين براي عضويت  در EAN نظام، ناشران مي بايستي مبلغ يكصد و پنجاه هزار ريال به حساب مركز ملي شماره گذاري كالا و خدمات واريز مي كردند. ناشران براي كسب اطلاعات بيشتر مي توانند با شماره تلفن 6414991(شابك ايران)تماس بگيرند.  * برگزاري كارگاه آموزشي نمايشنامه نويسي: ترم اول  آموزش كارگاهي نمايشنامه نويسي توسط اداره كل فرهنگ و ارشاد اسلامي استان تهران، به منظور تربيت و پرورش  استعدادهاي مناسب و علاقه مند به فن نمايشنامه نويسي،  توليد متون نمايشي مناسب و آموزش صحيح و اصولي هنر نمايشنامه نويسي در تالار محراب تهران برگزار مي شود.  * عبدي و نبوي در آموزش و پرورش تهران: توسط اداره كل  آموزش و پرورش شهر تهران، چهارمين جلسه از نشست كاركنان  آموزش و پرورش تهران با صاحبان انديشه و قلم، روز سه شنبه 5/5/78 از ساعت 9 الي 12 و با حضور مرتضي نبوي  (مدير مسئول روزنامه رسالت)و عباس عبدي(از روزنامه صبح  امروز)در محل مسجد اداره كل آموزش و پرورش شهر تهران  واقع در خيابان آيت الله طالقاني، بعداز ميدان فلسطين  برگزار خواهد شد.  * گردهمايي مديران مدارس منطقه 13: اولين دوره گردهمايي  مديران مدارس منطقه 13 با عنوان همايش تدبير 2، امروز در محل خانه معلم، واقع در خيابان ولي عصر بالاتر از ميرداماد با حضور دكتر فاني معاون وزير آموزش و پرورش و محمدي رئيس منطقه 13 برگزار مي شود.  گروه علمي فرهنگي 
