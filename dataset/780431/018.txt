   تهران- خبرگزاري جمهوري اسلامي: مصوبه اخير مجمع تشخيص  مصلحت نظام گره كوري را در مناطق آزاد برطرف كرد و زمينه  را براي توسعه فعاليت هاي اقتصادي و صنعتي هموارتر ساخت.  دكتر حسن حبيبي بعدازظهر سه شنبه در مراسم توديع مرتضي  الويري دبير سابق شورايعالي مناطق آزاد و معارفه حسين  نصيري دبير جديد شوراي عالي مناطق آزاد افزود: تصميمات  جديد گامي اساسي براي تسهيل سرمايه گذاري در مناطق آزاد تجاري ايران است.  وي با اشاره به اين كه عدم اطلاع رساني موجب شد تا انتقاداتي ازمناطق آزاد صورت گيرد اظهار داشت: هرچند برخي انتقادات در مورد مناطق آزاد وجود دارد اما برخي از آنها ناشي از كم اطلاعي و بي اطلاعي ناشي ازمشكلات  اقتصادي است.  آقاي حبيبي گفت: برخي فكر مي كنند مناطق آزاد يعني آزاد از همه چيز. امابايد بر روي مسائل فرهنگي و معنوي كار بيشتري انجام شود.  معاون اول رئيس جمهوري تاكيد كرد مسئولان مناطق آزاد مخالف هرگونه جايگزيني فرهنگ بيگانه به جاي فرهنگ اسلامي  هستند كه اين موضوع بايدآشكارتر شده و در عمل نشان داده  شود.  به گفته وي شوراي عالي مناطق آزاد علاوه بر استانهاي  همجوار بايدارتباط گسترده تري با ساير استانها براي  توسعه صادرات غير نفتي برقراركنند.  دكتر حبيبي تصريح كرد در برنامه سوم توسعه اقتصادي  براساس لايحه اي اختيارات بيشتري به استانها تفويض  مي شود كه بر اساس آن كار شوراي برنامه ريزي وسيع تر خواهد شد و اختيارات اجرايي بيشتري به شوراها تفويض  مي شود.  معاون اول رئيس جمهوري در سخنان خود همچنين كمك مناطق  آزاد به جزايرموجود در خليج فارس را مورد تاكيد قرار داد و تصريح كرد اين عامل موجبقوت جزاير، توريستي شدن آنها و برخي فعاليت هاي اقتصادي مي شود.  مهندس الويري شهردار تهران نيز در سخنان خود گفت: مناطق  آزاد تجاري در صورتي موفق خواهند بود كه نزديك به  بازارهاي صادراتي باشند، قانونمندي درآنها حاكم باشد تا سرمايه گذاران بر اساس مقررات فعاليت هاي خود راتوسعه  دهند.  مرتضي الويري با اشاره به اين كه مناطق آزاد ايران تا كنون ازنبود ضوابط مشخص براي اداره خود در رنج بوده اند افزود: محدوديت، سوءبرداشت و بروكراسي موجب شده بود تا بانكهاي داخلي نتوانند تسهيلات لازم را به متقاضيان  ارائه كنند. دبير سابق شورايعالي مناطق آزادتصريح كرد با مصوبه اخير مجمع تشخيص مصلحت نظام مشكلات مناطق آزاد رفع  شده و از اين پس سرمايه گذاري در مناطق آزاد ازسوي دولت  تضمين مي شود و شركت هاي بيمه و بانكهاي داخلي و خارجي  مي تواننددر منطقه حضور يافته و شعبه داير كنند.  شهردار تهران خاطر نشان كرد براي جذب سرمايه گذاري ما مصمم هستيم چهره روشني از تهران در زمينه هتل، حمل و نقل  و خدمات ارائه دهيم و به اين ترتيب سرمايه گذاري را تسهيل كنيم.  در ادامه اين مراسم آقاي حسين نصيري دبير جديد شورايعالي مناطق آزادتجاري نيز گفت: با نگاه سنتي به  اقتصاد نمي توان كشور را سر وسامان داد و در اين زمينه  بايد با ابزار پيشرفته به سمت توسعه اقتصادي گام برداشت.  وي با اشاره به شرايط كنوني اقتصاد جهان خواستار توجه و حمايت بيشتردولت و سازمانهاي اقتصادي از مناطق آزاد تجاري شد.  وي تصويب چند مصوبه اخير از سوي مجمع تشخيص مصلحت نظام  را اقدامي مناسب و اساسي در رفع موانع سرمايه گذاري  خارجي و فعاليت هاي اقتصادي درمناطق آزاد تجاري ذكر كرد.  به گفته وي با تصميمات اخير، كشور شاهد رشد و گسترش  فعاليت هاي اقتصادي به ويژه در امر توسعه صادرات خواهد شد.  آقاي نصيري سپس با ارائه آماري از شاخص هاي اقتصاد جهاني درمورد سرمايه گذاري و زيرساخت ها گفت: با وجود حركت هاي خوبي كه در سالهاي گذشته در كشور ما شده اما هنوز با شرايط مطلوب فاصله وجود دارد.  دبير شوراي عالي مناطق آزاد سپس بر لزوم حفظ ارزشهاي  اسلامي درفعاليت هاي اقتصادي مناطق آزاد تاكيد كرد و گفت:  بايد مراقب باشيم دركنار حركت هاي اساسي براي افزايش  نقش مناطق آزاد در اقتصاد كشورآرمانهاي مردم به نحو مطلوب مورد توجه قرار گيرد.  به گفته وي توسعه بايد با محوريت انسان و به طور همه  جانبه صورت گيرد.  براساس اين گزارش آقاي بهروز بوشهري رئيس منطقه آزاد قشم نيز مشكلات مناطق آزاد را تشريح كرد و از مسئولان  خواست به جاي زير سئوال بردن مناطق آزاد به تقويت آن  بپردازند. در اين مراسم چند تن از معاونان وزارتخانه ها،  رئيس كل گمرك، مديران مناطق آزاد و تعداد زيادي از مقامات و مسئولان مملكتي حضور داشتند. 
