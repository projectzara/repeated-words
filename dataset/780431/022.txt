 گروه اقتصادي: گمركات سراسر كشور براي ارسال نمونه هاي  تجاري به خارج، براي بازاريابي، آزمايش، تجزيه يا تعمير،  كارت بازرگاني و مجوز صدور كالا، مطالبه نخواهند كرد.  به گزارش روابط عمومي گمرك جمهوري اسلامي ايران معاون  امور گمركي گمرك جمهوري اسلامي ايران در بخشنامه اي به  گمركات سراسر كشور اعلام كرد، براساس ماده 34 آئين نامه  اجرايي قانون مقررات صادرات و واردات ارسال كالا اعم از ساخت داخل يا خارج به عنوان نمونه تجاري، يا براي آزمايش،  تجزيه، يا تعمير در صورتي كه حجم تجاري نداشته و از انواع ممنوع الصدور شرعي يا قانوني نبوده و از نوع عتيقه  نيز نباشد، بدون مطالبه كارت بازرگاني و مجوز صدور بلامانع است اين اقدام در راستاي توسعه صادرات غيرنفتي  انجام شده است. 
