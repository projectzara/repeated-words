 توكيو، خبرگزاري جمهوري اسلامي: مجلس ژاپن روز چهارشنبه  براي مقابله با پديده بيكاري در سال جاري بودجه  فوق العاده اي به مبلغ 519 ميليارد و 800 ميليون ين را تصويب كرد. اين نخستين بودجه فوق العاده در سال جاري  مالي است كه از اول آوريل 12فروردين))آغاز شده است.  اين لايحه دو هفته پيش از سوي دولت ژاپن براي  زمينه سازي ايجاد 700 هزارشغل جديد به مجلس پيشنهاد شده  بود.  اين نخستين بودجه فوق العاده ژاپن در 25 سال گذشته است  كه از محل صدوراوراق قرضه دولتي تامين نمي شود.  " تاايچي ساكايي يا" رييس برنامه ريزي اقتصادي ژاپن پيشتر گفته بودكه دولت براي كاهش بيكاري بايد اقدام به تدارك  يك بودجه فوق العاده كند.  تازه ترين آمار رسمي نشان مي دهد كه شمار بيكاران در ژاپن در ماه گذشته به 3 ميليون 420 هزار نفر رسيد كه  بالاترين رقم پس از پايان جنگ جهاني دوم است.  سازمان مديريت و همكاري ژاپن اعلام كرد، تعداد بيكاران  در كشورنسبت به مدت مشابه سال گذشته 520 هزار نفر بيشتر شده است.  اين گزارش بيانگر آن است كه كشور 1/126 ميليون نفري  ژاپن با نرخ بيكاري بي سابقه 8/4 درصدي مواجه شده است. 
