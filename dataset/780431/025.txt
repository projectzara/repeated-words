 كرمانشاه، خبرگزاري جمهوري اسلامي: معاون تحقيقات،  آموزش و ترويج وزارت تعاون گفت: سهم تبصره سه بخش تعاون  در بودجه امسال كشور يك هزار و 500 ميليارد ريال است.  دكتر داوود مجتهد روز چهارشنبه درنشست مديران  تعاون استان هاي كرمانشاه و كردستان افزود: سهم استان  كرمانشاه از21 ميليارد ريال درسال گذشته به لحاظ مشكلات  تعاوني ها وبه منظورسرعت بخشيدن درراه اندازي تعاوني هاي  راكدبه 60 ميليارد ريال افزايش يافته است.  وي گفت: درزمينه انجام تفاهم نامه ها با وزارتخانه ها،  كميته اي ماموريت پيدا كرده است، زمينه هاي مختلف همكاري  را فراهم سازد. به گفته وي، دراستان كرمانشاه تشكيل  تعاوني چغندركاران ازموارد خاصي است كه به آن توجه ويژه  شده است.  مجتهد افزود: اين مورد در زمينه كارخانجات قند موجود و هم براي راه اندازي كارخانه سوم قند استان كرمانشاه قابل  اجرا مي باشد.  معاون وزيرتعاون اضافه كرد: سه ميليارد ريال امسال براي  آموزش مديران و كاركنان وزارت تعاون اختصاص يافته است.  وي درادامه گفت: باهمكاري وزارت بهداشت، درمان وآموزش  پزشكي تاكنون درسه استان تهران، آذربايجان شرقي و اصفهان  51 تعاوني براي اشتغال پزشكان جوان تشكيل شده است. 
