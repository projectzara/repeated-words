 تاپايان برنامه سوم توسعه، تعدادافراد آموزش ديده در بخش فني و حرفه اي به يك ميليون و 546 هزار نفرمي رسد.  محسن سرخو رئيس سازمان فني و حرفه اي كشور گفت: اين  جمعيت براساس طرح هاي افزايش كمي خدمات آموزشي و با هدف  پاسخگويي به سياستگذاري بخش اشتغال، تحت پوشش برنامه هاي  آموزشي قرار مي گيرند.  وي همچنين افزود: ايجاد و گسترش شبكه رايانه اي و چاپ  كتابهاي درسي نيزبا هدف افزايش كيفيت آموزش در سازمان  آموزش فني و حرفه اي اجرا مي شود. به گفته وي، هم اكنون  43 عنوان كتاب با هدف ياد شده تهيه شده واز اين مجموعه  تاكنون هشت جلد در مرحله چاپ قرار گرفته است.  سرخو گفت: با اجراي اين طرح ها اميد مي رود اهدافي چون  يكسان سازي سطح فني و حرفه اي، صرفه جويي در وقت  استاندارد و اختصاص وقت به كار، در بخش آموزش محقق شود.  رئيس سازمان آموزش فني و حرفه اي افزود: استان اصفهان  دربخش وصول درآمدها، پيشبرد پروژه ها و راه اندازي  رشته هاي جديد آموزش فني و حرفه اي هم اكنون از استان هاي نمونه كشور است.  وي خاطرنشان ساخت: اكنون 16 كتابخانه مربوط به آموزش  فني و حرفه اي دراستان اصفهان داير است. 
