 دومين نشست هيات عمومي سازمان نظام مهندسي ساختمان سراسر كشور با حضوروزير مسكن و شهرسازي، چهارشنبه به مدت دو روز، در تبريز آغاز به كار كرد. به گفته رئيس سازمان نظام  مهندسي آذربايجان شرقي، هدف از برگزاري اين نشست، ارتقاي  كمي و كيفي خدمات مهندسي، تصويب خط مشي سال آينده  سازمان و تقويت جايگاه مهندسي ساختمان در جامعه است. وزير مسكن و شهرسازي در مراسم آغاز بكار اين نشست بر لزوم  ارتقاي جايگاه نظام مهندسي و تبيين "اخلاق مهندسي "در جامعه تاكيد كرد. "مهندس علي عبدالعلي زاده "گفت: هم  اكنون در جامعه ما باسواد و بي سواددر كار ساختمان سازي  اظهار نظر مي كنند و اكثر متخصصان نيز تساهل رواداشته و به نكات ظريف مهندسي بها نمي دهند. وي افزود: من خود سالها پيش شاهد" امضا فروشي "برخي از مهندسان بودم كه  هيچگونه نظارتي بر ساخت و سازها نداشتند و با اين وصف  فرصت طلباني هم پيدا مي شوند كه منافع ناشي از تخصص را ناچيز بشمارند.  وي در سخنان خود از اتوبان تهران - قم و فرودگاه مهرآباد به عنوان" سند آبروريزي مهندسي كشور" نام برد و گفت: براي  جامعه اي كه اين همه متخصص دارد شايسته نيست تساهل در كار مهندسي روا دارد. 
