 گروه اقتصادي: ديروز در بازار سهام تهران بيش از 600 هزار سهم به ارزش افزون بر يك ميليارد ريال داد و ستد شد.  شاخص كل قيمت سهام 66/0 واحد افزايش يافت و به 74/1732 واحد رسيد.  تغييرقيمت  آخرين قيمت  تعدادسهام معامله شده  نام شركت  40 7690 4797 كالسيمين  330 6930 1500 كاشي الوند 91-  3899 4400 سيمان تهران  20-  3380 22147 سيمان فارس و خوزستان  6 2251 500 سيمان غرب 119-  8800 500 ايرانيت  1 1824 500 كشت وصنعت چين چين  49-  6120 9031 لبنيات پاك  30-  8850 2501 ساسان  83 6200 24868 پتروشيمي فارابي  1 4401 1463 كيميدارو 8 6803 1900 دارويي رازك  1 3001 2500 پارسيلون  20-  3481 1051 ايران تاير 200 4200 1190 صنعتي آما 2 8302 3970 لاميران  93 6764 12725 لوازم خانگي پارس  4 1139 25886 سرمايه گذاري پتروشيمي  25 2210 26657 سرمايه گذاري رنا كاهش نرخ ارز ادامه داردگروه اقتصادي: در پي پايان حوادث اخير و فروكش كردن  ناآرامي هاي خياباني در تهران قيمت طلا و ارز در بازار تهران به شدت رو به كاهش گذاشته است.  رئيس كل بانك مركزي جمهوري اسلامي ايران نيز روز دوشنبه  در مصاحبه با خبرنگاران رسانه هاي گروهي كشور از كاهش  نرخ ارز در بازار غيررسمي خبر داده بود.  دكتر محسن نوربخش علت اصلي افزايش بي رويه و نوسان هاي  پي درپي نرخ ارز را ناشي از عوامل رواني و غيرواقعي  اعلام كرده بود.  ديروز در بازار تهران نوسان هاي شديد نزولي قيمت طلا و ارز ادامه داشت و قيمت در طي روز با تغييرات چشمگيري رو به كاهش داشت.  دلار آمريكا در بازار غيررسمي ديروز از 9050 تا 8900 ريال در نوسان بود و در اواخر عصر ديروز تا 885 تومان  نيز عرضه مي شد.  برخي از دلالان و واسطه هاي بازار ارز ديروز از خريد دلار خودداري مي كردند و بيشتر فروشنده بودند.  در شرايط موجود بازار، انتظار كاهش بيشتر نرخ ارز و تقويت ريال در برابر ارزهاي معتبر خارجي پيش بيني مي شود.  در بورس تهران نيز واريزنامه صادراتي با 3 ريال كاهش به  ازاي هر دلار 4925 ريال دادو ستد شد.  ديروز همچنين قيمت سكه بهار آزادي و طلا نيز در نوسان  بود و در پايان وقت ديروز به قيمت هاي زير داد و ستد شد:  - يك بهار آزادي 54 هزار و 500 تومان.  - نيم بهار آزادي 29 هزار و 700 تومان.  - ربع بهار آزادي 16 هزار تومان.  - يك گرم طلاي 18 عيار 5 هزار و 600 تومان.  يادداشت گامهايي به سوي آرامش  هر چند در پي تحولات سياسي هفته هاي گذشته، اقتصاد ايران  اين هفته را با ركود نسبي آغاز كرد، اما برخي تحولات  مثبت در طول هفته باعث شد به آينده اميدوارتر باشيم.  بارندگي هاي اواخر هفته گذشته و اوايل اين هفته  نگراني ها در زمينه خشكسالي را كاهش داد و خسارات ناشي  از آن را محدود كرد.  گرچه بسياري از منتقدان فرصت را مناسب دانستند تا يادآور شوند، كشاورزي يكي از بخشهاي مهم، اشتغال زا و مستعد توسعه اقتصاد ايران است و برنامه ريزيهاي بلندمدت  راهبردي و تخصيص بهينه منابع در آن مي تواند مانع از آن  شود كه كاهش بارندگي در يك سال بر آن چنين اثر دهشتناكي  بگذارد. اميدواريم مسئولان درسهاي خشكسالي امسال را به  اين زودي فراموش نكنند.  سير نزولي قيمت ارز در اين هفته نشان داد كه بازار به  ثبات سياسي ناشي از رفتار معقول گروههاي سياسي و كاهش  خسارتهاي خشكسالي واكنش مثبت نشان داده است، در حالي كه  بسياري در نقد بازار ارز نرخ بالاي مبادله دلار- ريال  را ناشي از پائين بودن سطح توليد ناخالص داخلي مي دانند و از اين نظر به ارائه راه حلها و راه كارها مي پردازند،  خوب است به خاطر آوريم ارز در كشور ما نقش يك كالاي  بادوام را بازي مي كند، كه ارزش آن به مرور زمان افزايش  پيدا مي كند و در نتيجه براي پس انداز پول با ارزش تري  است. در نتيجه تنشهاي داخلي و افزايش ابهام آينده،  بسياري براي مقابله با حوادث آينده، پس اندازهاي خود را به دلار تبديل مي كنند، حفظ آرامش در جامعه باعث مي شود تا تاثيرات حوادث سياسي بر نرخ ارز كاهش يابد و در نتيجه  عدم قطعيت در بازار ارز كاهش يابد و اين بازار شفافتر شود. ديگر خبر خوب اين هفته، اجازه فعاليت به شركتهاي  بيمه اي است كه با سرمايه گذاري خارجي در مناطق آزاد تاسيس مي شوند. حذف قوانين دست و پاگير و تسهيل جريان  سرمايه در جامعه باعث تقويت توليد و اشتغال زايي مي شود و اتخاذ چنين تصميماتي فرد را نسبت به عقلاني بودن  سياستها در اقتصاد ايران خوش بين مي كند.  علي دادپي 
