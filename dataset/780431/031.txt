 فرمانده ناحيه انتظامي هرمزگان گفت: ماموران اين ناحيه،  با به هلاكت رساندن سردسته اشرار در شرق هرمزگان در منطقه ميناب، شبكه اشرار را متلاشي كردند. سردار محمدرضا جوركش عصر سه شنبه در جمع خبرنگاران افزود: در اين  عمليات كه ديروز انجام شد، كريم تركماني، همسر و برادرش  كشته شدند و يك مامورانتظامي از قسمت دو پا مجروح شد.  وي اظهار داشت: تركماني سردسته اين شبكه، به همراه 11 نفر ديگر اوايل سال 77 از زندان ميناب فرار كرده بود. وي  افزود: دردرگيري با شرور مذكور، دو قبضه سلاح كلاشينكف و خشابهاي آنهابه دست آمد.  فرمانده ناحيه انتظامي هرمزگان گفت: در پي متلاشي شدن  اين شبكه، علي سهرابي به اتفاق برادرش كه از زندانيان  فراري ميناب بودند، خود را تسليم نيروي انتظامي كردند.  وي افزود: همچنين عليرضا افروز از اشرارمنطقه ميناب خود را تسليم اداره اطلاعات كرد. جوركش افزود: پيشتر مجيد فتحي، اسدالله شيخ آبادي، عليرضا دريانورد، احمد هوشمند،  احمد نجاتي و برادرش از زندانيان فراري ميناب، دستگير،  تسليم و يا معدوم شده بودند. بنا به اظهار وي، متلاشي  شدن اين شبكه، موجب رضايت خاطر مردم و احساس امنيت بيشتر در اين منطقه شد. 
