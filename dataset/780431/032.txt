 در وصف ارزشمندترين بازيكن واليبال جهان     اشاره:  رافائل پاسكوال كورتز در 16 مارس 1970 در مادريد متولد شد. يك متر و 95 سانتي متر قد اوست، و امروز بزرگترين  مدافع امتيازآور جهان محسوب مي شود پاسكوال بخوبي از هر نقطه اي در زمين اسپك مي زند; و به شكرانه تمرينات  فراوان، مي تواند به گونه اي بسيار موءثر بلوك و حتي دفاع  كند او و همسرش، تانيا، دو فرزند دارند، رافا جي. آر(دو ساله)و راكوئل(11 ساله). او در اروپا دو جام برندگان  جام، يك CEV جام، و دو سوپركاپ را برده است ; در اسپانيا يك بار" كوپادل ري "و در ايتاليا دو بار" كوپا ايتاليا"  و يك بار سوپركاپ را از آن خود كرده است. پس از طي  پيروزمندانه تورنمنت رقابتهاي قهرماني جهان، او اولين  واليباليستي بود كه از سوي شوراي عالي ورزش اسپانيا،  جايزه" ريل اوردن دل مريتو ديپوتيو" را دريافت كرد.  جملگي رقيبانش اعتراف مي كنند اسپكهاي او ويرانگر است ;  هم تيمي هايش به جاذبه مقاومت ناپذير وروحيه جنگندگي اش  اعتقاد دارند و بسياري باور دارند لبخند و اندام او مانند شاهزادگان فاتح است. رافائل پاسكوال، براستي يك  واليباليست و به بيان بهتر مردي كامياب است. او هر كجا كه باشد ردپاي خود را برجاي مي گذارد; نكته اي كه باشگاه  ت ان. ت آل پيتوركونئو، باشگاهي كه پاسكوال قراردادي  پرمنفعت تا سال 2001 را با آن امضا كرده است، بخوبي بر آن  واقف است. اين باشگاه در فصل 961995قراردادي را با وي  امضا كرد و از آن پس پاسكوال همواره پيروز ميدانهاي  مختلف در ايتاليا و اروپا بوده است ; چيزي كه در نوامبر گذشته تقريبا" در همه جا آشكار شد. در واقع، "رافاي  رعبافكن" مردي است كه در رقابتهاي قهرماني جهان ژاپن،  براي اسپانيايي ها چنان نقش تعيين كننده اي داشت كه در بازگشت به خانه، جايزه ارزشمندترين بازيكن و بهترين  امتيازآور را به ارزش 250 هزار دلار برايش به ارمغان آورد;  جايزه اي كه بحق شايستگي آن را داشت.  بهترين بازيكن جهان در هر نقطه از ميدان، پرنده اي  مادرزاد است او مردي است كه ايده هايي روشن وشفاف در سر دارد و موفقيتش در عملي كردن تمام و كمال ايده هاي خويش  به سبب تصميم گيري هاي جسورانه است، چه اوهرگز به ذره اي  كمتر از آنچه بدان مي انديشد قانع نيست. اعتقاد راسخ او بر اين كه: "هيچ چيز دور از دسترس نيست ; تنها ايمان به  هدف كفايت مي كند" همواره راهبر او بوده است. اگر پاسكوال امروز، بدل به "ماتادور" اسپكرهاشده است و پوسترهاي بزرگ او درسايه روشن اتاقهاي هواداران جوان و بي شمارش به چشم مي خورد، بدان سبب است كه از دوازده سالگي و به خاطر فرونشاندن آتش اشتياقش به  واليبال،- ورزشي كه در اسپانيا، به رغم پيشرفتهاي  بي گفت وگوي آن، محبوبيت چنداني نزدتماشاگران نداشت، و از اين نظر در رده هاي پايين قرارگرفته بود- تمام زندگي  خود را به پاي اين ورزش ريخت همه اينها به اضافه اندكي  خوش اقبالي، رافائل را به شهرت رساند.  پاسكوال واليبال را از زادگاه خود، مادريد، شروع كرد،  سپس به بارسلونا، مايوركا و- در 22 سالگي، پس از تحمل  جريمه در جريان بازيهاي المپيك بارسلونا- به آلمريا رفت.  در سال 1993 يعني زماني كه حس كرد اسپانيا برايش بيش از اندازه كوچك است، با عزمي راسخ قدم به ايتاليا، قلمروي  حكمرانان اسپك و بلوك، گذارد.  وي اكنون، به سبب شايستگيهايي كه از خود نشان داده و جوايز فراواني كه با تيم اسپانيا براي خود اندوخته، به  يك" بت واقعي "بدل شده است. او با بكار انداختن درآمدش،  يك رستوران بزرگ غذاي آماده را در" پالما- د- مايوركا"، كه رو در روي اقيانوس قرار گرفته است، افتتاح كرده و قدم  به دنياي تجارت نيز گذارده است. اما در عين حال به ما اطمينان مي دهد كه: "تجارت نمي تواند ذهن مرا منحرف كند".  " تمامي افكارم بر واليبال وخانواده ام متمركز است. "و اين چيزي است كه ما هم آن را تاييد مي كنيم. رافائل در ميدان بازيكني پرهيجان و سرزنده و در زندگي خصوصي شوهر و پدري شيرين و مهربان است. او چنين اعتراف مي كند: "بله،  احساس مي كنم مرد خوشبختي هستم. تنها يك چيز كم دارم،  پيروزي در مسابقات قهرماني. كه اين كار بايد به همراه  " كونئو" انجام شود. پس از آن تورنمنت المپيك سيدني 2000 است كه مي خواهم همراه با اسپانيا و به عنوان سردسته تيم  كشورم كه به سرعت در حال شكوفايي است، اين تورنمنت را هم  فتح كنم. " منبع: والي ورلد ترجمه: فرهاد جم 
