 امروزه استفاده نادرست از داروهاي انرژي زا توسط مردان و زنان ورزشكار در امريكا چنان گسترش يافته كه قسمت اعظم  داروي هورمون رشد انسان كه بايد در درمان افراد مبتلا به  عارضه كوتولگي مادرزادي به كار گرفته شود، اينك در بازار سياه به فروش مي رسد.  انجمن تحقيقاتي متخصصين غدد در امريكا طبق آمارگيري  جديد خود گزارش كرده است كه 60 درصد از هورمون رشد انساني كه در امريكا به فروش مي رسد در جهت اهداف  غيرمجاز به مصرف مي رسد و بيشترين استفاده غيرمجاز توسط قهرمانان ورزشي و به منظور افزايش قدرت جسماني صورت  مي گيرد. برخي ديگر از مردم به اين اميد كه اين داروها پيري را به تعويق خواهد انداخت از آن استفاده مي كنند و همچنين بعضي از والدين به منظور افزايش رشد قدي كودكان  خود كه از لحاظ پزشكي كاملا" هم سالم هستند از اين  داروها استفاده مي كنند.  اين گزارش درست چند روز قبل از مرگ قهرمان دونده سرعت  " فلورانس گريفيث جوينر" به چاپ رسيد، مرگي كه ظاهرا" به  دليل اختلالات قلبي بوقوع پيوست.  " گريفيث جوينر" فقط 38 سال داشت و مشكوك به استفاده از اين داروها بود. به نظر مي رسيد آن چنان كه در سال 1989 ديگر دونده همكارش ادعا كرد كه به او هورمون رشد مي فروخته است. البته "گريفيث جوينر" اين اتهام را شديدا" تكذيب كرد.  " حسين غريب" از كلينيك مايو در وجستر منيسدتا كه رياست  انجمن مذكور را به عهده داشت در گزارش خود متذكر شد كه  افراط در مقدار و نوبت استفاده از هورمون رشد توسط برخي  از قهرمانان منجر به بيماريهاي قلبي خواهد شد و همچنين  ناهنجاريهاي مفصلي ناشي از رشد بيش از حد استخوان از خطرات بالقوه ديگر استفاده بي رويه از اين دارو مي باشد.  مصرف اين دارو توسط قهرمانان صرفنظر از تاثيرات آن بر سلامت خود ايشان در واقع مي تواند مشكلاتي را نيز براي  بيماران واقعي بوجود آورد. "حسين غريب" مي گويد: "واقعا"  متاسفيم از اينكه هورمون رشد توسط اشخاصي استفاده مي شود كه به آن نيازي ندارند چرا كه ممكن است منابع دارويي  موجود براي بيماران واقعي نيازمند به آن كافي نباشد. " موءسسه" جننتك "در جنوب سانفراسيسكو كه سازنده هورمون رشد مي باشد اعلام كرده است كه مصرف اين دارو توسط بيماران  واقعي هيچگونه عوارضي در پي نخواهد داشت، اما تاسف "حسين  غريب" از اين است كه استفاده بي رويه هورمون رشد توسط غيربيماران باعث گرديده تا بيمه هاي درماني در مورد پرداخت هزينه اين دارو به بيماران واقعي اكراه داشته  باشند.  امروزه در ايالات متحده براي كمتر از 10000 بيمار و به  صورت مجاز هورمون رشد تجويز مي گردد در حالي كه طبق آمار ارائه شده توسط" حسين غريب" بيش از 65000 نفر مي توانند از اين دارو بهره مند گردند كه مهمترين مانع در اين امر امتناع پزشكان از معرفي و توصيه اين دارو به بيمارانشان  به منظور استفاده مي باشد.  منبع: مجله /نيوساينتيست مترجم: زهرا- زمانعلي 
