   گروه ورزشي: "روبرتو باجو" بازيكن تيم اينترميلان  ايتاليا اعلام كرد، قصد كناره گيري از فوتبال را ندارد.  " باجو" در اين رابطه گفت: من پس از پشت سر گذاشتن يك فصل  پرحادثه و بسيار بد مي خواهم زندگي تازه اي را در اينتر آغاز كنم همچنين يك سال ديگر با اينتر قرارداد دارم و نمي خواهم زودتر از موعد مقرر اين تيم را ترك كنم. در حال  حاضر مربيگري تيم اينترميلان برعهده مارسلو ليپي مي باشد كه مربي باجو در يوونتوس بود. باجو تحت مربيگري ليپي به  مقام قهرماني كالچو دست يافت اما همين مربي عذر وي را خواست.  برزيل هنوز هم بهترين است  از سوي فدراسيون بين المللي فوتبال(فيفا)، تيم ملي  فوتبال برزيل به عنوان بهترين تيم فوتبال جهان در ماه  گذشته ميلادي انتخاب شد.  قهرماني تيم برزيل در رقابتهاي جام ملتهاي آمريكا باعث  شد تا اين تيم(73)امتياز با تيم دوم جهان، فرانسه  فاصله بگيرد.  تيم اروگوئه هم به دليل نايب قهرماني در جام ملتهاي  آمريكا با 32 رده صعود به مكان چهل و دوم جدول رسيد.  سزار در رئال مادريد " جليو سزار" بازيكن برزيلي تيم والادوليد اسپانيا با امضاي قرارداد 5 ساله به تيم رئال مادريد اسپانيا پيوست.  وي هفتمين بازيكن جديد رئال مادريد در فصل جديد است. پيش  از اين، استيو مك مانامان، الوير باليچ، ادوين كونگو،  جرمي نيتاپ، مايكل سالگادو و ايوان هل گوئرا با رئال  قرارداد امضاء كرده بودند.  چاپيوسات به سوئيس بازگشت  " استفان چاپيوسات "مهاجم سوئيسي تيم دورتموند آلمان پس  از 8 سال بازي براي اين تيم به باشگاه گراس هاپرز سوئيس  پيوست. چاپيوسات كه 73 بازي براي تيم سوئيس انجام داده  جانشين كوبيلاي تركيلماز خواهد شد.  چاپيوسات در 218 بازي كه براي دورتموند انجام داد، 102 گل براي اين تيم به ثمر رساند اما با توجه به پيوستن  " فردي بوبيك "و" ويكتور ايكپبا" به اين تيم، چاپيوسات  تصميم به جدايي از دورتموند را گرفت.  ديدار فوتبال جهان و افريقا به مناسبت نلسون ماندلا فدراسيون بين المللي فوتبال(فيفا)به منظور بزرگداشت  نلسون ماندلا اولين رئيس جمهوري سياهپوست آفريقاي جنوبي،  كه چندي پيش دوران رياست وي پايان گرفت، از تعدادي از بازيكنان بين المللي دعوت كرده است تادر يك مسابقه با بهترين بازيكنان آفريقا شركت كنند.  اين مسابقه قرار است روز 26 مرداد ماه برگزار شود و تيم  منتخب فيفا در برابرمنتخب آفريقا متشكل از ستارگان  فوتبال اين قاره بازي كند.  در بين بازيكنان منتخب فيفا نامهايي چون مارسل دزايي،  يوري جوركائف و لوران بلان ملي پوشان فرانسه به چشم  مي خورد. روبرتو كارلوس، لئوناردو و كافو از برزيل نيز براي شركت در اين تيم دعوت شده اند. از لوتار ماتئوس  مدافع تيم ملي فوتبال آلمان نيز دعوت شده تا به تيم  منتخب فيفا بپيوندد. اگرچه نام 11 بازيكن قطعي اين  مسابقه هنوز اعلام نشده اما قراراست روي هاجسون مربي  سابق بلك برن و انتر ميلان مسئوليت هدايت تيم منتخبفيفا را برعهده داشته باشد. مربي تيم آفريقا در آينده اعلام  خواهد شد. 
