 " بلند اجويت "نخست وزير تركيه ديروز گفت: "جواد سويسال " مرد شماره 2پ. ك. ك توسط سرويس هاي اطلاعاتي و امنيتي  تركيه در خارج دستگير و به كشور انتقال يافته است.  به گزارش خبرگزاري جمهوري اسلامي از قبرس، اجويت بدون  ذكر نام محل و زمان دستگيري وي گفت: سويسال به عنوان  مسئول پ. ك. ك در اروپا و خاورميانه فعاليت داشته و بازداشت وي يك ضربه جدي به اين حزب است.  اجويت افزود: سويسال بعد از تعطيل شدن تلويزيون(مد. تي.  وي)هماهنگي نيروهاي پ. ك. ك در كشورهاي مختلف را به عهده  داشت.  نخست وزير تركيه از پاسخ دادن به سئوالات مكرر خبرنگاران  در موردچگونگي دستگيري سويسال طفره رفت و گفت: رئيس  سازمان اطلاعات تركيه(ميت)چگونگي دستگيري سويسال را به طور مشروح به اطلاع افكار عمومي خواهد رساند.  سويسال سومين فرد بلندپايه حزب كارگران كرد تركيه موسوم  به پ ك. ك است كه توسط نيروهاي امنيتي تركيه در خارج  دستگير شده است.  اوايل سال گذشته، شمدين ساكيك مقام بلندپايه پ. ك. ك در شمال عراق و نيمه دوم همان سال نيز عبدالله اوجالان رهبر پ. ك. ك توسط نيروهاي امنيتي و اطلاعاتي تركيه با كمك  سرويس هاي اطلاعاتي آمريكا در كنيا دستگير شد.  عبدالله اوجالان اوايل ماه سال جاري از سوي يك دادگاه  امنيتي تركيه به مجازات اعدام محكوم شد. 
