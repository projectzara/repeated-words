   به دنبال لغو محكوميت 22 تن از رهبران چريكهاي جدايي طلب باسك اسپانيا از سوي دادگاه قانون اساسي اين كشور، اين  رهبران ديروز از زندان آزاد شدند.  به گزارش خبرگزاري فرانسه، اين 22 نفر كه از رهبران حزب هري باتاسونا كه از شاخه هاي تندروي جدايي طلب باسك است  از سال 1997 تاكنون در زندان به سر مي بردند.  12 قاضي دادگاه قانون اساسي كه عاليرتبه ترين دادگاه  اسپانيا است بعد از چند روز مشورت با اكثريت آراحكم  محكوميت اين 22 نفر را لغو كردند.  جدايي طلبان باسك ديروز آزادي رهبران خود از زندان را يك  پيروزي سياسي خواندند.  ناظران سياسي معتقدند آزادي رهبران باسك روند شكننده صلح  در اسپانيا را تقويت مي كند. جدايي طلبان باسك در سپتامبر گذشته بعد از 30 سال درگيري با دولت اسپانيا اعلام آتش بس كرده بود و آزادي اين زندانيان را يكي از شروط اصلي خود براي مذاكره با دولت عنوان كرده بود. 
