 پارلمان يمن ديروز نامزدي علي عبدالله صالح رئيس جمهوري  كنوني براي شركت در انتخابات رياست جمهوري را تاييد و نامزدي رقيب اصلي وي را ردكرد.  به گزارش خبرگزاري فرانسه از صنعا نامزدي صالح با 181 راي تاييد شد حال آنكه علي صالح عباد رقيب وي، رهبر حزب سوسياليست يمن تنها هفت راي كسب كرد.  طبق قانون اساسي يمن هرنامزد شركت در انتخابات رياست  جمهوري بايد ده درصد آراء 301 نماينده مجلس اين كشور را كسب كند.  اين گزارش مي افزايد: مجلس نمايندگان يمن نامزدي نجيب قحطان الشعبي نامزد مستقل پسر نخستين رييس جمهوري يمن  جنوبي سابق را نيز تاييد كرد نخستين انتخابات رياست  جمهوري يمن با آراي مستقيم مردم قرار است در23 سپتامبر (1 مهر)انجام شود. 
