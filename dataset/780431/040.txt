 سفارت انگليس در ابوظبي اعلام كرد: شاهزاده چارلز وليعهد انگلستان در نوامبر آينده و در چارچوب سفر به چند كشور عضو شوراي همكاري خليج فارس از امارات عربي متحده،  عربستان سعودي و عمان ديدار خواهد كرد.  به گزارش خبرگزاري جمهوري اسلامي از ابوظبي، اين سفارت  در بيانيه اي كه ديروز منتشر شد، هدف سفر وليعهد انگلستان را تقويت و توسعه روابط دوجانبه توصيف كرد.  برپايه اين بيانيه، سفر چارلز از 26 آبان تا 2 آذر ماه  آينده انجام خواهد شد.  وليعهد انگليس آخرين بار در اسفند 1376 از عربستان سعودي  و در آذر 1375 از امارات عربي متحده و در مهر 1374 از سلطان نشين عمان ديدار كرد. 
