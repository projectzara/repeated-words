 روزنامه هاي الجزاير ديروز نوشتند16 نفر در سيدي  الربيع در ايالت المديه در جنوب الجزاير به قتل رسيدند.  به گزارش خبرگزاري فرانسه، اين افراد توسط عناصر مسلح در سيدي الربيع در يكصدكيلومتري جنوب الجزيره به قتل رسيدند.  به نوشته روزنامه هاي الجزاير، گروهي از افراد مسلح نيمه  شب ضمن حمله به يك روستا، 9 نفراز افراد دو خانواده را با سلاح سرد به قتل رساندند.  همچنين انفجار يك بمب دست ساز در راه عزيمت گروهي از نظاميان الجزايري، منجر به كشته شدن چهار نفر از آنان شد.  بنابراين گزارش، افراد مسلح همچنين چهار نفر از ساكنان  يك روستاي ديگر را در منطقه سيدي الربيع به قتل رساندند. 
