 يك سخنگوي نيروهاي بين المللي پاسدار صلح كوزوو ديروز اعلام كرد: ارتش آزاديبخش كوزوو ساعاتي پيش از پايان  يافتن مهلت مرحله نخست خلع سلاح، ميزان قابل توجهي از سلاحهاي خود را تحويل داده است. به گزارش خبرگزاري فرانسه  از پريشتينا، جان جستون گفت، براساس مفادتوافقي كه در 21 ژوئن(31 خرداد)بين نيروهاي اين ارتش و فرماندهان كفور به امضاء رسيد، شمار زيادي از سربازان اين ارتش در مناطقي كه بدين منظور اختصاص داده شده حضور يافته و نام  نويسي كرده اند و تاكنون شمارقابل توجهي سلاح تحويل داده  شده است.  براساس اين گزارش، ژنرال مايكل جكسون فرمانده نيروهاي  بين المللي پاسدار صلح كوزوو قراراست بار ديگر با عجيم  چكو، فرمانده ارتش آزاديبخش كوزوو ديدار و گفتگو كند.  اين دو، روز سه شنبه از محلهاي استقرار سلاحهاي سنگين  بازديد كردند وقرار است تاييد اين امر كه آيا ارتش  آزاديبخش كوزوو همه مفاد توافق ياد شده را رعايت كرده به  پس از اتمام بررسي ها و ديدار آتي خود موكول كنند.  براساس مفاد توافق خلع سلاح، ارتش آزاديبخش كوزوو بايستي  پيش از نيمه شبچهارشنبه تمام سلاحهاي سنگين و تجهيزات  خود را تحويل دهد و 30 قبضه سلاح خودكار و كاليبر كوچك  را در20 نقطه مختلف در سراسر كوزوو نگهداري كند. خلع سلاح  اين نيروهاي شبه نظامي بعد از اجراي مرحله اول كه يك ماه  بطول مي انجامد، ادامه مي يابد و نهايتا" در 30 شهريور به پايان مي رسد. 
