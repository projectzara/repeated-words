 سرانجام پس از چند روز جستجوي گسترده، جسد جان اف كندي  (پسر)فرزند جان اف كندي رئيس جمهور پيشين آمريكا در آبهاي ساحلي ماساچوست پيدا شد.  به گزارش خبرگزاري ها، گارد ساحلي آمريكا قسمتي از لاشه  هواپيماي كندي را كه جسد وي نيز در آن بوده در اعماق  دريا يافتند.  هنوز اجساد همسر كندي و خواهر او پيدا نشده است.  عمليات جستجو براي يافتن اجساد آنها و يا لاشه هواپيما از روز شنبه آغاز شد. نزديكان كندي مي گويند او مهارتي  در هدايت هواپيما نداشته است.  هواپيماي جان اف كندي پسر جمعه شب پس از قطع ارتباط وي  با رادار و از دست دادن كنترل، ارتفاع 1100 پا(330 متر) را در 14 ثانيه به سمت پايين پيموده كه معادل 1410 متر در دقيقه مي شود.  خلبان نمي توانسته هواپيما نوع "پايپر ساراتوگا 32" را در حاليكه سرعت كم كردن ارتفاع آن بيش از 450 متر در دقيقه بوده كنترل كند.  روزنامه هاي صبح سه شنبه آمريكا با چاپ عكس اعضاي  خانواده كندي در صفحات اول خود سقوط آنها را شيرجه  ناميدند و نوشتند كارشناسان از يافتن اجساد قطع اميد كرده اند.  خانواده كندي روز دوشنبه طي بيانيه اي غم و اندوه خود را از وقوع اين حادثه اعلام كرده اند.  چهار روز كاوش هوايي، دريايي و زميني نيروهاي امداد آمريكا براي يافتن هواپيماي جان اف كندي پسر تا عصر سه شنبه به وقت نيويورك بي نتيجه بوده است.  شبكه هاي تلويزيوني در برنامه هاي خود مكررا سرنوشت  زندگي جان اف كندي(رئيس جمهوراسبق)، برادر و پسرش را كه سرنوشت آنان نيز تاكنون در پرده اي از ابهام بوده است  مرور مي كنند.  گزارش مركز خطوط هوايي آمريكا حاكي است ارتباط هواپيماي  جان اف كندي كه ساعت 30/20 جمعه شب از فرودگاه فيرفيلد نيوجرسي به مقصد بندر هيانيس در شمال شرق آمريكا به  پرواز در آمده بود در ساعت 39/21 دقيقه با رادار محلي  قطع شده است و ديگر از آن صدايي شنيده نشده است.  خلباني هواپيماي شخصي ياد شده را پسر 38 ساله جان اف  كندي به عهده داشته است و علاوه بر وي همسر 33 ساله اش  " كارولين بست كندي "و خواهر همسرش "لارن بست "نيز در هواپيما بوده اند. 
