 پيشنهاد هند براي انجام مذاكره با پاكستان در مورد مناقشه كشمير با واكنش سرد اسلام آباد روبه رو شد.  به گزارش خبرگزاري رويتر، شمشاد احمد خان معاون وزير خارجه پاكستان كه به همراه نوازشريف نخست وزير اين كشور در عربستان سعودي به سر مي برد در واكنش به پيشنهاد هند آن را يك اقدام تاكتيكي خواند كه با هدف كاهش فشار بر دهلي نو براي انجام مذاكرات با اسلام آباد صورت مي گيرد.  وي گفت: پاكستان خواستار برگزاري مذاكرات واقعي و دوستانه در جهت رفع اختلافات 52 ساله ميان دو كشور است.  شمشاد احمدخان گفت: زمان آن رسيده كه هند از توسل به  اقدامات تاكتيكي در چارچوب پيشنهاد مذاكره خودداري كند.  وي همچنين ضمن تاكيد بر لزوم ميانجيگري يك كشور ديگر كه  همواره با مخالفت هند همراه بوده است گفت: ما در 50 سال  گذشته وقت خود را در مذاكرات بي نتيجه دوجانبه تلف  كرده ايم. جاسوانت سينگ وزير خارجه هند ديروز ضمن اعلام  آمادگي براي گفتگو با پاكستان در مورد مناقشه كشمير گفت:  روند پيشرفت مذاكرات به تلاش هاي پاكستان و مواضع بعدي  اين كشور بستگي خواهد داشت. 
