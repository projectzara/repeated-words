   گروه شهري: شهردار تهران ديروز پس از بازديد از خطوط مختلف متروي تهران گفت: طولاني شدن مدت عمليات متروي  تهران كه تاكنون يك هزار و 600 ميليارد ريال براي آن  هزينه شده و در آينده نيز هزينه زيادي براي آن صرف  مي شود، توجيه اقتصادي ندارد.  مهندس مرتضي الويري از مترو به عنوان پروژه ملي نام  بردوافزود: بايدطبق اولويت به فعاليت راه آهن شهري(مترو) سرعت داده شود تا تسهيلات لازم براي شهروندان در رفت وآمد داخلي فراهم شود.  وي اظهار داشت: سامان دادن به وضعيت ترافيك شهر و جلوگيري از آلودگي هوا دو برنامه مهم من درشهرداري است  كه درملاقات با مقام معظم رهبري، ايشان نيز از اين دو برنامه به عنوان برنامه هاي اهم ياد كردند.  شهردار تهران گفت: با بهره برداري از مترو وضعيت ترافيك  شهر ساماندهي و از آلودگي هواي تهران نيز جلوگيري خواهد شد.  مهندس الويري در بخشي از سخنانش ضمن اعلام حمايت شهرداري  تهران از مترواز طولاني شدن عمليات مترو و دير به  بهره برداري رسيدن آن اظهار گله مندي كرد.  وي افزود: براي انتقال مترو به شهرداري و تامين مالي آن،  شوراي شهرطبق لايحه اي، شهرداري را مكلف كرده است تا دو ماه آينده اين مسئله رامورد بررسي قرار دهد.  وي گفت: شبكه هاي حمل ونقل شهري ازجمله تاكسيراني،  اتوبوسراني و مترولازم است در قالب يك شركت فعاليت كنند و اين موضوع بايد در طرح جامعي پيگيري شود.  به گفته شهردار تهران از روز شنبه دوم مرداد ماه  حمل ونقل شهروندان كرج و تهران كه بليت مترو در دست  داشته باشند از ايستگاههاي مترو توسط اتوبوسهاي شركت  واحد به نقاط مختلف تعيين شده رايگان خواهد بود.  مديرعامل شركت راه آهن شهري تهران و حومه(مترو)نيز در اين بازديدگفت: متروي تهران به طول حدود 50 كيلومتر با گذر از نقاط حساس و پرترافيك تهران در خط شمال به جنوب،  جهان كودك را به شهرري و در خط غرب به شرق، صادقيه را به  دردشت و تهران پارس متصل مي كند.  محسن هاشمي افزود: در صورت تامين اعتبار مورد نياز شش  ماهه دوم امسال، حدود 10 كيلومتر خط زيرزميني از خط 2 (غرب به شرق)در امتداد خط كرج - تهران با 9ايستگاه در زمستان امسال به بهره برداري خواهد رسيد.  وي اظهار داشت: براي ساخت 60 كيلومتر خط روي زميني و 40 كيلومتر خط متروي زيرزميني در تهران يك هزار ميليارد ريال اعتبار مورد نياز است.  به گفته مهندس هاشمي فعاليت جدي پروژه عظيم مترو از سال  1367 آغاز شده است كه در اين مدت اين عمليات با موفقيت و سرعت نسبتا" خوبي به كار خود ادامه داده است.  مديرعامل شركت راه آهن شهري تهران و حومه(مترو)اظهار اميدواري كرد كه كل پروژه متروي تهران تا سال 1388 به  بهره برداري كامل برسد. 
