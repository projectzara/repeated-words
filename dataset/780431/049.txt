 گروه شهري: معاون بهداشتي وزارت بهداشت، درمان و آموزش  پزشكي گفت: نرخ رشد جمعيت كشور از 2/3 درصد در سال 68 به  4/1 درصد در سال 76 كاهش يافته اما به رغم اين كاهش خطر جمعيت در كشور كاملا جدي است. دكترعلي اكبر سياري در گفتگو با خبرگزاري جمهوري اسلامي درگرگان افزود: دليل  اصلي اين مسئله جوان بودن جمعيت كشور است. به گفته وي 50 درصد جمعيت كشور زير 19 سال است و ما سومين كشور دنيا ازنظر داشتن جمعيت جوان هستيم. وي افزود: اين جمعيت  بزودي وارد سن باروري شده و تشكيل خانواده مي دهددر نتيجه پيش بيني مي شود به رغم همه تلاشهاي انجام شده  براي كنترل جمعيت بااحتساب هر خانواده يك فرزند 15 ميليون نفر به نفوس كشور اضافه شود. وي اين مسئله را ناشي از رشد بي رويه جمعيت طي دهه 57 تا 67 عنوان كردو گفت: تنها راه حل، افزايش آموزشهاي لازم تنظيم خانواده  در نظام آموزشي آموزش و پرورش، آموزش عالي و صدا و سيماست. 
