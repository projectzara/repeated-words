 گروه شهري: رئيس سازمان حفاظت محيط زيست كشور اعلام كرد:  به منظور جلوگيري ازآلودگي ها، ناوگان نفتي ايران در خليج فارس به استانداردهاي بين المللي زيست محيطي مجهز مي شود.  دكتر معصومه ابتكار ديروز در گفت گوي مطبوعاتي در اروميه افزود: به همين منظور خريدهائي صورت گرفته و كار اصلاح ناوگان نفت كش كشور طبق ضوابط جديد آغاز شده است.  رئيس سازمان حفاظت محيط زيست كشور با اعلام اينكه روند آلودگي درياي خزر همچنان نگران كننده است تاكيد كرد:  كشورهاي حوزه اين دريا مسوول هستند تا از روند آلودگي آن  جلوگيري كنند. وي فعاليت هاي اكتشافات نفتي و فاضلاب صنعتي شهرها را از جمله مهمترين عوامل آلودگي درياي خزر ذكر كرد و اظهار داشت: هيچ يك از كشورها حق ندارنددر جهت  منافع خاص خود منابع درياي خزر را آلوده كنند. دكتر ابتكار در بخش ديگري از اين گفتگو خشكسالي موجود كشور در بخش حيات وحش و آبزيان را شكننده توصيف كرد و گفت:  خشكسالي آسيبهاي زيادي به حيات وحش به عنوان ذخاير ژنتيكي كشور وارد كرده است. وي گفت: آسيبهاي پديد آمده  در بخش آبزيان بيش از حيات وحش بوده است. وي يادآور شد با كمبود آب رودخانه ها بار آلاينده ها نيزبالا رفته و اثرات مخرب بسياري بر عوامل زيست محيطي وارد مي كند. 
