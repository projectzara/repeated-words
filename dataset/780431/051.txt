 گروه شهري: قائم مقام معاون درمان وزارت بهداشت، درمان و آموزش پزشكي اعلام كرد: مدت انجام تعهدات قانوني پزشكان  متخصص در مناطق محروم و ميزان امتيازتاسيس مطب در كل  كشور كاهش يافت.  دكتر محمدعلي بيطرف ديروز در گفت وگو با خبرگزاري  جمهوري اسلامي افزود: تاكنون بيمارستانهاي مناطق محروم  كشور به دليل مشكلات ناشي از محروميت منطقه از جاذبه  كمتري براي فعاليت متخصصان برخوردار بود.  وي ادامه داد: درحالي كه پزشكان دراين مناطق با شرايط خاص و كمبودامكانات روبرو بودند، مدت انجام تعهدات  قانوني آنها با پزشكان در ديگرشهرهاي كشور برابر بود (پنج سال).  دكتربيطرف گفت: هم اكنون براساس اين مصوبه و باتوجه به  ضريب محروميت منطقه، مدت تعهدات قانوني متخصصان مشخص  مي شود بطوري كه قبلا ضريب محاسبه و تعيين مدت خدمات  قانوني، به غيراز پنج شهر(تهران، تبريز، اصفهان، شيراز،  مشهد)يك درنظرگرفته مي شد كه با ضرب آن در عدد پنج، مدت  پنج سال را تعيين مي كرد درصورتي كه هم اكنون اين ضريب با ضريب محروميت منطقه درنظر گرفته مي شود و مثلا" در محرومترين مناطق، مدت انجام تعهدات قانوني متخصصان  به سه سال كاهش يافته است.  وي افزود: با اين مصوبه كه تاريخ اجراي آن پنجم تيرماه  جاري است، ارائه خدمات در هرمنطقه باتوجه به ضريب محروميت  آن قابل تغيير است و تسهيلات خاصي از اين طريق جهت كاهش  مدت انجام تعهدات قانوني براي متخصصان درمناطق محروم  قائل شده ايم.  وي همچنين، اعطاي تسهيلات مالي با بازپرداخت طولاني و بهره كم، يك پايه استخدامي و سهم علاج بيشتر براي  متخصصان در مناطق محروم را ازديگرتسهيلاتي ذكر كرد كه  امسال نيز همانند سال گذشته به اين افراد تعلق مي گيرد.  قائم مقام معاون درمان وزارت بهداشت خاطرنشان كرد:  مطمئنا تقاضاي خدمت در مناطق محروم باتوجه به ميزان نياز در رشته هاي مختلف قابل بررسي است و تقاضاي خدمت متخصصان  در رشته هايي مانند بيهوشي، اطفال و پاتولوژي كه در مناطق محروم نيز به حد اشباع رسيده با جراحان مغزو اعصاب كه بيمارستانهاي مستقر درمناطق محروم به خدمات آنها نياز شديد دارند، تفاوت مي كند.  وي درمورد تسهيلات اعطايي و كاهش امتياز تاسيس مطب براي  متخصصان وپزشكان عمومي كل كشور گفت: سابق براين، پزشكان  براي دريافت مجوز تاسيس مطب در پنج شهر بزرگ يادشده،  نياز به 420 امتياز و در ساير شهرها نيازبه 300 امتياز داشتند كه هم اكنون براساس مصوبه جديد، اين امتيازات  به ميزان 15 درصد كاهش يافته است.  دكتر بيطرف افزود: باتوجه به اين مصوبه، امتياز تاسيس  مطب براي متخصصان و پزشكان عمومي در سراسر كشور كه  متقاضي تاسيس مطب در تهران وچهار شهر بزرگ باشند معادل  360 امتياز و در ساير شهرها برابر 255 امتيازمحاسبه  مي شود.  وي تاكيد كرد: براي رفاه بيشتر و اشتغال زايي بيشتر پزشكان عمومي، ظرفيت جمعيتي براي صدور مجوز و پروانه مطب در شهرستانها به غيراز پنج شهربزرگ ياد شده، از دو هزار نفر جمعيت به هزارو 500 نفر جمعيت كاهش يافت.  وي توضيح داد: پيش از اين به ازاي هر دوهزارنفر جمعيت  در شهرستانها(به غيراز پنج شهريادشده)يك پزشك عمومي  اجازه تاسيس مطب داشت، درصورتي كه با اين مصوبه كه تاريخ  اجراي آن پنجم تيرماه است، به ازاي هر هزارو500 نفر جمعيت هم اكنون يك پزشك عمومي مجوز تاسيس مطب خواهد گرفت.  وي اعطاي تسهيلات مالي از محل تبصره سه به تعاوني هايي  كه اقدام به احداث مركز درماني و يا تاسيس مطب نمايند را از ديگر اقدامات وزارت بهداشت در جهت كمك به پزشكان جوان  ذكر كرد.  دكتر بيطرف افزود: چون هزينه تاسيس مطب در شهرها زياد است، ازاين طريق، امكان مشاركت چند پزشك عمومي براي  احداث يك مركز درماني بصورت تعاوني داده مي شود.  وي ميزان كمك مالي اعطا شده به اين تعاوني ها را از محل  تبصره سه درسال گذشته، بيش از 15 ميليارد ريال عنوان كرد. 
