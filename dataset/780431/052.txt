 درخواست مردم ساكن در منطقه 20    گروه شهري: روزانه به طور متوسط 150 هزار نفر اوقات  فراغت خود را در بوستانها و مراكز فراغتي - تفريحي  شهرداري منطقه 20 سپري مي كنند.  كمال مرادي - مدير روابط عمومي شهرداري منطقه 20 با اعلام مطلب بالا، به خبرنگار ما گفت: نتيجه برآوردهاي ما نشان مي دهد، بيش از 150 هزار نفر از شهروندان ساكن در منطقه 20 و آناني كه به منظور زيارت حرم مطهر حضرت  عبدالعظيم به اين منطقه سفر مي كنند، ساعاتي از اوقات  خود را در بوستانهاي محلي، منطقه اي و مراكز فراغتي -  ورزشي نظير مجموعه پروازي آسمان مي گذرانند.  وي گفت: قبل از آغاز فصل تابستان، شهرداري منطقه 20 به  بازپيرايي و آماده سازي بيش از 31 بوستان محلي و منطقه اي مبادرت ورزيد و به دليل كاربري چندگانه  بوستان ها، ساعات حضور شهروندان به طور متوسط به 5 ساعت  در روز رسيده است. وي افزود: به دليل احداث بوستانهاي  محلي و منطقه اي در محدوده شهرداري منطقه 20، هزينه  خانوارها در بخش تفريحات حدود 30 درصد كاهش يافته است و افزون بر اين از ميزان سفرهاي برون منطقه اي كاسته شده  است و از اين رو شهرداري منطقه 20 احداث بوستانهاي محلي  را از برنامه هاي داراي اولويت تلقي كرده است. مرادي با تاكيد بر اينكه بوستانها براي گذران اوقات فراغت  شهروندان در محيطهاي سالم احداث شده است، از شهروندان  خواست در حفظ و نگهداري اين بوستانها و امكانات موجود در آن دقت و احساس مسئوليت كنند وي اظهار اميدواري كرد كه  رشد روزافزون آگاهي عمومي و انس بيش از پيش مردم منطقه  با فضاهاي سبز احداث شده در نگهداري هرچه بهتر اين  امكانات شهري بيش از گذشته موءثر باشد. 
