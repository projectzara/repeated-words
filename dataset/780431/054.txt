 گروه شهري: به گفته مدير" خانه سبز" در مقطع كنوني،  ايجاد مركزي براي جمع آوري و طبقه بندي دختران و زنان در معرض آسيبهاي اجتماعي، شناخت آسيبها وميزان نيازهاي  مادي و فرهنگي آنان ضروري و اجتنابناپذير است.  مصطفي جانقلي تاكيد كرد: دختران و زنان در معرض آسيبهاي  اجتماعي تاكنون تحت پوشش هيچ نهاد حمايتي قرار نگرفته اند و چنانچه تحت پوشش نيزقرار گرفته اند، ميزان  حمايت از آنان، كفايت امورشان را نمي كند.  مدير مركز جمع آوري، طبقه بندي و نگهداري كودكان خياباني  تحت عنوان خانه سبز كه با همكاري شهرداري تهران  راه اندازي شده است، اضافه كرد: مساله دختران و زنان در معرض آسيب يا آسيبپذير به عنوان يك معضل اجتماعي  درجامعه اسلامي ما قابل ريشه كني است چرا كه فرهنگ ما سرشار از دستمايه ها ودستوراتي از ائمه معصومين(ع)است  كه شايد هيچ كشوري، چنين فرهنگي را نداشته باشد.  وي در گفت وگو با خبرگزاري جمهوري اسلامي افزود از سوي  ديگر مردم نيز علاقه مند به سلامت اجتماعي جامعه خود هستند همچنانكه در خانه سبز نيز شاهد كمك هاي بي دريغ  آنها هستيم.  وي هشدار داد: ميزان انتشار آسيب توسط يك پسر آسيب ديده  محدود است اما اين ميزان در مورد دختران بي نهايت است.  وي خاطر نشان كرد: از سوي ديگر، دختران در صورت بروز بزه،  بامجموعه اي كه بتواند ضمن ابراز محبت، آنان را هدايت  نيز بكند، سريعتر انس مي گيرند تا پسران جانقلي گفت: در يك بررسي مشاهده اي از تقاطع فاطمي تا جمهوري، تعداد 25 دخترهشت تا 14 ساله مشاهده شده كه مشغول كارهاي واكس زني،  فروش آدامس و شكلات، دود كردن اسپند و يا تكدي هستند.  هفت اقليم  كاهش سطح آبخزر تا سال 2030 ادامه خواهد داشت     طي روزهاي اخير گرما وگرد وغبار شديد زندگي اهالي استان  ايلام را مختل كرده است. غبار غليظي فضاي استان ايلام را فراگرفته است كه اين امر تنفس و فعاليت كودكان و سالخوردگان را به مخاطره افكنده است. يكي از اهالي شهر گرمسيري دهلران گفت: گرماي شديد 50 درجه همراه با غبارموجب شده، اكثر اهالي منطقه بيشتر ساعات روز را در خانه بسر برند ميرزا رستمي افزود: خانوارهايي كه فاقد كولر گازي هستند، در اين روزهابيشترين مشكلات را متحمل  مي شوند.  به گفته وي، كولرهاي آبي توان سرمايشي خود را در اين  هواي گرم از دست داده اند. يكي از اهالي شهر مهران نيز گفت: گرما و غبارهوا بيماران تنفسي و ريوي را خانه نشين  كرده است. علي ملكشاهي افزود: غبار و گرماي بيش از 45 درجه هوا در حالي است كه اكثرساكنان نواحي روستايي و عشايري فاقد كولر و دستگاه هاي خنك كننده هستند.  وي اضافه كرد: غبار غليظ موجب نگراني اكثر خانوارها براي  عوارض جسماني اين پديده بر روي سلامتي افراد به ويژه  كودكان شده است.  براساس گزارش هاي رسيده، طي دو روز گذشته اكثر نقاط استان همچنين با مشكل قطع كامل آب روبرو بوده اند.  پاسخ مسئولان 
