 در پاسخ شرح مندرج در شماره مورخ 25 خرداد 78 در خصوص  عوامل آلاينده آب تهران به اطلاع مي رساند:  ضمن تشكر از نويسنده كه با طرح سوءالهاي ششگانه در مقاله  خود زمينه مساعدي را جهت تنوير افكار عمومي مهيا نمودند تا آلوده سازان واقعي منطقه ييلاقي لار دماوند شناسايي  شوند، اميدواريم با جوابيه ذيل موضوع براي ايشان و ساير علاقه مندان روشن شود.  1- دامهاي عشاير استان غالبا" در اوايل فصل زمستان و در مناطق قشلاقي عليه بيماري كنه سمپاشي مي شوند و(نه  هنگام عزيمت به لار)و با عنايت به سپري شدن حدود 2 فصل  از موعد سمپاشي طبعا" آثار آن باقي نمانده و ايجاد آلودگي نمي نمايد و از سوي ديگر به علت فقدان بازار مناسب و قيمت نازل پشم، عشاير رغبتي براي شستن پشم  گوسفندان و چيدن آن ندارند و حتي در اين زمينه راهنمايي  و ارشادات لازم بعمل آمده تا حتي در مورد نادر هم صورت  نپذيرد.  2- به منظور حفظ مراتع، طرح كنترل دام، بشدت از سوي  وزارت جهاد و تحت نظارت ستاد و اكيپهاي كنترل دام سازمان  جهاد استان تهران اجرا مي شود.  مضافا" اينكه در طرح هاي مرتعداري از اهم شرايط، عدم  استفاده از سموم دفع آفات نباتي و شيميايي است و به نظر مي رسد نگارنده محترم اطلاعات ناصحيحي را در اختيار داشته و از قوانين حاكم برآن بي بهره بوده اند.  3- منطقه ييلاقي لار، قرنهاي متمادي به عنوان سامانهاي  عرفي عشاير مورد بهره برداري قرار مي گيرد و ايشان  همواره حافظان سنتي محيط زيست بوده و به عنوان زيستگاه  با نصب سرويسهاي بهداشتي و دفع فاضلاب و پس آب ناشي از شستشو در خاكهاي فاقد پوشش و بدور از رودخانه و غيره،  بواقع از محيط زندگي خويش حفظ و حراست مي كنند و يقينا"  افرادي كه به قصد تفريح، ورزش، صيد و.. موقتا" به لار مي آيند و فاقد سرويسهاي بهداشتي هستند تبعات ناشي از نصب چادر در حواشي رودخانه ها و دفع پس آب و زباله آنها به مراتب آلودگي بيشتري را داشته و محيط زيست را به شدت  تخريب مي نمايند.  نسلها پيش كه نه شهري بود و نه شهروندي.. و مناطق  قشلاقي، ميانبند و ييلاقي قلمروجامعه عشايري و ايلات و طوايف بودند، اين كشور با اتكاء به توليدات دامي اين  توليد كنندگان، بي نياز از واردات گوشت و مواد پروتئيني  و بدون كوچكترين سرمايه گذاري بود و اين شغل پر مشقت  (دامداري عشايري)كه از عهده كمتر كسي به جز عشاير برمي آيد، بالاترين ارزش افزوده و كمترين هزينه را براي  دولت دربرداشته است. به مرور با گسترش شهرنشيني و افزايش  جمعيت و ايجاد شهر بزرگ تهران ايل راهها، سامانهاي عرفي،  مراتع ميانبند و بخش عمده اي از مراتع قشلاقي يكي پس از ديگري از دسترس عشاير خارج شد و عرصه براين توليد كنندگان كم توقع و پر تلاش تنگ تر گرديد. حال به جاي  اينكه به همت و تلاش تمامي اقشار جامعه و مسئولين موانع  از سر راه عشاير برچيده شود، آنان را كه خود پيشقراول،  قرق بان، محيط بان و مجموعا" حافظان سنتي محيط زيست  بوده اند مخربين محيط بنامند!  پرواضح است كه در يك سيستم زيست محيطي نظير لار شامل آب و خاك و پوشش گياهي و بدون در نظر گرفتن دام و انسان كه  عضوي از اين چرخه طبيعي هستند و چشم پوشي از هر يك به هر دليل و حتي به منظور جايگزين كردن آن در سيستم، خسارات  اجتنابناپذيري به بار خواهد آورد.  با مطالعه اين جوابيه روشن خواهد شد، عشايري كه بيش از دو قرن متمادي در مناطق ييلاقي حضور داشته اند تهديدي  براي آلودگي آب نبوده و حتي گزارشي نيز از اين باب مشاهده نگرديده ولي به صرف جلوگيري از ماهيگيري شما كه  مستقيما" با حضور فيزيكي در حاشيه رودخانه و سدها آلودگي  موءثري را ايجاد خواهد نمود و محيط زيست نيز به همين جهت  ممنوعيت ايجاد نموده، شما خود را براي حضور يكي دو روزه  خود در سال ذي حق قلمداد مي كنيد ولي عشاير را با قدمت  چند قرن، فاقد هرگونه حقي مي دانيد.  ضمنا" پيام گهربار رهبر عظيم الشان انقلاب امام خميني(ره) را فراموش نكنيم كه عشاير ذخاير انقلابند كه اكنون نيز با همه مشكلات سهم بزرگي در تامين فرآورده هاي دامي مورد نياز شهروندان تهراني را برعهده داشته و دارند. 
