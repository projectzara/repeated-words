 عده اي مي خواهند با صحنه سازي و ايجاد نگراني مردم را از حماسه هايي نظير دوم خرداد پشيمان كنند گروه شهرستانها: استاندار سيستان و بلوچستان در اولين  كارگاه آموزشي شوراهاي اسلامي شهرهاي استان كه در زاهدان  برگزار شد گفت: بعضي ها با ايجاد نگراني مي خواهند فضاي  سياسي در كشور ايجاد نشود ولي كشور و جامعه ما ضعيف نيست  و با شعور و آگاهي بالاي سياسي كه در مردم و جامعه وجود دارد، هيچ گاه دچار هرج و مرج نخواهد شد.  به گزارش خبرنگار همشهري در زاهدان حسيني افزود: اين  افراد مي خواهند با ايجاد ناامني و مشكلات به مردم القاء كنند كه از توسعه سياسي و فضاي مناسب به وجود آمده دست  بردارند در حالي كه فضاي باز سياسي در چارچوب قانون، جزو نيازهاي اوليه و اساسي است كه با مشاركت مردم صورت  مي پذيرد.  استاندار سيستان و بلوچستان همچنين اظهار داشت: امنيت با فشار دوام نخواهد يافت، ارزشها بايد در فضايي كه پذيرش  وجود دارد ايجاد شود و جامعه و ملت ما اين ظرفيت را دارد و جاي هيچ نگراني در اين زمينه نيست.  وي افزود: بايد در هر شرايطي حرمتها حفظ شود و تا زماني  كه مردم در صحنه هستند و مسئولان نيز به عهد خود با آرمانهاي والاي امام راحل(ره)، مقام معظم رهبري و رئيس  جمهوري پايبند هستند مشكلي پيش نخواهد آمد.  حسيني گفت: جامعه ما بايد هوشيار باشد چون عده اي درصدد صحنه سازي هستند تا مردم را دچار نگراني كنند و آنان را از حماسه هايي نظير دوم خرداد پشيمان كنند زيرا دستهاي  بيگانه اي در كار است كه نمي خواهد جمهوري اسلامي پاسخگو و حلال مشكلات مردم و الگويي براي ديگر جوامع باشد.  وي يادآور شد: عده اي درصدد هستند بگويند كه وقت دولت  تنها صرف توسعه سياسي در كشور شده و حركتهاي سازندگي  چنداني صورت نگرفته است در حالي كه روند سازندگي و اجراي  طرحهاي مختلف با جديت و در حد توان كشور در حال پيگيري و اتمام است. 
