 گروه شهرستانها: در پايان سفر هيات بلندپايه قزاق به  استان خراسان يك يادداشت تفاهم همكاريهاي اقتصادي و فرهنگي بين طرفين امضاء شد.  به گزارش خبرنگار همشهري در مشهد، براساس يكي از مفاد اين تفاهم نامه برگزاري نمايشگاه هاي صنعتي، بازرگاني و خدمات فني - مهندسي در شهرهاي چيمكنت و مشهد مورد تاكيد قرار گرفته است و در اين چارچوب بر ضرورت ايجاد خانه  تجارت در اين شهرها اشاره شده است.  همكاري موءسسات توليدي، بازرگاني و تجارت كالاهاي توليدي  دو استان خراسان و قزاقستان جنوبي نظير فرآورده هاي  غذايي، آهن آلات، خوراك دام و نيز سرمايه گذاري مشترك  شركت هاي طرفين در زمينه هاي ساخت واحدهاي ريسندگي،  صنايع غذايي، فرآورده هاي معدني و روغنهاي صنعتي از ديگر مفاد اين تفاهم نامه است. 
