 گروه شهرستانها: سرپرست سازمان اوقاف و امور خيريه كشور در بيرجند گفت: در حال حاضر استقبال مردم در انجام  كارهاي خير بسيار زياد است اما چون در قالب وقف نيست  ممكن است در آينده تغيير كاربري داده شود.  به گزارش خبرنگار همشهري در بيرجند حجت الاسلام  والمسلمين نظام زاده افزود: در صورتي كه كار خيري در قالب وقف انجام شود اوقاف موظف است براي هميشه برابر نيت  واقف عمل كند. وي با اشاره به اين كه افرادي كه بناي وقفي  ايجاد كنند از پرداخت ماليات و عوارض شهرداري معاف هستند و دولت نيز تسهيلاتي براي افراد خير در نظر گرفته است،  به افراد خير توصيه كرد كارهاي خود را در قالب وقف ارائه  دهند. 
