 سقز- خبرنگار همشهري: در سفر استاندار كردستان به شهر سقز، استخر سرپوشيده مجموعه ورزشي شهيد كاظمي اين شهر به  بهره برداري رسيد. اين استخر كه 23 متر طول، 16 متر عرض  و تا 280 سانتي متر عمق دارد، با يك هزار و 200 مترمربع  زيربناي فضاي عمومي ساختمان استخر در زميني به وسعت يك  هزار و 950 مترمربع احداث و براي ساخت آن 250 ميليون  ريال هزينه شده است.  كوتاه از سراسر كشور اجراي 30 طرح عمراني و خدمات شهري در همدان  همدان- خبرنگار همشهري: به گفته شهردار همدان براساس  جدول زمان بندي شده، تا پايان امسال 30 طرح عمراني و خدمات شهري در سطح شهر همدان به بهره برداري مي رسد.  يوسفيان همچنين با اشاره به اين كه بيشتر اين طرحها در مناطق حاشيه اي و محروم شهر اجرا مي شود، بوستانهاي  اعتماديه و چمران و بوستان پنج هكتاري شهرك مدني را از جمله اين طرحها برشمرد.  اختصاص اعتبار براي مقابله با خشكسالي در قزوين  قزوين- خبرنگار همشهري: مديركل سازمان برنامه و بودجه  قزوين گفت 2 ميليارد و 580 ميليون ريال از محل اعتبارات  حوادث غيرمترقبه به استان قزوين اختصاص يافته است كه اين  رقم با در نظر گرفتن ميزان خسارات و نيازها بين  شهرستانهاي استان توزيع شده است. دكتر اصلاني افزود: رقم  قابل توجهي از اين اعتباربه بخشهاي آبرساني سيار و طرحهاي آب آشاميدني و كشاورزي اختصاص خواهد يافت.  گشايش پايگاه اطلاعات صنعتي در زاهدان  زاهدان- خبرنگار همشهري: پايگاه اطلاع رساني شبكه  اطلاعات صنعتي در اداره كل صنايع سيستان و بلوچستان داير شد. مهندس رياحي مديركل صنايع استان در مراسم افتتاح اين  پايگاه با اشاره به اين كه سيستان و بلوچستان چهارمين  استاني است كه به اين شبكه اطلاعاتي متصل مي شود خاطر نشان كرد: دستيابي به هر نوع پيشرفت تنها با داشتن  اطلاعات روز و درست امكان پذير است و مشكلات اجتماعي،  فرهنگي و صنعتي مردم زماني حل خواهد شد كه اطلاعات درست  در دسترس باشد.  اعتبار 5/1 ميليارد ريالي براي تكميل راه ويار- سپارده  قزوين- خبرنگار همشهري: براي تكميل راه روستايي ويار-  سپارده كه استان قزوين را به استانهاي گيلان و مازندران  متصل مي كند يك ميليارد و 500 ميليون ريال اعتبار اختصاص  يافت.  اين اعتبار از سوي دفتر مناطق محروم نهاد رياست جمهوري و پس از بازديد رئيس اين دفتر از راه روستايي ياد شده  اختصاص يافته است. 
