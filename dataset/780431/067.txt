 هيات وزيران بعدازظهر ديروز به رياست حجت الاسلام  والمسلمين سيدمحمد خاتمي رئيس جمهور تشكيل جلسه داد.  در اين جلسه ابتدا اهم رويدادهاي كشور مورد بررسي قرار گرفت.  پس از آن، بخش مربوط به نظام درآمد و هزينه استاني در لايحه برنامه توسعه سوم بررسي و به تصويب رسيد. در نظام  مورد تصويب دولت، ايجاد خزانه استاني و شوراي درآمد براي  بررسي منابع جديد درآمد كه در استان هزينه خواهد شد و روالهايي براي تمركززدايي در برنامه ريزي و نيز افزايش  اختيارات و مسئوليت هاي مديران استاني، پيش بيني شده است. 
