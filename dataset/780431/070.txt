 كمال خرازي وزيرامورخارجه بعد ازظهر ديروز در بدو ورود به" طايف "با امير عبدالله بن عبدالعزيز وليعهد عربستان  سعودي ملاقات كرد.  به گزارش ايرنا از طائف در اين ديدار طرفين با ابراز خرسندي از روند رو به گسترش روابط دو كشوربر انجام  گفتگوها و تداوم آن در سطوح مختلف تاكيد نموده و هماهنگي  بيشترميان دو كشور را مورد توجه قرار دادند. همچنين در اين ملاقات طرفين ضمن موفقيت آميز خواندن سفر منطقه اي  رئيس جمهوري ايران به عربستان پيرامون نتايج آن به  تبادل نظر پرداختند.  از ديگر محورهاي اين گفتگو، همكاري دو كشور در زمينه  نفت و اجلاس آتي وزيران نفت كشورهاي عضو اوپك بود.  طرفين همچنين با ابراز خرسندي از نتايج موفقيت آميز همكاري و توافق دوكشور در بهبود بخشيدن به بازار نفت و تحكيم آن به ساير اعضاي اوپك وكشورهاي صادركننده نفت  ابرازاميدواري كردند كه هماهنگي و پايبندي اعضاءبه  توافقات، روند تثبيت بازار نفت را حفظ كند. 
