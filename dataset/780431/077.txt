   اين جا فلكه دوم صادقيه است. روي نيمكت تنها پارك دور ميدان نشسته ام و روزنامه مي خوانم، مردم در رفت و آمد هستند و من به آنها توجهي ندارم. حس مي كنم دو سه نفر دوروبر نيمكت من پرسه مي زنند، من روزنامه ام را مي خوانم. رفت وآمد ادامه دارد تا اينكه يكي از همين  پرسه زنان پشت نيمكت من مي ايستد با تعجب نگاهش مي كنم  و او بدون توجه به من مي نشيند و خاك درخت را كنار مي زند; كيسه پلاستيكي را پيدا كرده و توي آستين  كاپشن اش جا مي دهد; بلند بلند حرف مي زند: اين دستهاي  گلي را كجا بشورم، آب كجاست؟... و دور مي شود. سرم را بلند مي كنم ديگر او را نمي بينم، چندين نفر اينجا و آنجا نشسته اند و هم شكل او هستند. دو سه قدم آن طرف تر در محوطه بازي، كودكان معصوم بازي مي كنند و چند مادر جوان كنار كودكانشان ايستاده اند. اما آدمهاي خاكي با دستهاي گلي تمام پارك را گرفته اند و دائم اين طرف و آن طرف مي روند.  رو به مادران و كودكانشان فرياد مي زنم: از اينجا برويد،  برويد، براي لحظه اي همه چيز متوقف مي شود، چشمم روي  جمله" عزم ملي براي جامعه عاري از اعتياد" مانده است.  روزنامه را جمع مي كنم، مي دانم چيزي دلم را به درد آورده است از پارك دور مي شوم.  صداي كودكي را پشت سرم مي شنوم: مامان، مامان، من  مي ترسم.  مريم ابراهيمي نژاد 
