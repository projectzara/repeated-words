 چندي است كه دولت براي جبران بخشي از هزينه هاي خود،  قوانيني را براي فروش سربازي ارائه كرده است. نكته  قابل توجه در مورد قوانين مزبور اين است كه افراد جامعه  چگونه در مقابل اين قوانين نگريسته مي شوند. مطابق  آيين نامه اعلام شده توسط هيات دولت، سربازان فراري و غايب به راحتي مي توانند، سربازي خود را بخرند، درحالي  كه افراد باسابقه عدم تبعيت از قانون از تسهيلات اين  قانون منتفع مي شوند، سربازان درحال خدمت، علي الخصوص  سربازان هيات علمي، كاملا" مورد بي توجهي قرار مي گيرند.  چرا در نظام اسلامي قانوني وضع مي شود كه تسهيلاتي را براي سربازان غايب يا فراري فراهم مي كند، ولي كساني را كه با اطاعت از قانون كشور خود به سربازي رفته اند، مورد بي اعتنايي قرار مي دهد؟ در اين بين وضعيت سربازان هيات علمي از همه اسفبارتر است. اين افراد كارت پايان خدمت را بايد چهارساله بگيرند (برخلاف قانون مصوب مجلس)، كسر خدمت سه ماه شامل حالشان  نمي شود، مدت خدمتشان قبل از اعزام به آموزشي به حساب نمي آيد و حتي اگر سابقه خدمت يا جبهه داشته باشند، چيزي  از خدمتشان كسر نخواهد شد! و برخلاف سربازان فراري از خريد خدمت هم محروم هستند! ضمنا" درصورتي كه براي ادامه  تحصيل در مقاطع بالاتر پذيرفته شوند، بايد از هفت خوان  بگذرند.  چرا بايد قوانين سربازي به گونه اي باشد كه براي افرادي  كه تابع قوانين كشور بوده اند، موجب دردسر ولي براي  متخلفان جنبه تسهيلات داشته باشد؟ عليرغم اينكه سربازان هيات علمي سالهاست اعتراض خود را به رياست جمهوري و وزير آموزش عالي اعلام كرده اند ولي  تاكنون هيچ تغييري در قوانين صورت نگرفته است.  اميد است كه ستاد كل نيروهاي مسلح و هيات محترم دولت،  با درنظر گرفتن انتقادات مطرح شده، در قوانين مزبور به گونه اي تجديدنظر كنند كه سربازان درحال خدمت و هيات  علمي از تسهيلاتي حداقل همانند سربازان فراري و غايب برخوردار شوند.  جمعي از سربازان عضو هيات علمي دانشگاهها 
