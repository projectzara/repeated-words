 سلام هم وطن !  من يك ايراني ام، مثل تو،  مي خواهم كاري كنم اما نمي توانم و يا اصلا" نمي دانم  چگونه، از كجا شروع كنم و چطور شروع كنم؟! مي خواهم اين  نگرانيها را از بين ببرم، اما از آنجا كه بلد نيستم همه  چيز را خرابتر مي كنم نظرم خير است و عملم بيانگر شر.  درددلي دارم با تو اي با احساسترين مردم از پربارترين  فرهنگ!  مگر نه اينكه ايران هم مانند خيلي جاهاي ديگر كشوري است؟!  مانند بسياري از كشورها حكومتهاي مختلف با سردمداراني  متفاوت ديده است؟! چون ديگر سرزمينها شهرهايي سنتي و باستاني و صنعتي و نوين دارد؟! مردمي دارد مانند ساير نقاط جهان؟! هنردوست، هنرمند، بي هنر، عالم و متفكر،  فقير و غني، ضعيف و قوي..؟ و ملتي دارد مثل همه ملتها؟!  در برابر تهاجم بيگانگان ايستادگي مي كنند و از حريم و هويتشان دفاع مي نمايند؟! ما هم مانند ديگر مردم دنيا ديني داريم و مذهبي و پيرو آن مرشد و مرادي، پس ما هم  مانند بقيه هستيم مثل همه زنان و مرداني كه روي كره خاكي  زندگي مي كنند، تلاش مي نمايند، عشق مي ورزند، محبت  مي كنند، راز و نياز مي كنند، گاهي شاد هستند و گاهي  غمگين، جنگ، صلح، دوستي، دشمني.. رهبر دارند، وزير دارند، وكيل دارند، دكتر و مهندس و معلم و رفتگر و دانش آموز و آشپز و خياط و... ! !  تنها فرقشان اين است كه ايراني نيستند و تنها فرق ما هم  با آنها اين است كه ايراني هستيم ! همين. پس چرا فكر مي كنيم قوم برتريم ! و نبايد در كشور ما چنين و چنان شود؟!  اينها همه حرف است. حتي افكارمان هم مثل هم است. اگر با ديدي واقع بينانه به پيرامون خود بنگريم، يك نفر را هم  نخواهيم ديد كه با ما تفاوت داشته باشد.  او كه ما را جانشين خود ساخته تا به او عشق بورزيم و او را بپرستيم صلاح را در اين ديده است كه يكي به نظر مفلس  و درمانده و ديگري غني و سرخوش آيد تا زيستن بر پهنه  گيني يكنواخت و كسالت آور نباشد:  نقش مستوري و مستي نه به دست من و تست  آنچه سلطان ازل گفت بكن آن كردم  او ما را براي اين آفريد كه هرچه مي كنيم براي او باشد.  من بايد باور كنم يك جانشين از نژاد آريا در سرزمين  ايران، براي معبود بي همتاي زيبايم هستم و ديگر هيچ !  من از تو اي هموطن عزيز! مي پرسم: غير از اين است؟ حال سرنوشت چنين رقم خورده كه من انساني ايراني باشم و مسلمان، مسلماني باشم و شيعه علي(ع)اگر دينم كاملترين  دينها و مذهبم زيباترين مذاهب است آيا دليلي بر برتري من  نسبت به ديگران است؟! آيا دينم نگفته است: آن زماني من  بر ديگران برترم كه پرهيزگارتر باشم؟!  من كه مدعي شيعه علي هستم؟ به خدا علي اين چنين نبود. اگر مرد آن نيستيم كه مريدش  باشيم، حداقل مردانگي اش را لكه دار نكنيم. بيگانگان  حرمت مرام علي(ع)را بيش از برخي از ما نگه مي دارند، او را بهتر از ما مي شناسند و گاهي از خود مي پرسند: چرا علي چنين ياوراني دارد!؟ اگر به حرف باشد كه خيلي ها با ايمانند.. اما نشاني از آن نمي يابيم. عمل كنيم به آنچه مي گوييم. من كيم؟! بنده  پرحرف درگاه پروردگار؟ شعار و شعار دادن تاكي، تا كي فقط حرف و حرف و حرف؟! يكبار هم عمل كنيم.  و كلام آخر: من و تو بايد ما شويم. معني انقلاب يعني  دگرگوني و جنبه مثبت آن يعني تبديل شدن شرايط بد به خوب و يا خوب به خوبتر.  يكبار انقلاب كرديم، بياييد يكبار ديگر هم انقلاب كنيم.  بايد قلبا" آنرا باور كنيم و به جاي آنكه پايه و بناي  اعتقاداتمان را با چنگ بخراشيم بلكه دست در دست هم  زنجيروار حفظش كنيم. باور كنيد اگر به ايده هامان جامه  عمل بپوشيم بهترينها هستيم چون هم انسانيم و هم آزاده.  اولين كاري كه دشمن براي براندازي جمعيتي مي كند پريشاني  جمعيت است، با هم باشيم، تصميم بگيريم، همت كنيم تا ايران آباد و آزاد بماند.  ستاره ايراني - اراك 
