   همه ساله به دليل سيلابهاي موسمي در مسير جاده ماسوله  رودخان خسارات پيش بيني نشده اي به اماكن مجاور رودخانه  بخصوص حاشيه هاي جنگلي آن وارد مي شود. متاسفانه عوامل  مختلفي در تشديد خسارات وارده و استمرار مصائب پيرامون  دخالت داشته و جاده بكر و زيباي ماسوله را هر دم به زوال  نزديكتر مي كند. صرف نظر از خشم طبيعت و پديده هاي طبيعي  كه در بروز پاره اي حوادث غيرمترقبه محتمل مي نمايد و ظاهرا" اجتنابناپذير رخ مي كند، ليكن اندكي توجه و ملاحظات ويژه مي تواند به تكوين و گسترش سرسبزي منطقه و جاذبه هاي توريستي موجود غناي بيشتري بخشد. و براساس  اهداف اخير، از طرف سازمان منابع طبيعي استان گيلان به  موجب طرحهاي كارشناسي شده و انتخاب مناطق مناسب و شايسته  بطور واحد، تحقق حفظ و اجراي تاسيس تفرجگاههاي جذب توريستي به متقاضيان بخش خصوصي واگذار گرديد كه بعضا" به  دليل ممنوعيت اقليمي و مشكلات عديده از پيشرفت بازمانده  و برخي نيز در حال تاسيس و تكوين مي باشند. متاسفانه پس  از اجراي نسبي طرح به ناگهان بدون هيچگونه ملاحظه و نگرش  به قيود و دستورالعملهاي مصوبه و تاييد شده نمايندگان  دواير مسئول در جلسه تعيين راهكاري پيرامون موضوع  " صورتجلسه مورخ 19/4/77 در فرمانداري فومن "كه در آن  صراحتا" به عدم تاسيس و جلوگيري از ساخت و سازهاي  بي رويه و غيرمجاز بخصوص بصورت "نواري "و در نظر گرفتن  سقف كمي تصريح شده است، به جهت اعمال سليقه هاي شخصي و خارج از مصوبات تنها به قيد انتخاب زمين از طرف متقاضي  كه به صرف تملك عرصه و برخورداري از تسهيلات جانبي قدم  پيش گذارده اند اقدام به صدور مجوز نموده و به عواقب مخاطره انگيز آن كه همانا تخريب قسمتهايي از جنگل و ناهنجاري در اكوسيستم زيست محيطي بي تفاوت شده اند! !  عليهذا از مسئولان محترم منابع طبيعي و حفاظت محيط زيست  كه عهده دار حفظ و احياي محيط زيست منطقه بخصوص عرصه هاي  بكر و خدادادي جنگلي هستند بدليل عمق فاجعه استدعا دارد ترتيبي اتخاذ شود كه در آينده شاهد به بار نشستن طرحهاي  تاييد شده و جاذب توريستي در مسير باشيم.  ساسان شفيع پور 
