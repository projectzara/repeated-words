 رئيس ورزش: ليگ با شانزده الي بيست تيم بهتر است !     تنگناهاي اقتصادي و شرايط نامساعد باشگاهها يكي از عواملي است كه ليگ آزادگان را دچار مشكل كرده است كه  البته نحوه غلط تشكيل تيمهاي ملي را نيز بايد به آن  اضافه كرد. ليگ برتر ما گنجايش 16 تيم را ندارد،  فدراسيون فوتبال راهي را انتخاب كرده كه ليگ كشور بعد از سالها بتواندراندمان مثبتي بدست آورد.  گروه ورزشي: فدراسيون فوتبال روز گذشته رسما" اعلام كرد كه مسابقه هاي فوتبال دسته اول جام آزادگان با حضور 14 تيم از روز بيست و دوم مرداد ماه سال جاري برگزار مي شود و هيچ تغييري در برنامه اين بازيها داده نخواهد شد.  گفتني است كه هاشمي طبا سرپرست سازمان تربيت بدني در همايش بزرگ ورزش آذربايجان شرقي در تبريز ضمن ملاقات با مسئولين شهرداري تبريز و مدير اين باشگاه قول مساعد همكاري داد و يادآور شده بود كه شخصا" معتقد به برگزاري  جام آزادگان با شركت 16 الي 20 تيم است !  شايان ذكر است كه چند سال پيش و در زمان فدراسيون پيشين،  رييس فدراسيون وقت(داريوش مصطفوي)طرحي را به سازمان  تربيت بدني داده بود تا جام آزادگان با حضور تعداد بيشتري از تيمها برگزار شود و حتي بازيها به صورت  منطقه اي انجام گيرد اما در آن زمان با آن طرح مخالفت شد.  يكي از مسئولان فدراسيون فوتبال اعلام كرد كه آيين نامه  برگزاري مسابقه هاي قهرماني باشگاههاي كشور، دسته اول،  دسته دوم و زير گروه جام آزادگان در سال 791378 تصويب شده و به امضاي رياست فدراسيون فوتبال هم رسيده و به هيچ  وجه تغيير نخواهد كرد.  آيين نامه برگزاري اين مسابقه ها به شرح ذيل است:  ماده 1: مسابقات دسته اول قهرماني باشگاههاي كشور(جام  آزادگان) 11: اين مسابقات با شركت 14 تيم(12 تيم باقيمانده از مسابقات ليگ سراسري سال 781377 و 2 تيم صعودكننده از مسابقات زير گروه جام آزادگان سال 781377)جمعا" 14 تيم  به صورت دو دوره اي(رفت و برگشت)در يك گروه برگزار خواهد شد.  21: در پايان مسابقات براساس رده بندي نهايي و كلي تيم  قهرمان جهت شركت در مسابقات قهرماني باشگاههاي آسيا معرفي خواهد شد، همچنين چهار تيم آخر جدول(تيمهاي  رده هاي يازدهم، دوازدهم، سيزدهم و چهاردهم)به مسابقات  زير گروه جام آزادگان سال 791378 سقوط مي نمايند.  31: مسابقات دسته اول قهرماني باشگاههاي كشور(جام  آزادگان)در سال 801379 با شركت 12 تيم(10 تيم  باقيمانده از مسابقات ليگ سراسري سال 791378 و دو تيم  صعودكننده از مسابقات زير گروه جام آزادگان سال  791378)جمعا" 12 تيم برگزار مي گردد.  ماده 2: مسابقات زير گروه جام آزدگان  12: اين مسابقات با شركت 30 تيم(22 تيم باقيمانده از مسابقات زير گروه جام آزادگان سال 781377 و 4 تيم  صعودكننده از مسابقه هاي منطقه اي كشور 781377 و 4 تيم  سقوط كننده از مسابقات دسته اول جام آزادگان سال  781377)جمعا" 30 تيم در سه گروه 10 تيمي به صورت دو دوره اي رفت و برگشت انجام مي شود.  22: در پايان مسابقات مرحله اول تيمهاي اول و دوم هر گروه جمعا" 6 تيم به مرحله بعد صعود خواهند نمود و اين  مسابقات نيز به صورت دو دوره اي رفت و برگشت برگزار مي شود و براساس رده بندي نهايي و كلي دو تيم قهرمان و نايب قهرمان به مسابقات دسته اول قهرماني باشگاههاي كشور (جام آزادگان)صعود مي نمايند، همچنين تيمهاي رده هاي  هشتم و نهم و دهم مسابقات مرحله اول به مسابقه هاي  منطقه اي كشور(مناطق هشتگانه)نزول خواهند نمود.  32: مسابقات زير گروه جام آزادگان در سال 801379 با شركت 27 تيم(19 تيم باقيمانده از مسابقات زير گروه سال  791378 و چهار تيم صعودكننده از مسابقه هاي منطقه اي  كشور سال 791378 و چهار تيم سقوط كننده از مسابقات ليگ سراسري سال 791378)جمعا" 27 تيم در سه  گروه 9 تيمي برگزار خواهد شد.  ماده 3: مسابقه هاي منطقه اي كشور(مناطق هشتگانه)، مسابقات ليگ باشگاهي استان و مسابقات باشگاهي شهرستان  13: اين مسابقات طبق مفاد آئين نامه شماره 17788/261 از تاريخ 18/2/1378 برگزار شده است.  ماده 4: شرايط فني و اجرايي مسابقات  14: اين مسابقات از لحاظ فني براساس مقررات فدراسيون  بين المللي فوتبال(فيفا)و از نظر اجرايي و انضباطي  برابر آئين نامه هاي فدراسيون فوتبال جمهوري اسلامي  ايران انجام خواهد شد، و در رابطه با مواردي كه در آئين نامه پيش بيني نشده باشد كميته فني فدراسيون  تصميمات لازم را اتخاذ و به مورد اجراء خواهد گذاشت. 
