 خبر گزاري جمهوري اسلامي: ورزشكاران ايراني توان كسب 5 يا 6 مدال طلا از بازي هاي المپيك 2000سيدني - استراليا را دارند.  رئيس سازمان تربيت بدني در جلسه ماهانه روءساي  فدراسيون هاي ورزشي و مديران كل اين سازمان با بيان اين  مطلب گفت باتوجه به زمان باقي مانده و تلاش مضاعف،  ورزشكاران ايراني مي توانند چهره خوبي از خود در بازي هاي المپيك 2000 سيدني به نمايش گذارند. وي با اشاره  به شمار ورزشكاران ايراني كه تاكنون جواز حضور دربازي هاي فوق را كسب كرده اند، گفت 5 جودوكار، يك  تكواندوكار، يك سواركار و يك دوچرخه سوار حضورشان در اين  بازي ها قطعي است حال آن كه مي گويند تني چند از بانوان  تيرانداز ايران و يكي ديگر از دوچرخه سواران كشورمان نيز امتيازهاي لازم براي حضور در اين پيكارها را كسب كرده اند.  هاشمي طبا در ادامه اظهارداشت ملي پوشان وزنه برداري،  كشتي آزاد و فرنگي، دووميداني و قايقراني نيز با حضور در رقابت هاي انتخابي مي توانندجواز حضور در اين بازي ها را كسب كنند.  رئيس سازمان تربيت بدني با اشاره به تغييرات صورت گرفته  در كادررهبري تيم كشتي فرنگي ايران ابراز اميدواري كرد كه فرنگي كاران ايران نيزهمانند كشتي گيران آزاد كار بتوانند در اين بازي ها حضور شايسته اي داشته باشند. 
