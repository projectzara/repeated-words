 بسكتبال مقدماتي جام ملتهاي آسيا گروه ورزشي: مسابقه هاي بسكتبال مقدماتي جام ملت هاي  آسيا در منطقه غرب اين قاره با برگزاري دو ديدار در بيروت پيگيري شد و در آن تيم هاي سوريه و اردن بر حريفان  خود پيروز شدند.  در نخستين ديدار تيم اردن با نتيجه 72 بر 65 بر تيم  عراق پيروز شد و تيم سوريه با نتيجه 75 بر 69 از سد تيم  لبنان ميزبان اين رقابت ها گذشت. تيم سوريه در ديدار نخست خود مقابل تيم ايران نيز به برتري دست يافته بود.  تيم ملي بسكتبال ايران كه در اين رقابت ها حضور دارد،  دومين ديدارخود را امشب مقابل تيم لبنان برگزار مي كند.  تيم هاي ايران، عراق، سوريه، اردن و لبنان در اين  مسابقه ها كه تا روز يكشنبه آينده ادامه دارد، حضور دارند.  2 تيم برتر اين رقابت ها به مرحله پاياني مسابقه هاي  بسكتبال جام ملت هاي آسيا كه شهريورماه سال جاري در ژاپن  برگزار خواهدشد، شركت مي كنند. 
