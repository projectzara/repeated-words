 گروه ورزشي: اداره كل تربيت بدني دانشگاه آزاد اسلامي كه  به عنوان يكي از واحدهاي پرتلاش ورزش كشور شناخته شده  است اخيرا" در ابتكار عمل جالبي دو دوچرخه سوار را براي  ابلاغ روابط مودت آميز و تداوم صلح و دوستي ميان  دانشجويان و دانشگاهيان ايران با مردم كشورهاي جهان راهي  كشور فرانسه ساخته است. اين دو دوچرخه سوار به اسامي حسن  عليزاده نيازي و اميرحسين احمدي در مسير خود از كشورهاي  تركيه، بلغارستان، روماني، مجارستان، اتريش، آلمان و فرانسه عبور خواهند كرد و در سالروز تولد امام خميني(ره) به نوفل لوشاتو در فرانسه خواهند رسيد. 
