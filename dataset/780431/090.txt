   گروه ورزشي: از فردا 5 دلاور كشتي ايران در صحنه  پيكارهاي" جام ياريگين "در گراسنويارسك روسيه به ميدان  مي آيند كه در اين ميان كانون توجه علاقه مندان و دوستداران كشتي به مبارزه عباس جديدي و عليرضا حيدري در وزن 97 كيلوگرم است.  اما به همراه اين تيم 3 كشتي گير ديگر نيز حضور دارند كه  قرار است در اجتماع سنگين وزن ها به محك آزمايش درآيند.  در اين جمع 3 نفره 130 كيلويي هاي ما عبدالرضا كارگر يك  تازه وارد است كه با توجه به عدم تجربه لازم در اين وزن  بعيد به نظر مي رسد بتواند توفيق چنداني كسب نمايد.  وضعيت ابراهيم مهربان هم كه در يكي دو سال اخير هرگز نشانه هاي موفقيتي در وي هويدا نشده است به گونه اي بوده  كه شايد حضور مهربان در ميدان گراسنويارسك پايان همه چيز باشد. اما اميدوارترين كشتي گير ما در صحنه رقابت هاي  اين وزن عليرضا رضايي است.  اين كشتي گير كه كاستي هاي جسمي خود را باهوش و نبوغ  فراوان در كشتي رفع كرده است در جام ياريگين از فرصت  مناسبي برخوردار شده است تا بر اعتماد كميته فني نسبت به  انتخابش براي مسابقه هاي جهاني بيفزايد رضايي در حال  حاضر از شرايط مطلوبي براي پوشيدن پيراهن تيم ملي در وزن  130 كيلوگرم برخوردار است. 
