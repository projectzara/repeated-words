 گروه ورزشي: تيم ملي قايقراني مردان ايران كه خود را براي شركت در مسابقه هاي قايقراني سال 99 آسيا آماده  مي كند، به منظور شركت در يك اردوي آمادگي مشترك عازم  چين شد.  شركت در اين اردوي آمادگي مشترك با حضور قايقرانان چيني  در پي دعوت فدراسيون قايقراني چين صورت گرفته است. اين  اردو به مدت 21 روز در يك منطقه كوهستاني در درياچه "جين  باي" دراستان "چاندو" چين تشكيل خواهد شد تيم ملي  قايقراني ايران در سفر به چين متشكل از هفت نفر قايقران،  دومربي و يك سرپرست است.  اسامي نفرات تيم اعزامي به چين از اين قرار است: محسن  ميلاد، حسين فتحعلي زاده، حميد فرزام، محمدعلي مرادپور،  نادرهدايتي، محمدرضا خيرانديش و عليرضا محمدي(قايقرانان) بوريس پولياكوف(سرمربي)ايرج اقليمي(مربي)و ناصر طالبي مدير تيم هاي ملي قايقراني ايران،(سرپرست تيم) مسابقه هاي قايقراني قهرماني زنان و مردان آسيا در سال  99، اواخر شهريور ماه آينده در شهر" چنگ دو" چين برگزار خواهد شد. 
