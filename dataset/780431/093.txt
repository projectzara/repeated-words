 گروه ورزشي: آمريكا براي حضور در رقابتهاي شمشيربازي  قهرماني جهان كه شهريورماه سال جاري در تهران برگزار مي شوداعلام آمادگي كرد.  رقابتهاي شمشيربازي قهرماني جهان دردو اسلحه "سابر" و " فلوره "روزهاي 18 و19 شهريورماه برگزار خواهد شد. تيم  آمريكا پيش از اين براي شركت در مسابقات قهرماني جهان در اسلحه" اپه "كه روزهاي 24 و25 تيرماه در شهرستان اصفهان  برگزار شد، اعلام آمادگي كرده بود اما درآخرين لحظات  انصراف خودرا اعلام نمود. گفتني است كه چند كشور ديگر نيز از طريق فدراسيون بين المللي شمشيربازي تقاضاي امنيت  كتبي تيمهاي خود را كردند كه رييس فدراسيون شمشيربازي  ايران، پاسخ مقتضي را ارايه داد. مسابقات جهاني دراصفهان  با حضور 15 كشور بطرز باشكوهي در محل عمارت چهل ستون  برگزار شد واز طريق ماهواره براي كشورهاي خارجي نيز پخش  گرديد. براي حضور در رقابتهاي جهاني تهران در شهريورماه  تاكنون كشورهاي روسيه، آمريكا، نيوزلند، ايتاليا، اتريش،  اسپانيا، فرانسه، كويت و بلاروس اعلام آمادگي كرده اند. 
