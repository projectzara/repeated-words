 نويسنده: /لوشون مترجم: جلال /بايرام ناشر: انتشارات  نيلوفر، چاپ اول /بهار 1378 قيمت 2200 تومان، 520 صفحه.  " لوشون "را پدر ادبيات معاصر چين لقب داده اند وي تا پيش از آنكه كارهايش را به نام منتشر كند از چندين نام  مستعار استفاده كرده بود. شايد براي آنكه نمي خواست اسمش  برسر زبانها بيفتد. لوشون به رغم تسلط بر زبان و فرهنگ  كهن چين، از پيشگامان ساده نويسي بود، زيرا اعتقاد داشت  كه ادبا و فضلاي چين، مگر به زبان بي تكلف و ساده مردم  روي آورند، نخواهند توانست به ارتباطي گسترده با مردم  دست يابند. وي خود در بخشي از نوشته اش چنين آورده است:  " وقتي ادبيات كهن روبه انحطاط مي گذارد، مي تواند با مدد گرفتن از مردم عادي يا ادبيات ملل ديگر راهي تازه درپيش  گيرد، چنانكه مكرر در تواريخ ادبي ديده مي شود... اگر مي خواهيم كه كار ما در ميان همه مردم نفوذ كند، ابتدا بايد به همه، اعم از موءلف يا خواننده، خواندن و نوشتن  ياد بدهيم. خلاصه اينكه ما بايد كاري كنيم كه زبان  دراختيار همه باشد. "لوشون بعدها به انتقاد از كنفوسيوس  پرداخت و اعتقاد داشت كه تا اين نظرات به نقد كشيده نشود راه براي ادامه افكار و انديشه هاي نو بازنمي گردد. بر همين بنياد وقتي به ژاپن رفت و حوادث جنبش 1898، قيامهاي  ضدامپرياليستي، اشغال پكن در سال 1900 و.. را ديد آشنايي اش با فرهنگهاي ديگر به كارش آمد آماده شده بود تا قدم در راهي بگذارد كه سالها بعد تعريف مشخصي از آن  به دست داد.  " ادبيات شراره آتشي است از جوهره ملي و مشعلي كه راهمان  را به پيش روشن مي كند. ادبيات و جوهره ملي بر هم اثر مي گذارند. از آنجا كه ما چيني ها هرگز جرات نكرده ايم  با صراحت به زندگي نگاه كنيم ناچاريم به لاپوشي و نيرنگ  متوسل شويم... "وي در نخستين داستانش "يادداشتهاي روزانه  يك ديوانه "چهره انسان دوست خود را ظاهر مي سازد. مخالفت  او با ساختارهاي پوسيده جامعه فئودالي آن زمان چين از همين اولين اثر بروز مي كند او راه خود را و موضوع كارش  را از همين اولين قدم انتخاب كرده است. دفاع از تيره بختان در جامعه غيرعادي، نشان دادن بيماريهاي جامعه  با اين اميد كه بشود درماني براي آنها پيدا كرد. و اين  راهي بود كه در داستانهاي بعدي وي "كونگ اي چي "،" دوا"، " خانه قديمي من "،" سرگذشت آكيو" و" فديه سال نو" با عمق  و غناي بيشتري تعقيب گرديد.  لوشون در اثر ماندگار خود" سرگذشت آكيو" تصوير درخشاني  از روح خاموش ملت چين به دست مي دهد. سركوب هزاران ساله  آنها. در اين داستان نشان مي دهد كه مهم ترين عامل شكست  هر ملت، خوگرفتن به خودفريبي است اينكه براثر حكومتهاي  طولاني فئودالي، چطور ملتي پس از هر شكست مادي، خود را در پس پيروزيهاي معنوي مخفي مي كند. "لوشون "در" سرگذشت  آكيو" جسم رنجور و روان خاموش ملتش را در طي اعصار به تصوير كشيد. همچنين سرگشتگي، بي پناهي، ستمديدگي و تشويق اين ملت را به خوبي نشان داد. "سرگذشت آكيو" تصوير انقلاب محكوم به شكست 1911 چين است انقلابي كه نماينده  محروم ترين اقشار جامعه، مردماني نظير آكيو را از خود طرد مي كند. اما آكيو مرد ساده اي است. او سعي مي كند دشمنان خود را فراموش كند. وقتي سركوبش مي كنند، سعي  مي كند از آدمهاي ضعيف تر از خود انتقام بگيرد.  كتاب" سرگذشت آكيو" كه مقدمه اي مشبع و خواندني درباره  ادبيات چين بخصوص "لوشون "در آن آمده است، عمدتا"  آثارداستاني اين نويسنده را دربرمي گيرد. برخي از اين  داستانها به مفهوم امروزي كلمه قصه محسوب مي شوند.  درواقع قصه هاي بازآفريني شده اي هستند كه از ادبيات كهن  چين اقتباس شده اند. قصه هاي "پرواز به ماه "،" ساختن  شمشير"،" مرمت آسمان "و چند تاي ديگر از اين قبيل هستند.  ناشر و مترجم براي راحتي كار خواننده و تفكيك اين قصه ها از داستانهاي واقع گرايانه، همگي آنها را در بخش پاياني  كتاب آورده است. اگرچه اهميت اين داستانها، همسنگ ساير آثار" لوشون "است در اين مجموعه 49 داستان كوتاه و بلند آورده شده است. 
