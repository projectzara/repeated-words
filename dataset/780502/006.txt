   براي بهبود كيفيت تغذيه لازم است ميوه، سبزي، شير، نان و گوشت در فهرست برنامه غذايي قرار گيرند. اين مواد قادر هستند چربي، كربوهيدراتها، پروتئين و ويتامين هاي ضروري  را در اختيار فرد قرار دهند. براي به حداقل رساندن  پوسيدگي هاي دندان و كاهش بيماري هاي لثه اي بايد نكات  زير را به خاطر داشته باشيم.  قندها توسط باكتريها، سريع تر تخمير مي شوند و طبيعي است  كه نقش مهمي در ايجاد پوسيدگي ايفا كنند. پس مصرف  كربوهيدراتها(قندها)بايد كاهش يابد، تا علاوه بر اينكه  سلامتي دندانها تا حدودي تضمين شود، از چاقي بي رويه  وتصلب شرائين نيز جلوگيري كنيم. يادآوري مي شود قند مصرفي روزانه، بهتر است در دفعات كمتري مصرف شود. به اين  معني كه هر چه تعداد دفعات مصرف قند بالا رود، ميزان  پوسيدگي بيشتر است. پس تناوب استفاده از قندها بسيار مهمتر از كل ميزان قندي است كه روزانه مصرف مي شود.  يعني هر گاه ميزان مشخصي از قند يك جا مصرف شود پوسيدگي  كمتري نسبت به زماني ايجاد خواهد كرد كه همين ميزان قند به مقادير كوچكتري تقسيم شده وبه دفعات مصرف شود. زيرا در حالت دوم، دندانها طي مدت زمان بيشتري در تماس با قندها خواهند بود. در صورت امكان بايد مصرف خوراكي هاي  بين وعده اي را كاهش داده و آنها را با مواد غيرقندي  جايگزين كرد همچنين هر قدر غلظت قندها بيشتر باشد، اثر تخريبي حاصله بيشتر خواهد بود، چون در اين صورت قندها بيشتر به دندان مي چسبند و ايجاد پوسيدگي مي كنند. مدت  زماني كه قند در تماس با دندان است، نيز حائز اهميت است.  به عنوان مثال يك آب نبات كه مدت زمان زيادي در دهان  مي ماند، نسبت به يك تكه كيك كه در مدت زمان كوتاهتري  مصرف مي شود، خطر پوسيدگي زايي بيشتري دارد. همچنين آن  دسته از قندهايي كه به صورت طبيعي در غذاها وجود دارند،  كمتر از مواردي كه قند توسط مصرف كننده، يا به طور مصنوعي به غذاها اضافه مي شود، ايجاد پوسيدگي مي كنند.  بهتر است بدانيم كه ميوه هاي تازه نيز داراي كمترين اثر پوسيدگي زايي است.  مساله بعدي وجود قند در تركيباتي است كه مصرف روزمره  ندارند، ولي ظاهرا" اين تركيبات حتي بيش از شيريني جات  توليدپوسيدگي مي كنند. همانند شربت هاي ويتامين،  قطره هاي سرماخوردگي، قرص هاي مكيدني، شربت هاي  سرماخوردگي، انواع قرص هاي جويدني و... كه بهتر است پس  از مصرف اين تركيبات دندانها را خوب شستشو دهيم لازم به  ذكر است كه با اضافه كردن طعم دهنده هايي چون نعناع  نمي توان زيان ناشي از مواد قندي را كاهش داد.  در خصوص پروتئين ها نيز بايد گفت طبق تحقيقات به عمل  آمده افرادي كه از رژيم غذايي غني از پروتئين استفاده  مي كنند، استعداد كمتري به پوسيدگي دارند، ولي هنوز دليل  قاطعي در مورد رابطه پروتئين ها و كاهش پوسيدگي ارائه  نشده است.  در مورد چربي ها نيز اعتقاد بر اين است كه رژيم غذايي  پرچربي در كاهش پوسيدگي نقش مهمي دارد. به عنوان نمونه  اسكيموها در محل زندگي خودشان پوسيدگي دنداني كمتري  دارند، ولي زماني كه به شهر آمدند وتحت رژيم غذايي شهري  قرار گرفتند، به تدريج پوسيدگي هاي دنداني در آنها مشاهده شده است 650 درصد رژيم غذايي اسكيموها را چربي  تشكيل مي دهد. شايد مكانيسم عمل به اين صورت باشد كه  چربي به صورت يك لايه نازك روي دندان رسوب كرده و از آن  محافظت مي كند.  در خاتمه ذكر اين نكته ضرورت پيدامي كند كه تنها فلورايد است كه به عنوان يك ماده موءثر جهت افزايش مقاومت مينا در مقابل پوسيدگي شناخته شده و اثر ساير عناصر مانند كلسيم  و ويتامين هاكاملا" به اثبات نرسيده است.  دكتر اميرهوشنگ ولاشجردي 
