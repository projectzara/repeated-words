   پوست به غير از پوشانيدن اندام ها و اعضاي بدن، داراي  وظايف بسيار مهم ديگري است. بعضي از اين وظايف عبارتند از: كنترل حرارت و حفظ تعادل مايعات بدن، حفاظت ازبدن در برابر آسيب عوامل خارجي و محيطي و نيز بيان خصوصيات  نژادي و جنسي هر انسان و همچنين برقراري و ارتباط با محيط از طريق حس لامسه.  پوست صورت همواره در معرض توجه و قضاوت اطرافيان و نيز خود انسان قرار دارد. بسياري ازپزشكان و نيز عامه مردم،  پوست را آئينه سلامتي جسم و روح مي دانند. داشتن پوستي  سالم و زيبا مي تواند در تاثير آدمي بر ديگران و نيز روابط اجتماعي او بسيار موءثر باشد با اهميت دادن به حفظ سلامت، بهداشت و زيبايي پوست، نه تنها مي توانيم احساس  بهتري داشته باشيم، بلكه مي توانيم اين حس را به ديگران  نيز منتقل كنيم.  رعايت چند نكته ساده مي تواند شما را در محافظت پوست  بدنتان ياري كند. اين نكات عبارتند از:  * همانقدر كه نگران سلامت قلب خود هستيد، مراقب سلامتي و شادابي پوست و موي خود هم باشيد.  * از خستگي زياد، بدخلقي، استرس و عصبانيت بپرهيزيد.  * اخم كردن و انداختن چين به صورت، به تدريج موجب پيدايش  چين وشكن هاي متعدد و پايدار بر چهره مي شود كه بايد از آن پرهيز كرد.  * هميشه از مواد غذايي سرشار از ويتامين(سبزيجات سبز و نارنجي رنگ)، گوشتهاي كم چربي و لبنيات تازه استفاده  كنيد.  * فقط از محصولات بهداشتي و آرايشي شناخته شده و معتبر استفاده كنيد و توصيه هاي افراد غيرمتخصص را بر روي پوست  و موي خود بكار نگيريد. بهترين مشاوران در اين موارد،  پزشكان هستند.  * نور خورشيد و اشعه ماوراي بنفش موجود در آن، موءثرترين  عامل در ايجاد پيري و لك هاي پوستي است. بنابر اين هميشه  قبل از خروج از منزل، از كرم ضدآفتاب مناسب استفاده كنيد.  به خاطر داشته باشيد كه كاربرد كرم ضدآفتاب را هر چهار ساعت يك بار بايد تكرار كنيد.  * هرشب، قبل از خواب پوست صورت را با آب و صابون و يا مواد پاك كننده بهداشتي كاملا" تميز كرده و از يك كرم شب مناسب نوع پوستتان(به تجويز پزشك)استفاده كنيد.  * روزانه پوست خود را دست كم به مدت 3 تا 5 دقيقه ماساژ دهيد. دستور ماساژ پوست چهره، در كتابهاي معتبر بهداشتي  به تفصيل آمده است.  * در صورت بروز هرگونه تغيير در شكل و قوام پوست و خال هاي پوستي، فورا" به پزشك متخصص مراجعه كنيد.  * اگر سن شما به مرز سي سالگي نزديك مي شود، براي  جلوگيري از پيدايش تغييرات سني غيرقابل جبران، حتما" از كرم هاي ضدچروك و محافظ قوام پوست صورت و دور چشم و لب استفاده كنيد.  * در نهايت، يادتان نرود حتما" روزانه حداقل نيم ساعت  پياده روي كنيد.  دكتر حبيبالله رياحي 
