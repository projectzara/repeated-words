 موءسسات آموزش عالي غيرانتفاعي نوع دوم به موءسسات آموزش  عالي آزاد تبديل مي شوند گروه علمي فرهنگي: آئين نامه اجرايي دوره هاي آموزش عالي  آزاد به همت دفتر آموزش هاي آزاد وزارت فرهنگ و آموزش  عالي تهيه و تدوين شده، كه به زودي پس از تصويب نهايي به  اجرا گذاشته خواهد شد.  دكتر محسن محمدزاده، مديركل دفتر آموزش هاي آزاد وزارت  فرهنگ و آموزش عالي در حاشيه برگزاري بيست و سومين همايش  معاونان آموزشي دانشگاهها(در اروميه)در گفت وگويي  اختصاصي با خبرنگار همشهري، ضمن اعلام اين خبر با اشاره  به رسالتهاي آموزش عالي درخصوص فراگير كردن و استمرار بخشيدن آموزش عالي براي اقشار مختلف جامعه گفت: از آنجا كه اين رسالت مهم باتوجه به محدوديتهاي موجود، تنها از طريق سيستم رسمي نظام آموزش عالي، امكان پذير نيست، از اين رو همگام با دوره هاي آموزش عالي رسمي، جريانهاي  متنوع آموزشي شامل آموزش هاي عالي غيردولتي، نيمه حضوري،  علمي- كاربردي، آموزش هاي عالي آزاد در دانشگاهها و موءسسات آموزش عالي كشور انجام مي پذيرد.  وي افزود: آئين نامه اجرايي دوره هاي آموزش عالي آزاد اخيرا" با هدف ارتقاي سطح دانش و تربيت نيروي انساني  كارآمد براي بخش هاي مختلف جامعه و تسهيل دسترسي  متقاضيان به آموزش عالي طراحي شده و دوره هاي مزبور به صورت تكدرس يا كوتاه مدت براي متقاضيان آموزش هاي  عالي آزاد و يا به شكل دوره هايي براي آماده سازي افراد جهت تصدي مشاغل خاص، بازآموزي و آموزش هاي تكميلي براي  دانش آموختگان دانشگاهها و يا آموزش ضمن خدمت پرسنل  سازمانها برگزار خواهد شد.  دكتر محمدزاده در ادامه گفت: دوره هاي آموزش عالي آزاد در دانشگاهها و موءسسات آموزش عالي دولتي و غيردولتي و نيز مراكز آموزشي وابسته به وزارتخانه ها و سازمانهاي  دولتي با مجوز و نظارت وزارت فرهنگ و آموزش عالي برگزار خواهد شد.  وي گفت: شرايط لازم براي ورود داوطلبان به دوره هاي  آموزش عالي آزاد، داشتن حداقل مدرك ديپلم و موفقيت در امتحان ورودي اختصاصي هر دوره است كه به دانش آموختگان  اين دوره توسط دانشگاه يا موءسسه آموزش عالي، گواهي پايان  دوره مورد تاييد وزارت فرهنگ و آموزش عالي اعطا مي شود.  مديركل آموزش هاي آزاد در ادامه درخصوص وضعيت موءسسات  آموزش عالي غيرانتفاعي نوع دوم گفت: براساس تصميمات  اتخاذ شده، موءسسات مذكور از اين پس مي توانند پس از اخذ مجوز ادامه فعاليت از سوي وزارت فرهنگ و آموزش عالي  تحت عنوان موءسسات آموزش عالي آزاد نسبت به اجراي  دوره هاي آموزش عالي آزاد اقدام كنند و به اين صورت  ادامه فعاليت دهند. 
