 مركز بهداشت نوشهر روز پنج شنبه در اطلاعيه اي نسبت به  شيوع نوعي انگل كبدي در غرب مازندران هشدار داد.  در اين اطلاعيه خطاب به شهروندان نوشته شد: از تهيه  موادغذايي از فروشندگان دوره گرد و نيز استفاده از موادغذايي، سالاد و انواع چاشني هاي محلي كه در آنها از سبزي هاي ضدعفوني نشده استفاده شده، پرهيز شود.  دكتر سيد رحيم صيدپور سرپرست اين مركز روز پنج شنبه گفت:  كرم كبد گوسفند مدتي از زندگي خود را در آب و بر روي  سبزي ها مي گذراند و با توجه به سپري شدن دوره اي از زندگي اين انگل در بدن حلزون، استفاده بيماران از داروي  حلزون كش براي جلوگيري از انتشار آن موءثر است.  به گفته وي نشانه هاي اين بيماري كه با بروز ضعف و بي حالي، تب، تعرق، درد عضلاني، احساس درد و سنگيني در ناحيه پهلوي راست، خارش، كهير و زردي چهره بروز مي كند،  بيمار را به التهاب مغز، صرع و تشنج اعصاب دچار مي سازد.  رئيس مركز بهداشت شهرستان چالوس نيز اندازه انگل  " فاسيولاهپاتيكا" را يك چهارم ميلي متر اعلام كرد و گفت:  انگل فوق با انتقال از مدفوع دام هاي اهلي و گوزن به  مواد غذايي انتقال يافته اند.  دكتر ظفرمند افزود: دوره درمان اين بيماري كه بيشتر كبد افراد به ويژه زنان باردار را هدف قرار مي دهد، بسيار مشكل و پر هزينه است و به همين علت مصرف كنندگان ضد عفوني سبزي ها مخصوصا سبزيهاي كوهي را بايد رعايت كنند.  با افزايش مراجعه بيماران مبتلا به كرم كبد گوسفند به  مراكز درماني و كلينيك هاي غرب مازندران، تعداد اين  مبتلايان تاكنون 120 مورد گزارش شده است.  اخبار علمي  براي اولين بار در ايران ;  مدل حيواني سرطان پستان در اروميه ايجاد شد در آزمايشگاه مركز آموزشي و تحقيقات بهداشتي اروميه، تا 170 مورد معادل حيواني سرطان پستان در موش آزمايشگاهي  ايجاد شده است.  به گزارش خبرنگار همشهري از اروميه، رئيس مركز آموزشي و تحقيقات بهداشتي اروميه گفت: در حال حاضر كار توليد موش  سرطاني به صورت سيستماتيك انجام مي شود و نتايج تحقيقات  در همايش فارماكولوژي استان و بيوشيمي ارايه شده است.  وي، با اشاره به اين كه مركز آموزشي تحقيقات بهداشتي  اروميه، براي انجام پروژه هاي مشترك در زمينه تست دارو بر روي مدل حيواني، آمادگي كافي دارد، اظهار داشت: در اين مركز پژوهشي، شش نوع اجونت يا عصاره هاي مختلف  ميكروبي و حيواني تهيه شده است.  وي افزود: اين عصاره، 250 الي 300 درصد عمر موشهاي  سرطاني را در مقابل موشهايي كه تحت كنترل هستند، افزايش  داده و سي تا چهل درصد تومور موشهاي سرطاني را كاملا" از بين برده است.  وي گفت: اين موفقيت، سبب شده كه آزمايشهاي مشابه بين  بيماران سرطاني داوطلب بررسي شود.  حضرتي، ضمن ابراز خوشبيني از آزمايش عصاره هاي فراهم  آمده برروي بيماران سرطاني گفت: نتايج اوليه نشان داده  است كه چند نفر از بيماران سرطاني كه تومور كبدي، مغزي و سرطان خون داشتند، بهبود پيدا كرده اند و يا بيماري آنها كنترل شده است. رئيس مركز آموزشي و تحقيقات بهداشتي  اروميه گفت: پس از اعمال جراحي و شيمي درماني و نيز راديو تراپي بيماران سرطاني، از اين عصاره ها مي توان  استفاده كرد. وي همچنين گفت: اين فرآورده ها مي توانند مانع عمود يا برگشت مجدد سرطان، پس از عمل جراحي غدد سرطاني شوند.  حضرتي، ضمن اشاره به استفاده از روش درمان و پيشگيري در درمان بيماران سرطاني اظهار داشت: در اين مركز، مداواي  بيماران به رايگان صورت مي گيرد; اما چون محدوديت هايي  وجود دارد، بيماران بايد از سوي پزشك و متخصص معالج  معرفي بشوند و گزارش پزشكي را نيز همراه داشته باشند.  وي خواهان توجه بيشتر از سوي مسئولين ذيربط شد و افزود:  اين مركز براي گسترش انجام امور مختلف و ارائه  فعاليت هاي تحقيقاتي و خدماتي ايمونوتراپي به بيماران  سرطاني به نيروي انساني و پشتوانه مالي و نيز كمك هاي  مردمي نيازمند است.  مركز آموزشي و تحقيقات بهداشتي اروميه 27 سال پيش با هدف  ارائه خدمات بهداشت و درمان در مناطق محروم و روستاها ايجاد شد كه پس از گذشت ده سال با همكاري سازمان بهداشت  جهاني، موفق به انجام طرح بزرگي به نام ارائه خدمات  بهداشتي اوليه يا ايجاد خانه هاي بهداشت شد اين طرح  بصورت يك الگوي ملي درآمده و در سراسر كشور و بسياري از كشورهاي جهان اجرا شده است. با اجراي اين طرح، آمار مرگ  و مير در اطفال كمتر از يك سال از هر 130 نفر در هزار به  22 الي 25 نفر كاهش پيدا كرد. اين طرح پس از انقلاب اسلامي، كامل و توسط مسئولين تاييد شد. تاكنون بسياري از كشورها از اين طرح الگو گرفته اند.  اخبار كوتاه آموزشي - فرهنگي  * جشن روز زبان در تاجيكستان: به مناسبت دهمين سالگرد تصويب قانون زبان تاجيكستان، روز پنج شنبه، مراسم مختلفي  در سراسر اين كشور برگزار شد. انديشمندان و ديگر مردم  تاجيكستان، با حضور در همايش هاي مختلف علمي و مراسم جشن  و شادي در بوستانها و اماكن عمومي روز زبان اين كشور را تجليل كردند.  قانون زبان تاجيكستان ده سال قبل به تصويب رسيد و براساس آن، زبان فارسي تاجيكي زبان دولتي اين كشور اعلام  شد.  بيش از 70 درصد از جمعيت 6 ميليون نفري تاجيكستان را فارسي زبانان تاجيك تشكيل مي دهند.  * ساخت شير هوشمند: توسط دكتر داود فدايي عضو هيات علمي  دانشگاه صنعتي اميركبير و گروه تحقيقاتي همكار وي، يك  نمونه شير آب هوشمند براي استفاده در آبياري تحت فشار ساخته شده است. پيش بيني مي شود با توجه به كمبود آب و اهميت صرفه جويي در مصرف آن، اين وسيله تاثير فراواني در مصرف آب كشاورزان خواهد داشت.  * روز نجوم در پكا: پكا، بزرگترين كتابفروشي و نمايشگاه  دائمي كتاب تهران، روز چهارشنبه ششم مردادماه از ساعت 5 عصر الي 9 شب، به مناسبت رويداد كسوف 20 مرداد78،  برنامه هاي ويژه را اجرا خواهد كرد. در روز نجوم پكا،  ميزگردي با حضور دكتر منصوري، دكتر وصالي، دكتر ميرترابي  و دكتر خواجه پور برگزار شده و ساخت وسايل ساده نجومي  توسط استادان به نوجوانان آموزش داده خواهد شد.  نمايش اسلايدهاي نجومي و عرضه عينكهاي مخصوص براي ديدن  كسوف از ديگر برنامه هاي روز نجوم در پكا است. پكا در خيابان انقلاب، بين فلسطين و وصال شيرازي واقع شده است.  * شماره جديد گفتمان منتشر شد: شماره جديد فصلنامه سياسي  - اجتماعي گفتمان كه تاريخ زمستان 1377 را بر شناسنامه  خود دارد، منتشر شد.  در اين شماره از گفتمان كه به عنوان نخستين ويژه نامه  گفتگوي تمدنها و در 390 صفحه فارسي و انگليسي و به قيمت  ده هزار ريال به بازار نشر عرضه شده، با مقالاتي از دكتر بشريه، دكتر بيك زاده، دكتر پايا، دكتر سليمي، دكتر فريدزاده، دكتر ميلاني و دهها صاحب نظر ديگر درباره  ابعاد مختلف گفت و گوي تمدنها آشنا مي شويم.  همچنين هفت گفت و گو درباره گفت و گوي تمدنها را كه با آقايان دكتر توسلي، دكتر چلبي، جواد اطاعت، دكتر جلايي پور، دكتر حجاريان و خانم ها دكتر رهنورد و دكتر مشيرزاده انجام شده است، مي خوانيم.  * آغاز عمليات جديد كاوش در دژ بسطام: عمليات كاوش دژ    2700 ساله بسطام كه سومين محوطه باستاني تمدن اورارتو به  شمار مي رودپس از بيست سال وقفه و با پنج هدف اصلي  آغاز شد. در اين كاوش كه نخستين حفاري بسطام بعد از انقلاب اسلامي است، ناشناخته هاي حفاري هاي پيشين مورد بررسي قرار مي گيرد.  به گزارش روابط عمومي سازمان ميراث فرهنگي كشور، مطالعات  گروهي از باستان شناسان آلماني در سالهاي پيش از انقلاب منجر به شناسايي ارگ، بخش هاي اداري وابسته به دربار،  انبار آذوقه، اسلحه خانه، اصطبل، منازل مسكوني و تاسيسات  مختلف حكومتي شده است.  دژ اورارتويي بسطام كه يكي از شهرهاي حكومتي دولت  اورارتور به شمار مي رود، به عنوان اولين دژ بزرگ  باستاني در نزديكي مرز ايران و تركيه و در وسعت 32 هكتار در بخش قره ضياءالدين شهرستان خوي در استان  آذربايجان غربي واقع شده است.  * جايزه ادبي مولوي براي فرهنگ مصادر ايراني: فرهنگ دو جلدي مصادر زبانها و گويشهاي ايراني تاجيكستان اثر پژوهشگاه فرهنگ فارسي تاجيكي سفارت جمهوري اسلامي ايران  برنده جايزه ادبي مولوي تاجيكستان شد.  جايزه ادبي مولوي از سوي بنياد زبان فارسي تاجيكي  تاجيكستان، همه ساله به بهترين كتاب منتشر شده در مورد فرهنگ و ادب فارسي و تاجيكي اهدا مي شود.  * نمايشگاه عكس و كتاب در تاجيكستان: در يكصدمين سال  تولد امام خميني(ره)توسط سازمان فرهنگ و ارتباطات  اسلامي و به همت رايزني فرهنگي كشورمان نمايشگاه عكس و كتاب در محل سفارت جمهوري اسلامي ايران در شهر دوشنبه  برگزار شد. 
