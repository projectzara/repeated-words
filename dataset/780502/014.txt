   در حكم رهبر معظم انقلاب آمده است: از همه توان خود در اداره اين موءسسه اقتصادي و خدماتي بهره بگيريد تهران- خبرگزاري جمهوري اسلامي: حضرت آيت الله خامنه اي  رهبر معظم انقلاب اسلامي طي حكمي آقاي محمد فروزنده را به سمت مديريت بنياد مستضعفان و جانبازان انقلاب اسلامي  منصوب فرمودند.  متن حكم مقام معظم رهبري به اين شرح است:  جناب آقاي محمد فروزنده دامت توفيقاته  با پايان گرفتن مدت مسئوليت تمديد شده جناب آقاي محسن  رفيقدوست دربنياد مستضعفان و جانبازان انقلاب اسلامي و با تشكر و تقدير از زحمات مستمرايشان در ارتقاء توان و انسجام و اصلاح آن بنياد در طول دهسال گذشته، جنابعالي را براي پنج سال به مديريت بنياد مذكور منصوب مي كنم  واميدوارم همانطور كه در مسئوليتهاي قبلي، مديريت و امانت و پشتكار ويژه خود را به اثبات رسانيده ايد، از همه ي توان و ايمان خود در اداره اين موسسه اقتصادي و خدماتي بهره بگيريد. آرزوي اينجانب آن است كه با حفظ و استفاده بهينه از اين مجموعه كه متعلق به بيت المال كشور است حداكثر كمك به مستضعفان و جانبازان درهمه زمينه ها در چارچوب سياستهاي كلي كشور صورت گيرد. توفيقات شما راازخداوند متعال مسئلت مي كنم.  سيدعلي خامنه اي  31/4/1378 زندگي نامه "محمد فروزنده " تهران، خبرگزاري جمهوري اسلامي: "محمد فروزنده "درسال  1332 دريك خانواده كارگر در آبادان به دنيا آمد وپس از پايان تحصيلات دبيرستاني دانشجوي رشته رياضي مركزتربيت  معلم اهوازشد. دوبار درسالهاي 1351 و 1352 به علت راه  اندازي اعتصابات دانشجويي اخراج و بالاخره به سربازي  اعزام و از تحصيل درسراسر كشور محروم شد.  " فروزنده "پس از پيروزي انقلاب اسلامي مسئوليت هاي  " هماهنگ كننده كميته انقلاب اسلامي خرمشهر"،" داديار دادگاه انقلاب اسلامي "و" جانشين دادستان انقلاب اسلامي  آبادان و خرمشهر" را بر عهده داشت.  وي در سال 1359 به سمت معاون سياسي اداري استانداري  خوزستان منصوبگرديد و در شروع جنگ تحميلي اداره امور مردم جنگزده خوزستان و مسئوليت شوراي تامين استان و ستادهاي پشتيباني از رزمندگان را بر عهده گرفت.  فروزنده دراواخر سال 1360 به سمت استاندار خوزستان  منصوب شد و درعملياتهاي بزرگ طريق القدس، فتح المبين،  بيت المقدس و جنگ شهرها به پشتيباني از رزمندگان و همزمان انجام فعاليتهاي عمراني و بازسازي درشهرهاي پشت  جبهه و شهرهاي آزادشده پرداخت.  وي از آذرماه 1363 تاپايان جنگ تحميلي به عنوان  فرمانده قرارگاه مهندسي رزمي خاتم الانبيا، در جبهه هاي  جنگ به هماهنگي امور مهندسي ارتش، سپاه وجهاد سازندگي  پرداخت.  فروزنده از شهريورسال 1365 به عنوان رئيس ستاد كل سپاه  پاسداران انقلاباسلامي براي اجراي فرمان امام(ره)مبني  بر تشكيل سه نيروي سپاه پاسداران تلاش كرد و در سال 1367 به عنوان معاون مهندسي رزمي ستاد كل قوا منصوبگرديد و همزمان دوره فرماندهي و ستاد را در دانشكده فرماندهي و ستاد ارتش جمهوري اسلامي ايران طي كرد.  درسال 1368 درستاد كل قوا باتركيب و سازمان جديد به  عنوان جانشين رئيس ستاد و معاونت لجستيك و تحقيقات صنعتي  منصوب شد.  فروزنده در سال 1372 از سوي آيت الله هاشمي رفسنجاني  رئيس جمهوري وقت به عنوان وزير دفاع و پشتيباني نيروهاي  مسلح معرفي شد. وي به خاطر تلاشهايش دردوران جنگ تحميلي  مفتخر به دريافت دو مدال درجه يك و درجه دو فتح از دست  مبارك مقام معظم رهبري و فرماندهي كل قوا شده است. 
