 اروميه- خبرگزاري جمهوري اسلامي: معاون وزير راه و ترابري و رئيس سازمان هواپيمائي كل كشور گفت كه هم اكنون  هواپيمايي در پروازهاي داخلي حدود 60 درصدضرر مي دهد.  مهندس مظاهري روز چهارشنبه در شهرستان خوي افزود: افزايش  30 درصدي اخير به قيمت پروازهاي داخلي جهت جلوگيري از اين ضرردهي است.  وي كه به منظور بازديد از فرودگاه در دست ساخت خوي به  اين شهرستان سفركرده طي گفت وگويي با خبرنگاران اضافه  كرد: قيمت هر ساعت پرواز(ساعت صندلي)320 هزار ريال است  كه در حال حاضر 80 هزار ريال آن از مسافران گرفته مي شود.  وي يادآور شد: در صورت داشتن توان پرداخت به وسيله  مسافران نرخ بليت پروازهاي داخلي بايد بيشتر از اين  افزايش مي يافت.  رئيس سازمان هواپيمائي كل كشور در خصوص فرودگاه امام(ره) خوي نيز گفت: اين فرودگاه اواخر امسال افتتاح مي شود و مورد بهره برداري قرار مي گيرد.  وي فرودگاه خوي را كه برج مراقبت آن به شكل آفتابگردان  طراحي شده زيباو منحصر به فرد از نظر طراحي توصيف كرد و افزود: صد درصد باند اين فرودگاه آماده بهره برداري است  و ترمينال و برج مراقبت آن نيز تا70 درصدانجام شده است. 
