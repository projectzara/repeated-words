 گروه اقتصادي: هفته گذشته بيش از 5 ميليون سهام به ارزش  افزون بر 12 ميليارد و 900 ميليون ريال در بازار سهام  تهران داد و ستد شد با توجه به برگزاري مجامع شركت هاي  پذيرفته شده و توقف معاملات بر روي سهام اينگونه شركتها شاخص كل قيمت سهام و حجم معاملات نسبت به هفته قبل كاهش  داشت در اين هفته ميزان داد و ستدهاي انجام شده 08/92 درصد از نظر تعداد سهام و 35/88 درصد از نظر حجم ريالي  كاهش نشان مي دهد.  انتظار مي رود كه با پايان زمان برگزاري مجامع عمومي  شركتها و بازشدن قيمت ها و رفع توقف از معاملات اينگونه  شركتها حجم معاملات و شاخص كل فزوني يابد.  اين هفته همچنين فعاليت شركت كارگزاري بورسايران به علت  تخطي از آيين نامه انضباطي در اعطاي تخفيف به مدت سه روز از تاريخ 2/5/77 لغايت پايان وقت اداري 4/5/77 به حالت  تعليق درآمد. 
