 مديرعامل مجتمع سنگ آهن گل گهر سيرجان گفت: عمليات  اجرايي ساخت خط دوم توليد كنسانتره سنگ آهن در اين مجتمع  آغاز شد و قرار است در مدت سه سال به پايان برسد.  مهندس محمدابراهيم نوربخش روز پنجشنبه به خبرگزاري  جمهوري اسلامي گفت: با بهره برداري از اين خط ميزان  توليد كنسانتره سنگ آهن در اين مجتمع معدني از 5/2 به  5/4 ميليون تن در سال افزايش مي يابد.  او در خصوص چگونگي اجراي اين طرح نيز گفت: طرح توسعه  معادن شماره يك گل گهر در چارچوب قرارداد بيع متقابل با يك شركت خارجي و با 200 هزار دلارسرمايه گذاري انجام شده  است.  مهندس نوربخش همچنين گفت: پارسال دو ميليون و 360 ميليون  تن كنسانتره سنگ آهن در اين مجتمع توليد شد.  وي پيش بيني كرد اين ميزان طي امسال بيش از 10 درصد افزايش يابد. او افزود: سنگ آهن معادن گل گهر سيرجان با عيار 67 درصد آهن يكي ازبهترين انواع اين ماده معدني در سطح جهان محسوب مي شود. مديرعامل مجتمع سنگ آهن گل گهر سيرجان گفت: هم اكنون سالانه يك ميليون و700 هزار تن  كنسانتره آهن از اين مجتمع به فولاد مباركه و 300 هزار تن ديگربه مجتمع فولاد اهواز حمل و مقداري از آن به كشور بحرين صادر مي شود. وي همچنين افزود: به منظور استفاده  بهينه از توليدات اين معدن طرح ساخت يك كارخانه  گندله سازي در جوار اين معادن مورد توجه قرار گرفته است.  معادن سنگ آهن گل گهر داراي شش توده معدني است و هم اكنون يكي از اين معادن با ذخيره 190 ميليون تن مورد بهره برداري قرار دارد. ذخيره سنگ آهن معادن شش گانه اين  مجتمع 900 ميليون تن تخمين زده مي شود. 
