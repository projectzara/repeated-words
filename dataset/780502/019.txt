 بن- خبرگزاري جمهوري اسلامي: وزارت امور خارجه آلمان،  تعداد 20 نمايندگي سياسي خود در خارج را بخاطر مشكلات  اقتصادي و مالي، تعطيل مي كند.  روزنامه برلينر سايتنونگ در شماره روز پنجشنبه نوشت:  وزارت امور خارجه آلمان در راستاي سياست صرفه جويي در سال دو هزار، پنج سفارتخانه، 12 كنسولگري و سه نمايندگي  ديگر خود را در خارج از اين كشور تعطيل مي كند.  دولت آلمان براي رهايي از وضعيت نابسامان اقتصادي كشور و اجراي شرايط مندرج در قرارداد ماستريخت، در نظر دارد تا سال 2003 ميلادي حداقل 150 ميليارد مارك در بودجه سالانه  خود صرفه جويي كند. 
