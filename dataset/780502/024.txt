 " عبدالعزيز بوتفليقه "رئيس جمهوري الجزاير از مردم كشور خواست براي بيرون كشيدن الجزاير از باتلاقي كه در آن  گرفتار آمده است، آستين هاي خود را بالا بزنند.  به گزارش خبرگزاري فرانسه از الجزيره، بوتفليقه اعلام  كرد: اين واقعيتي سخت و تصور آن دشوار است.  بوتفليقه كه در منطقه غرب الجزاير سخن مي گفت، افزود:  خزانه دولت خالي و مشكلات بسيار است.  بوتفليقه تاكيد كرد: بازگشت صلح، اولويت اصلي است و شرط اساسي مبارزه با مشكلات اقتصادي و اجتماعي است. الجزاير به موجب موافقتنامه اي با صندوق بين المللي پول در سال  1994 از اقتصاد هدايت شده و سوسياليستي به اقتصاد بازار گام گذاشت.  اين تغيير ريشه اي منجر به بسته شدن بسياري از نهادهاي  عمومي شد و تعداد بيكاران به حدود 400 هزار نفر افزايش  يافت. 
