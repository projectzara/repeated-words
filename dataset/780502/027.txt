 فرمانده نيروهاي يوگسلاوي در ايالت كوزوو ديروز اعلام  كرد خروج صربها از كوزوو هميشگي نيست.  بلگراد حق خود را براي بازگرداندن اين نيروها به كوزوو در صورت عدم تحقق تعهدات امنيتي سازمان ملل محفوظ مي داند. به گزارش خبرگزاري فرانسه از بلگراد، ژنرال  نبويسا پاوكوويچ كه نيروهاي تحت امر وي در لشكر سوم  يوگسلاوي پس از حملات هوايي ناتو مجبور به خروج از كوزوو شده اند اين مطلب را در گزارشي كه خبرگزاري تانيوگ به  نقل از وي فرستاد عنوان كرد. وي همچنين گفت ارتش  يوگسلاوي بدون قيد و شرط از اسلوبودان ميلوسوويچ رئيس  جمهوري يوگسلاوي حمايت خواهد كرد.  اين ژنرال اضافه كرد كه نيروهاي مسلح از تمام  " نمايندگان منتخبمشروع كشور" حمايت مشابهي خواهند كرد.  شوراي امنيت سازمان ملل در قطعنامه 1244 خود كه در آن  شرايط برقراري صلح در كوزوو مشخص شده حفظ حاكميت و تماميت ارضي يوگسلاوي راتضمين كرده است.  پاوكوويچ گفت: "اين تصميم برابر با حق مالكيت است ما از اين رو حق آن را داريم هر لحظه براي تضمين عادي سازي  عملكرددولت به اعزام نيرو دست بزنيم در صورتي كه چنين  تشخيص دهيم كه سازمان ملل در حال تحقق تعهدات خود در قبال حفاظت از مردم يوگسلاوي ومرزهاي آن نيست. " 
