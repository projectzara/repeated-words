 " جري آدامز" رهبر شين فين پس از ديدار و گفتگو با" توني  بلر" نخست وزير انگليس گفت: روند صلح ايرلند شمالي با مشكل جدي روبروست.  به گزارش خبرگزاري رويتر از لندن، آدامز كه پس از مذاكرات 2 ساعته با بلر صحبت مي كرد، وحدت طلبان  پروتستان را به تكه تكه كردن توافقنامه سال گذشته درباره  ايرلند شمالي متهم كرد و گفت: ما با مشكل جدي روبرو هستيم و هيچ كس شكي در اين باره ندارد.  آدامز بدون اظهار نظر دربار بيانيه روز چهارشنبه ارتش  جمهوري خواه ايرلند كه انگليس را عامل بحران سياسي  خوانده است، گفت: شين فين بيانيه سازماني را كه هيچ  كنترلي بر آن ندارد، تفسير و توجيه نخواهد كرد. 
