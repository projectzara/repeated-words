 مقامات ناتو و روسيه ديروز نخستين جلسه مجمع مشترك خود را پس ازچهارماه تنش ناشي از بحران كوزوو برگزار كردند.  به گزارش خبرگزاري فرانسه از بروكسل، يك مقام ناتو گفت:  اجلاس شوراي مشترك دائمي ساعت ده صبح در مقر ناتو در بروكسل گشايش يافت وتا اواسط روز طول كشيد. اين اجلاس  قرار بود سه شنبه گذشته برگزار شود ولي در آخرين لحظه  به دليل آنچه كه يك مقام ناتو توافق متقابل براي تدارك  بيشتر موردنياز اجلاس خواند به تعويق افتاد.  يك ديپلمات ناتو واشنگتن را مسبب اين تعويق خواند. وي  گفت: ديگر اعضاي پيمان ناتو از آمريكاييها خشمگين هستند.  اين ديپلمات گفت واشنگتن تاكيد داشت عناصر بسيار زيادي  به متن يك بيانيه مشترك پيشنهادي روسها افزوده شود اما روسها با اين پيشنهادها مخالف بودند. در مسكو خبرگزاري  ايتار تاس روز دوشنبه گذشته گزارش داده بود كه تماسهاي  جديد بين روسيه و ناتو به مشاركت روسيه در عمليات حفظ صلح دركوزوو مربوط خواهد شد. 
