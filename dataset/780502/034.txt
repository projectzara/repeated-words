   گروه شهري: شركت واحد اتوبوسراني تهران و حومه و شركت  راه آهن شهري تهران و حومه باصدوراطلاعيه اي مشترك اعلام  كردند: مسافران قطاربرقي سريع السير تهران - كرج از امروز مي توانند با بليت هاي جديد قطارازسرويس هاي  اتوبوسراني در تهران و كرج به طور رايگان استفاده كنند.  دراين اطلاعيه آمده است: بليت هاي جديد داراي سه بخش  است كه يك بخش جهت سوار شدن به اتوبوس براي رفتن به  ايستگاه قطار، بخش ديگر براي سوار شدن به قطار و عزيمت  به تهران يا كرج و بخش سوم براي سوار شدن به اتوبوس  ورفتن از ايستگاه قطاربه مقصدهاي مورد نظر در شهر مورداستفاده قرارمي گيرد.  براساس اين اطلاعيه بليت هاي جديد قطار برقي سريع السير تهران- كرج علاوه بر ايستگاههاي قطار در تهران و كرج در باجه هاي فروش بليت شركت واحد درايستگاههاي مربوط درتهران و كرج با همان نرخ 1000 ريالي عرضه مي شود.  اطلاعيه مذكور مي افزايد: براساس هماهنگي هاي انجام شده  ساعت حركت اتوبوس ها از مبادي مربوطه به گونه اي تنظيم  شده است كه مسافران با صرف حداقل زمان به ايستگاههاي  تهران و كرج دسترسي پيدا كنند.  در اين اطلاعيه ميدان هاي آزادي، شمشيري، صادقيه،  وليعصر و انقلابايستگاههاي اتوبوسراني در تهران و ميدان هاي امام، فرديس، رجائي شهر، باغستان و حصارك  ايستگاههاي اتوبوسراني در كرج عنوان شده اند.  براساس اطلاعيه جداگانه شركت راه آهن شهري تهران و حومه(مترو)، حركت نخستين قطار سريع السير برقي تهران -  كرج ساعت 6 صبح و آخرين آن ساعت 21 شب است كه هر ساعت  يكبار در تردد خواهند بود.  اين اطلاعيه افزود10 قطار فوق العاده در ساعات 30/6،  30/7، 30/17، 30/18 و 30/19 دقيقه از تهران به كرج و همزمان از كرج به تهران مسافران را جابجا خواهند كرد. 
