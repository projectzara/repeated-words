 گروه شهري: يك عضو كميته جنوب شوراي شهر تهران اعلام كرد:  با تشكيل ستاد معين حل مشكلات جنوب تهران، سازندگي و آباداني در اين منطقه و شهرري شتاب مي گيرد.  مرتضي لطفي كه عضو كميته جنوب شوراي شهر تهران است، روز چهارشنبه درجريان بازيد از منطقه شهر ري گفت: پيشنهاد تشكيل اين ستاد ونوع همكاري با آن به شوراي شهر تهران  داده شده است واين ستاد بزودي كار خود را با بهره گيري از امكانات مناطق مختلف شهري تهران آغاز خواهد كرد.  وي افزود: بسياري از ضايعات و سرريزهاي مناطق شمالي  تهران متوجه جنوب تهران و به ويژه شهر ري است كه در مجموع خساراتي را براي مردم اين شهر ايجاد كرده است. 
