 گروه شهري: رئيس انجمن ديابت ايران ضمن اعلام شركت ايران  در كنفرانس تشكل هاي ديابت كشورهاي خاورميانه، بر اجراي  طرح كشوري ديابت تاكيد كرد.  دكتر اسدالله رجب در جمع خبرنگاران افزود: در پي  تصميم مشترك اعضاي اروپايي فدراسيون بين المللي ديابت و سازمان بهداشت جهاني بيانيه معروف سنت وينسنت در سال  1989 منتشر شد.  وي ادامه داد: براساس اين بيانيه، كاهش موارد جديد ديابت،  كاهش بيماراني كه به مرحله نهايي از نارسايي ديابت  رسيده اند، كاهش ميزان موارد قطع عضو ناشي از زخمهاي  پيشرفته ديابتي، كاهش ميزان مرگ وميرناشي از بيماريهاي  قلبي درافراد ديابتي و بهبود وضعيت بارداري زنان ديابتي  دربرنامه كشورهاي جهان قرار گرفت.  دكتر رجب گفت: پس از گذشت ده سال، كشورهاي خاورميانه در شهريورماه گردهم مي آيند تا به سه سئوال عمده در زمينه  آينده ديابت درهركشور پس ازسه سال و چگونگي دسترسي به آن  و چگونگي اطمينان از تحقق اهداف، پاسخ دهند.  وي تاكيد كرد: جمهوري اسلامي ايران نيز باتوجه به  توانايي علمي ووجودمتخصصان برجسته در كشور و همچنين  تدوين برنامه كشوري ديابت اين امكان رادارد تا راهكارهاي  عملي و تجربه چندين سال گذشته خود را در اختيار ديگركشورها قرار دهد. رئيس انجمن ديابت ايران بر آموزش و پيشگيري به عنوان اصلي ترين وموثرترين راهكار در زمينه  كاهش موارد ديابت در هر كشور تاكيد كرده وگفت: حتي  كشورهاي اروپايي در تحقق اهداف ذكر شده در بيانيه سنت  وينسنت به نتيجه كامل نرسيده اند چون هنوز درشناسايي و كسب آمار صحيحي از بيماران كاملا موفق نبوده اند.  وي پيشگيري ازبروز ديابت، عوارض ديابت و پيشرفت عوارض  آن رابعنوان پيشگيري اوليه، ثانويه و ثالثيه و راهكارهاي  عملي در اين زمينه پيشنهادكرد و افزود: هدف اصلي از درمان بيماران ديابتي، پيشگيري از عوارض بيماري است كه  آموزش در تحقق اين هدف نقش بسزايي دارد دكتر رجب در پايان اين گفت وگو ابراز اميدواري كرد: وزارت بهداشت  بادريافت امكانات مالي و تامين نيروي انساني متخصص  بتواند طرح كشوري ديابت را بزودي در كشوراجرا كند و در خاورميانه پيشگام ارائه برنامه ها و سياست هاي بهداشتي و درماني در زمينه ديابت باشد. 
