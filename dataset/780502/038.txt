 گروه شهري: مدير كل ارتباطات و آموزش بهداشت وزارت  بهداشت، درمان و آموزش پزشكي به هموطنان توصيه كرد براي  پيشگيري از بيماري انگلي "فاسيولازيس "از مصرف سبزيجات  محلي خام خودداري كنند.  دكتر داود شجاعي زاده در گفت وگو با خبرگزاري جمهوري  اسلامي خودداري از مصرف مواد غذايي توليد شده با سبزيجات  محلي خام مانند درار و زيتون پرورده و استفاده از كلم به  جاي كاهو در سالاد را درپيشگيري از اين بيماري مورد تاكيد قرارداد.  وي يكي از عوامل شيوع اين بيماري را استفاده از آب چاه  كم عمق دانست و گفت: آب چاه كم عمق در صورتي كه براي  مصارف آب آشاميدني، تهيه يخ، شستشوي ميوه و مسواك زدن  استفاده مي شود بايد به مدت يك دقيقه جوشانده شود. دكتر شجاعي زاده، تب و تعريق، كاهش وزن، دردهاي مفصلي، درد ناحيه  راست و بالاي شكم، درد شانه، درد گردن، استفراغ، بي اشتهايي،  سرفه، تنگي نفس، كهير، خارش، رنگ پريدگي و ضعف و زردي يا يرقان را از علائم اين بيماري ذكر كرد.  اين مقام بهداشتي كشور به هموطنان توصيه كرد كه در صورت  بروز اين علائم حتما به پزشك مراجعه كنند تا پزشك با تجويز قرصهاي ضدانگل هر چه زودتر به درمان اين بيماري  اقدام كند.  وي در خصوص راههاي انتقال اين بيماري به افراد گفت:  تخمهايي كه ازطريق فضولات حيواني و يافاضلابهايي كه به  باغ سبزي راه مي يابد وارد آبمي شود و پس از رشد، وارد بدن حلزون شده و پس از خروج از بدن حلزون تبديل به كيست  و لارو(تخم جاندار)شده و به سبزيجات آبي مي چسبد. شجاعي  زاده افزود: آلودگي با خوردن گياهان آبي آلوده مانند شاهي ياترتيزك آبي خالواش - بنيه چوچاق و غيره كه بيشتر درمناطق شمالي ايران روئيده و توسط اهالي مصرف مي شود ايجاد مي شود. وي همچنين اظهارداشت: اين لاروها با رسيدن  به درون روده هابه حفره صفاقي مهاجرت و سپس وارد كبد مي شوند و بعداز رشد وارد مجاري صفراوي مي شوند در آنجا سه تاچهار ماه بعداز آلودگي اوليه شروع به تخم ريزي  مي كنند. 
