 گروه شهري: سازمان بازيافت و تبديل مواد دراطلاعيه اي از شهروندان تهراني خواست از پرداخت هرگونه وجه در ازاي  تحويل كيسه زباله براي جمع آوري زباله خشك به افراد مجهول الهويه خودداري كنند. روابط عمومي و بين المللي  اين سازمان در اطلاعيه خود آورده است كه بنابه تماسهاي  متعدد شهروندان، اخيرا گروهي از سودجويان با حضور در محله هاي مختلف شهرتهران تحت عنوان ماموران شهرداري يا سازمان بازيافت و مجريان طرح تفكيك زباله در مبدا اقدام  به اخذ مبالغي پول نقد در ازاي تحويل كيسه زباله  كرده اند. دراين اطلاعيه آمده است: آموزشگران طرح تفكيك  زباله در مبدا كه توسط متخصصان زيست محيطي مردمي نظير جبهه سبز ايران انجام مي شود داراي كارت شناسايي معيني  بوده و هيچگونه وجهي را از شهروندان دريافت نمي كنند.  روابط عمومي سازمان بازيافت در اطلاعيه خود از شهروندان  تهراني خواست در صورت مشاهده هرگونه تخلف مراتب را به  شماره تلفن هاي 8706550 و 8207189يا نزديكترين حوزه  انتظامي اطلاع دهند.  تلفن به همشهري  بيكاري كارگران ساختماني  اگر هر روز صبح گذرتان به ميادين پررفت و آمد شهر افتاده  باشد نظاره گر انبوه كارگران بيكار خواهيد بود كه در اطراف ميدان ها پرسه مي زنند و تاسف آور اين كه در اين  اوضاع همه كارگاه هاي ساختماني و غيره كارگران افغاني را بكار مي گمارند! چرا بايد اينطور باشد؟ چرا بايد اينهمه  كارگر ايراني بيكار بمانندچرا وزارت كار و امور اجتماعي در اين زمينه بطور ريشه اي و جدي برخورد نمي كند؟ مگر نمي دانند افزايش موج بيكاري چه پيامدهاي ناصوابي  براي كشور و بخصوص براي نسل جوان دارد؟!  كارگر ساختماني  اشكال پذيره نويسي در بانك ملت  حدود چهارسال پيش با پرداخت مبلغي براي شركت توسعه صنعتي  كرمان نزد بانك ملت شعبه اصفهان پذيره نويسي كردم، بعد از يكي دو سال انتظار براي دريافت سود از طرف بانك ياد شده دو شماره تلفن - يكي در تهران و يكي در كرمان - معرفي  شد كه هيچيك از اين دو شماره تلفن جوابگو نيست، يعني  تلفن كرمان اصلا" جواب نمي دهد و تلفن تهران هميشه اشغال  است. از مسئولان امور مصرانه انتظار دارد به اين امر توجه كنند، چگونه ممكن است به همين سادگي مختصر اندوخته  مردم را بگيرند و مردم ندانند براي احقاق حق خود به كجا بايد مراجعه كنند. متاسفانه بانك ملت هم مدعي است كه ما فقط پذيره نويسي كرده ايم و مسئوليت ديگري نداريم !  پروانه شكرآبي  تقاضاي گندمكاران كرمانشاه  در سال زراعي جاري به دليل كاهش شديد نزولات آسماني  وضعيت كشاورزان گندمكار بسيار تاسف آور شده است، ميزان  برداشت به شدت كاهش يافته و هزينه هاي مربوطه از جمله  شخم زني، بذر، كود، سم، دستمزد كارگر، هزينه حمل و نقل و.  .. بطور سرسام آور افزايش يافته است، از طرفي قيمت  تضميني دولت براي خريد اين محصول به هيچ وجه جوابگوي  هزينه ها نيست و كشاورزان به ناچار مي بايد محصول خود را به دلال يا واسطه ها كه به قيمت بالاتري خريداري مي كنند،  بفروشند. لطفا" اين مختصر درد دل را بنويسيد شايد به گوش  مسئولان وزارت كشاورزي برسد.  جمعي از كشاورزان سنقر كرمانشاه  توقف عمليات توسعه ميدان قيام بروجرد 1- در برخي محله هاي بروجرد تقريبا" هر روز براي چند دقيقه هم كه شده برق قطع مي شود لطفا" به استحضار مسئولين اداره برق شهرستان بروجرد برسانيد قطع و وصل  مكرر برق به بسياري از وسايل برقي خانگي يا مورد استفاده  در ادارات علي الخصوص كامپيوترهاي مورد استفاده در اين  مكانها آسيب مي رساند.  2- عمليات توسعه ميدان قيام شهر بروجرد چند ماه است كه  متوقف شده، از شهرداري بروجرد خواستار پاسخگويي بوده و اگر امكان اجراي اين طرح به زودي ميسر نيست بهتر است  براي كاستن از حجم بالاي ترافيك، خيابانهاي منتهي به اين  ميدان را يكطرفه كنند.  سعيدي- بروجرد اهميت وزنه برداري "پاورلفتيك " با اين كه در شهرستان مرزي مهاباد رشته وزنه برداري  قدرتي" پاورلفتيك "مورد توجه جوانان قرار دارد و تاكنون  صاحب عناويني در سطح استان آذربايجان غربي و كشور شده اند اما متاسفانه اين رشته ورزشي نه تنها طرفدار و تماشاچي ندارد كه مسئولان شهرستان نيز اهميتي به اين  ورزش باستاني نمي دهند. از جمله در عين حال كه 5 سال است  در مسابقات استاني مهاباد قهرمان شده است اما قهرمانان  مهابادي براي حضور در ميادين ورزشي ساير شهرستان ها بايد از جيب خود خرج كنند.  مهاباد- شهريار سيفي  هفت اقليم  راه اندازي شبكه ماهواره اي هشداردهنده حوادث طبيعي     رئيس اداره حفاظت محيط زيست كاشمر گفت: نسل چهار گونه  جانوري در اين شهرستان مركزي استان خراسان به دليل تخريب مراتع در حال انقراض است.  علي ظهيري در گفتگو با خبرگزاري جمهوري اسلامي اين  گونه هاي جانوري را يوزپلنگ آسيايي، پلنگ، آهوي معمولي و جبير اعلام كرد وي افزود: اين گونه هاي جانوري در منطقه  كوه زرد درونه زيست مي كنند. او گفت: هم اكنون در اين  منطقه تنها هشت راس آهوي معمولي و جبير، چهارقلاده پلنگ  و دو قلاده يوزپلنگ وجود دارد. ظهيري افزود: يوزپلنگ ها توسط مردم منطقه ديده و گزارش شده اند. وي گفت: براي  جلوگيري از انقراض اين گونه هاي جانوري، تبديل منطقه  به ناحيه حفاظت شده ضروري است. منطقه كوه زرد درونه با 37 هزار هكتار وسعت در 100 كيلومتري غرب كاشمرواقع است. 
