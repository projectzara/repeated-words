 گروه شهرستانها: خوزستان توانايي تامين بخش قابل توجهي  از نياز كشور به قند و شكر را دارد ولي نبود كارخانه هاي  قند به تعداد كافي، مانع از تحقق اين امر مهم شده است.  به گزارش خبرنگار همشهري دراهواز مهندس مولا رئيس سازمان  كشاورزي خوزستان، با اشاره به اين كه از 900 هزار تن شكر توليدي در كشور 230 هزار تن در خوزستان توليد مي شود،  ميزان نيازسالانه كشور به قند و شكر را 6/1 ميليون تن  ذكر كرد و گفت: خوزستان توانايي توليد بيش از دو برابر ميزان فعلي را دارد ولي دو كارخانه موجود قند و شكر در اهواز و دزفول توانايي و ظرفيت توليد بيشتر را ندارند و در صورت ايجاد كارخانه در استان، ظرفيت كشت و توليد چغندر تا 5/1 ميليون تن ديگر قابل افزايش خواهد بود.  وي عملكرد چغندر در هكتاررا در استان خوزستان دو برابر عملكرد كشور و يك رقم جهاني دانست و گفت: در حال حاضر از هر هكتار بيش از 54 تن چغندر برداشت مي شود. 
