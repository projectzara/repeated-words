 گروه شهرستانها1500 نفر از برگزيدگان مسابقه هاي  فرهنگي- هنري استانهاي آذربايجان شرقي، غربي، زنجان،  اردبيل، كرمانشاه، قزوين و كردستان از 15 تا 24 مردادماه  در رشته هاي مختلف در تبريز با هم به رقابت مي پردازند.  به گزارش خبرنگار همشهري در تبريز مسئول امور تربيتي  آموزش و پرورش آذربايجان شرقي در گفتگو با خبرنگاران  افزود: اين تعداد دانش آموز مقطع راهنمايي و دبيرستان در رشته هايي نظير حفظ و قرائت قرآن كريم، مفاهيم، اذان،  احكام، نشريه ديواري، نمايش عروسكي، هنرهاي دستي و شعر به منظور فراهم آوردن رشد شخصيتي و پرورشي و ايجاد زمينه هاي مشاركتي حضور مي يابند.  دخاني در بخش ديگري از سخنانش گفت: هر يك از استانهاي  ياد شده در رشته هاي مختلف با ميانگين 200 دانش آموز در اين مسابقه ها حضور دارند.  وي همچنين افزود: اين مسابقه ها علاوه بر آذربايجان شرقي  در استانهاي همدان اصفهان و مازندران نيز برگزار مي شود،  ضمن آن كه در هر يك از استانها دانش آموزان شركت كننده  فرصتي براي آشنايي با آداب و رسوم محل برگزاري رقابتها خواهند يافت.  به گفته وي همزمان با برپايي اين مسابقه ها نمايشگاهي از هنرهاي دستي و تجسمي هنرمندان دانش آموز منطقه 3 كشور در تبريز برپا خواهد شد. 
