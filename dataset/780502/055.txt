 مسئولان نظام عوامل اصلي حوادث اخير را بدون ملاحظه كاري  به مردم معرفي كنند گروه شهرستانها: امام جمعه موقت قم در خطبه هاي نماز جمعه گفت: حوادت اخير را به دو گونه مي توان ترسيم كرد،  حركت مسالمت آميز در كوي دانشگاه تهران كه بدون خشونت  انجام شد و دانشجويان تقاضاواعتراضاتي داشتند كه اگر مسئولان نظام به آنان بها داده و در ميانشان حضور پيدا مي كردند، شايد اين بحران خاتمه مي يافت.  به گزارش خبرگزاري جمهوري اسلامي آيت الله ابراهيم اميني  افزود: مرحله دوم، توطئه وكارهاي غير صحيح كه عبارت  ازآتش زدن اموال دولتي و مردم، شكستن شيشه ها و شعارهاي  بسيارزشت و وقيحانه بود كه اين اقدامات كارهاي مربوط به  دانشجو نيست.  وي افزود: دانشجو اهل گفت و گو و مذاكره است و حرف و اعتراضات خود رابيان مي كند، اما نه با خشونت و مسئولان  نيز بايد پاسخ آنان را بدهند.  امام جمعه موقت قم گفت: اين حركات منتسب به گروهكها و منافقان بوده كه دانشجويان متوجه اين قضيه شده و خود را كنار كشيدند و با پيام دلسوزانه مقام معظم رهبري و حضور مردم در صحنه، توطئه دشمنان اسلام خنثي شد.  وي به نگراني مردم در مورد حوادث اخير اشاره كرد وگفت:  مسئولان نظام بايد ماهيت اين توطئه را كشف و عوامل اصلي  را بدون ملاحظه كاري به مردم معرفي كنند.  خطيب جمعه قم گفت: جناحهاي سياسي تا كي مي خواهند به  جناح بندي ادامه دهند، مگر پيام مردم در رابطه با اتحاد را نشنيدند؟ وي افزود: خداي ناكرده اگر دشمن كه با نظام اسلامي و ولايت فقيه مخالف است بر اين كشور مسلط شود هر دو جناح  را از بين خواهد برد.  وي گفت: اگر مسئولان در جهت رسيدگي به وضعيت جوانان و پاسخگويي به خواسته و مشكلاتشان تلاش مي كردند، حوادث  اخير در كشور به وجود نمي آمد. آيت الله اميني افزود:  ادامه بي تفاوتي نسبت به جوانان، بحران ديگري راايجاد مي كند و ممكن است نتوان آن را جبران كرد.  وي اضافه كرد: مسئولان نظام و حوزه هاي علميه بايد بهوش  باشند كه جوان يك احساسات خاصي دارد، بايد قبل از اين كه  دشمنان آنان را از ما بگيرند به وضعيت شان رسيدگي شود.  وي خاطرنشان كرد: متاسفانه دركشورماجوانان به حال خود رها شده اند، اگر خداي ناكرده آنان منحرف شوند ما بزرگان  مقصريم.  آيت الله اميني در ادامه بااشاره به تجاوز هواپيماهاي  جنگي تركيه به خاك جمهوري اسلامي ايران گفت: اين حمله  به دستور آمريكا و اسرائيل صورت گرفته است. 
