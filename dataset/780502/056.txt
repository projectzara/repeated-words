 گروه شهرستانها: به منظور انجام بهتر امور مردم و ايجاد تسهيلاتي براي جمع آوري سرمايه ها در تشكلهاي تعاوني،  بانك تعاون به صورت مستقل و بانك غيردولتي در كشور ايجاد مي شود كه سهامداران آن با 51 درصد سهم فقط از اعضاي  تعاونيها خواهند بود.  به گزارش خبرنگار همشهري در تبريز معاون پشتيباني و امور مجلس وزير تعاون كه براي بازديد از تعاونيهاي آذربايجان  شرقي به اين استان سفر كرده بود افزود: با تصويب تبصره  35 در مجلس دولت بخش عمده اي از فعاليتهاي خود را منتزع  و به صورت مزايده در قلمرو بخش غيردولتي اعم از تعاوني و خصوصي قرار مي دهد، كه طبق تصميمات گرفته شده بخش تعاوني  در اولويت قرار دارد.  دكتر رضايي افزود: تبصره 35 از يك سو مجموعه اي از فعاليتهاي دولت را از قلمرو آن جدا و از سوي ديگر در تمامي سطوح اعم از كارشناسي، تخصصي و خدماتي اشتغال  ايجاد مي كند.  وي خاطرنشان كرد: واگذاري اين امر به تعاونيها به قيمت  كارشناسي هم تضميني براي بازپرداخت مبلغ تعيين شده با قيمت كارشناسي است و هم موجب توسعه تشكلهاي مردم و مشاركت آنان در امور مي شود.  وي در ادامه در مورد آخرين وضعيت تصويب تشكيل بانك تعاون  در شور دوم مجلس شوراي اسلامي كه در دستور كار قرار گرفته است گفت: تصميمات گرفته شده بعد از تعطيلات  تابستاني مجلس مورد بررسي بيشتر قرار خواهد گرفت.  كوتاه از سراسر كشور معافيت مالياتي براي سازندگان واحدهاي اقامتي  اردبيل- خبرنگار همشهري: سازندگان واحدهاي اقامتي تا سقف  50 درصد از معافيتهاي مالياتي برخوردار مي شوند.  رئيس سازمان ايرانگردي و جهانگردي در همايش كانون  ايرانگردان و جهانگردان در اردبيل همچنين گفت 200 ميليارد ريال تسهيلات بانكي در حمايت از صنعت گردشگري به  هتل داران پرداخت خواهد شد.  وي همچنين استفاده بهينه از منابع غني تاريخي و فرهنگي و طبيعي كشور را از اولويتهاي اين سازمان ذكر كرد.  انتخاب شهردار شادگان  شادگان- خبرنگار همشهري: با راي شوراي اسلامي شهرستان  شادگان محمدسعيد خلوي زاده به عنوان شهردار اين شهر برگزيده شد.  بهره برداري از 3 مهمانپذير در اردبيل و سرعين  اردبيل- خبرنگار همشهري 3 واحد مهمانپذير شامل هتل 4 ستاره چالدران شهر سرعين، مرحله دوم هتلهاي دريا و مهدي  در اردبيل به بهره برداري رسيد.  رئيس سازمان ايرانگردي و جهانگردي كشور در گشايش اين  واحدهاگفت: از سوي اين سازمان شش ميليارد ريال اعتبار جهت راه اندازي هتل بزرگ شهر سرعين اختصاص يافته است، كه  با آغاز به كار اين هتل بزرگ، شاهد تحولي عظيم در صنعت  گردشگري استان اردبيل خواهيم بود.  انتصاب شهرداران مراغه و خسروشهر تبريز- خبرنگار همشهري: شوراهاي اسلامي شهرهاي مراغه و خسروشهر در آخرين نشست خود براي انتخاب شهرداران اين  شهرها به نتيجه رسيدند. اعضاي اين شوراها پس از بررسي هاي لازم حسين خليل مرد را به عنوان شهردار مراغه  و سياوش مكاني را به عنوان شهردار خسروشهر برگزيدند.  دعوت از مردم كردستان براي نگهداري از كودكان بي سرپرست  سنندج- خبرنگار همشهري: مدير كل بهزيستي استان كردستان،  مردم اين استان را به نگهداري و سرپرستي كودكان  بي سرپرست فرا خواند، دكتر اصغر وجداني روشن با اشاره به  مشكلات تربيتي و نگهداري كودكان بي سرپرست در مراكز بهزيستي افزود: به خانواده ها و يا زوج هاي جواني كه  سرپرستي كودكان بي سرپرست را به عهده بگيرند، ماهانه 200 هزار ريال كمك نقدي پرداخت مي شود. 
