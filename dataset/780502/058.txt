 * جوان بسيجي: مثل روزهاي اول حماسه دوم خرداد، دوباره  لبخند بزن. نكند غمگيني؟ * خاتمي: در عين اندوهگيني و انديشناكي نه ذره اي اميدم  را از دست داده ام و نه در طي اين راه پرخطر احساس  ناتواني و سستي مي كنم... توفان هاي بي بنياد فروخواهد نشست و آفتاب استقلال، آزادي و جمهوري اسلامي درخشان تر از گذشته خواهد دميد گروه سياسي: جوان بسيجي "سياوش نورآبادي "در تاريخ 29 تيرماه نامه محبت آميزي مملو از انديشه و آگاهي و مهر جوانان اين مرز و بوم خطاب به حجت الاسلام والمسلمين سيد محمد خاتمي رئيس جمهوري نوشت.  متن كامل اين نامه و پاسخ صريح و صادقانه رئيس جمهوري  در زير آمده است:  نامه اي به سپيده صبح به الهه لبخند به رئيس جمهوري عزيز دكتر خاتمي  سيد دلم براي خنده هايت گرفته است. مثل روزهاي اول  حماسه جاودانه دوم خرداد، ما را ميهمان لبخندهاي  پيامبرانه ات نمي كني نكند خداي نكرده شما هم اقيانوس  خندان چشمانت را با جامهايي از دريغ و درد و افسوس وسكوت  پركرده باشي.  نكند درياي چشمانت كه خانه فرشتگان سلامت و شادماني و بهروزي و ايمان لايزال به راستي و حقيقت بود را جولانگاه سفينه هاي غم كرده باشي.  آنجا در آن چشمان حقيقت بين ما مغضوبين زمين - ما وارثان خون اجدادت - ما شيفتگان پيامبر عطر و خنده و مهرباني حضرت محمد(ص)- ما گرسنگان تقديرهاي القايي و ساختگي و ظالمانه، ما تشنگان حقيقت هاي ناب، ماعاشقان  قرائت هاي تازه از شهادت و خون هر روز صدفي تازه  مي يافتيم سرشاراز مرواريدهاي زيبا و زنده و درخشان و نجيب و بي بديل آزادي و ايمان وخوشبختي، مرواريدهايي كه  قرنها در آرزوي پيدا كردنش پدران و اجدادمان و هم  عصرانمان به درياي ناكامي و مسلخهاي وحشتناك رفتند.  سيد وقتي كه پيامبر مهرباني و گذشت با چمداني از خنده  از كوچه هاي مغضوب مكه مي گذشت كودكان گرسنه - زنان  مظلوم و محكوم - مردان از نفس افتاده و ستم كشيده از شميم اهورايي جانش از مقاومت و شهادت و ايمان وخنده  لبريز مي شدند وقتي كه بلال را در محكمه هاي تاريخي  تحجر و شرك وفساد و ستم و قدرت بر سنگهاي آتشين اجبار به  شلاق بي رحم كينه مي سپردندعظمت خلل ناپذير ايمان به  رحمت خداوندي و آتش توحيدي انقلاب آزادي بخش پيامبر با آن وسعت روح او را آرامش مي بخشيد و اميد مي داد و زنده  نگاه مي داشت و مقاومت مي داد كه به مكر خداوند روزگار بهتري در راه است وزمين مكه در چشم اندازي به وسعت  ايمانهاي تازه و بزرگ و آگاهانه سرزمين زيبايي براي  زندگي و خوشبختي و حقيقت پرستي خواهد شد.  آري به انفاس قدسي اجدادت سرزمين كهنگي و شرك و فساد و ظلم مكه بدل به نقطه روشن و نوراني و آگاهي و نجات تمدن  بشريت شد و ما اينگونه به شمادل بسته ايم. سيد باور كن  بعد از هزار و اندي سال كه از تاريخ اسلام مي گذرد- بعد از سالياني كه از مرگهاي زيبا و زندگيهاي مجاهدانه  مخصوصازندگي پدران و برادرانت مي گذرد به شما حق مي دهيم  اگر هميشه عزادارمعروف هايي باشي كه تمامي پدرانت را براي آن برفراز دارها و شمشيرها ونيزه ها جاودانه  كرده اند.(آزادي - مساوات - برادري - حقيقت - عدالت -  مهرباني- خداپرستي و صلح)اين معروفها و دردهاي مشترك  ما را به شماوابسته كرده است.  سيد! ما فرزندان همين امام زاده هايي هستيم كه  وفادارانه در گوشه گوشه خاكمان و جانمان آرام و پناه  گرفته اند- ما ايرانياني هستيم كه به جرم شيعه شما بودن  هميشه تن و جانمان سركوب سم ستوران و تازيانه هاي خلفاو شمشيرهاي قرمطي جويان تاريخ بوده است. ما فرزندان حسنك  وزير و مختار وخواجه نصير و ابومسلم و مازياريم. ما فرزندان باكريها و چمران ها وخرازي ها هستيم ما خويشاوندان اعتقادي شماييم.  ما وارثان بغض هاي درگلو مانده شيعه ايم. ما متوليان  تحريم استبداد و تحقير و ريا و ظلم وجهل و سركوب و استحمار بوده و خواهيم بود- ما آيه آيه سعادت را ازتاريخ گفتگو و شهادت اجداد طاهرينت در خاطر داريم. سيد اگر به ميدان فرستاديمت و اگر به سالاري تو را خواستيم  مردانه و شهادت خواه، غيرتمندو باشكوه - متفكرانه و صبور به حمايتت خواهيم آمد و خواهيم ماند وخواهيم ايستاد.  حافظه تاريخي وجدان زنده ما عبرت گرفتگان از تاريخ،  مايي كه روشنفكرانمان هيچگاه طعم مطبوع سازگاري و صبوري  را نكشيده اند و هميشه در هواي براندازيهاي بلشويكي  گرفتار بوده اند حمايت و با شما بودن را برما واجب مي كند.  شما درس زندگي سرافرازانه را به اين نسل تشنه اي كه  درميان گرمسير و سردسير روشنفكري سرگردان ايستاده بود داديد شما به روشنفكران ما ياد داديد كه كشتي سرنوشت  وطن را مي شود در ميان طوفانهاي بزرگ به سلامت و آرام به  دشت پيروزي و سعادت كشانيد.  از شما مي خواهيم كه در اين راه بلندي كه در كناره هايش  صف هايي ازايمانهاي مستحكم و خلل ناپذير و سينه هاي ستبر و انديشه هاي سترگ ايستاده اند شادمان و سربلند و نستوه  و ايستاده و استوار بگذري و تا شهرخداي سعادت و ايمان و بهروزي براي اين ملت مومن و مظلوم و مغضوب واميدوار از جهاد و تلاش بازنايستي. ما همه آرزومند اين فصل تازه  ايم پاينده باشي.  سيد دوباره لبخند بزن تا شكوفه ها به معجزه ايمانت گل  بدهند همان گونه كه در دوم خرداد گل دادند.  دوستت داريم - فرزند بسيجي ات سياوش نورآبادي 
