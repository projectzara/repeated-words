 رئيس جمهوري در پاسخ به نامه محبت آميز اين جوان بسيجي  و ملت پرافتخارايران آورده است:  به كرم و لطف خدا دل بسته ام و به همت و توان ملت دريا دل ايران كه پرورنده فرزندان رشيد و آگاهي چون شما است  ايمان دارم و به خدمتگزاري براي اين ملت افتخار مي كنم و به عهد خود با خداي خويش و نيز بندگان خوباو كه افتخار خدمتگزاري را به من داده اند سخت پايبندم كه مدافع شرف  وسرافرازي، آزادي و آزادگي و حقوق و حرمت اين مردم و سرباز فداكار راه آيين و انديشه باشم و در عين اندوهگيني  و انديشناكي نه ذره اي از اميدخود را از دست داده ام و نه در طي اين راه پر خطر و انجام اين مسئوليت بزرگ احساس  ناتواني و سستي مي كنم. دشمنان دين و آزادي و شرف و سربلندي اين ملت و استقلال و پيشرفت اين كشور آب درهاون  مي كوبند، دل اين مردم خوب به خصوص جوانان با ايمان و پرنشاط آنان شاد و اميدوار باد كه منشاو پشتوانه همه  اميدها هستند.  طوفانهاي بي بنياد فرو خواهد نشست و آفتاب استقلال،  آزادي و جمهوري اسلامي عليرغم همه نارسايي ها و ناروايي ها و دشمن كاميها درخشان تر ازگذشته خواهد دميد. 
