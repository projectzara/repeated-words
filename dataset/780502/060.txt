 * همسويي خشونت طلبان و آشوبگران در حوادث اخير آرامش و امنيت كشور را برهم زد دولت سعي دارد مطبوعات واحزاب در چارچوب مقررات فعاليت  كنند تا مردم احساس حضور و مشاركت درجامعه داشته باشند گروه سياسي: تلاش دشمنان نظام جمهوري اسلامي در شرايط فعلي اين است كه دولت موفق به اجراي وعده هاي آقاي خاتمي  و تحقق اهداف و برنامه هاي ايشان نشود.  حجت الاسلام والمسلمين سيدعبدالواحد موسوي لاري وزير كشور پنجشنبه در همايش سراسري استانداران در زادگاه امام  خميني(ره)- شهر خمين با بيان اين مطلب افزود: منافقان  ازشركت گسترده مردم در انتخابات دوم خرداد و راي آنها به  عنوان" فتنه خاتمي "ياد كرده و مقابله با آن را در برنامه هاي خود قرار داده اند.  به گزارش ايرنا، وي گفت: در حال حاضر دولت سعي دارد با آرامش بخشيدن به جامعه بستر رابراي كار و فعاليت در زمينه هاي فرهنگي، اقتصادي و سياسي فراهم كند تاكساني  كه مي خواهند در چارچوب نظام جمهوري اسلامي فعاليت كنند آزاد باشند. موسوي لاري توضيح داد: دولت سعي دارد مطبوعات واحزاب در چارچوب مقررات فعاليت كنند تا مردم  احساس حضور و مشاركت درجامعه داشته باشند.  وزير كشور خاطرنشان كرد: در حوادث اخير همسويي دو حركت  خشونت طلب وآشوبگر را شاهد بوديم كه نتيجه هر دو حركت  به هم خوردن آرامش و امنيت جامعه را در پي داشت.  وزير كشور با تاكيد بر ضرورت برقراري آرامش و امنيت  كامل در جامعه افزود: دولت نيازمند امنيت پايدار است تا در سايه آن توسعه همه جانبه وفراگير را پياده كند و فعاليتهاي اقتصادي، سياسي و فرهنگي را سامان بخشد.  وي اضافه كرد: ازابتداي تشكيل دولت آقاي خاتمي برخي با تمسك به مقدسات، اجتماعات قانوني را به هم زدند كه اين  امر در تعارض با نظام جمهوري اسلامي است.  موسوي لاري گفت: مايه افتخارانقلاب اسلامي است كه باهمه  دسيسه هاي دشمنان، توانسته است فضايي را به وجود آورد تا همه سليقه ها در متن نظام بتوانندابراز وجود كنند و هر كس حرف خود را بزند.  تاج زاده معاون سياسي و اجتماعي وزارت كشور نيز در اين  همايش گفت: در دنيا و همچنين ايران بايد به  بخش هاي دانشجويي و كارگري توجه بيشتري شود، چرا كه اين  دو بخش آسيبپذيرند و درعين حال مي توانند خدمات شاياني  به جامعه ارايه نمايند.  مصطفي تاج زاده افزود: بايد به خواسته هاي معقول  دانشجويان عمل شود وآنها را در راه خواسته هاي نامعقول  خود توجيه كرد زيرا در جامعه اسلامي نبايد شاهد بروز تنش  باشيم.  وي گفت: دانشجويان ما در پيروزي انقلاب اسلامي، دوران  دفاع مقدس، دوران سازندگي، و نيز در تاسيس نهادهاي  انقلابي و تامين امنيت جامعه اسلامي نقش اساسي داشته اند.  وي ضمن محكوم كردن تجاوز وحشيانه به كوي دانشگاه تهران و اظهار اميدواري براي شناسايي ومعرفي مسببين فاجعه مذكور توسط دبيرخانه شوراي عالي امنيت ملي و ارائه گزارش بررسي،  به مردم و مجازات فرماندهان خاطي و نيز اعضاي گروههاي  فشار كه در اين جنايت نقش آفريني كرده اند گفت: خطاي  تعدادي فرمانده نبايد باعث شود كليت نيروي انتظامي زير سئوال رود. چرا كه نيروي انتظامي هم مانند ديگر نيروهاي  مسلح در خدمت تظام مقدس جمهوري اسلامي بوده و نقش بسزايي  در تامين امنيت شهروندان و مبارزه با فساد داشته و تضعيف  آنان به صلاح كشور نيست. 
