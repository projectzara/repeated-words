   گروه سياسي: وزير امور خارجه ديروز از عربستان سعودي به  تهران بازگشت.  به گزارش ايرنا، كمال خراري در اين سفر دوروزه ديدارهاي  جداگانه اي با ملك عبدالله وليعهد و سعودالفيصل وزير امور خارجه عربستان داشت.  وزير امور خارجه هنگام بازگشت در فرودگاه مهرآباد در گفت  و گو با خبرگزاري جمهوري اسلامي با اشاره به علاقمندي دو كشور ايران و عربستان به ارتقاي روابط في مابين گفت: در حال حاضر حجم روابط ميان دو كشور به حدي رسيده است كه  ضروري است در زمينه هاي مختلف سياسي، اقتصادي، فرهنگي  مشورت هايي صورت بگيرد.  وي افزود: همكاري هاي نفتي ميان ايران و عربستان در جهت  افزايش قيمت نفت تاثير بسيار مثبتي داشته و در اين راستا توانسته ايم بازار نفت را با همكاري ساير اعضاي اوپك  تثبيت كرده و براي مدت قابل قبولي قيمت آن در سطوح بالا حفظ گرديد. 
