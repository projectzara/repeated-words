 گروه سياسي: نشست سراسري مسئولين جبهه مشاكت ايران  اسلامي با شركت روءساي شوراهاي استاني و مسئولين ستادهاي  انتخاباتي جبهه مشاركت در استانها پيرامون انتخابات دوره  ششم مجلس شوراي اسلامي ديروز در تهران برگزار گرديد.  به گزارش روابط عمومي جبهه مشاركت در اين نشست، مسئول  ستاد انتخابات اين حزب پس از ارائه توضيحاتي پيرامون  حساسيت هاي انتخابات مجلس ششم و نحوه تعيين كانديداهاي  جبهه مشاركت و معيارهاي بررسي صلاحيتهاي آنان برنامه هاي  جبهه مشاركت را براي شركت فعال در انتخابات مجلس تبيين  كرد.  از محورهاي عمده اين بحث ضرورت تلاش براي مشاركت و حضور هر چه بيشتر مردم در صحنه انتخابات بود كه راهكارهاي  اجرايي اين امر مورد بررسي و بحث و تبادل نظر قرار گرفت.  از ديگر موضوعات مطروحه در اين نشست نحوه هماهنگي و رايزني با جريانات و تشكلهاي جبهه دوم خرداد در سطح كشور و استانها براي معرفي و حمايت از كانديداهاي مشترك در انتخابات مجلس بود كه اقدامات انجام شده در اين خصوص  مورد بحث و بررسي قرار گرفت.  همچنين دفتر سياسي و هيات اجرايي جبهه مشاركت گزارشي از آخرين وضعيت سياسي - اجتماعي كشور و وضعيت تشكيلاتي جبهه  را در اين نشست ارايه كردند. 
