 گروه سياسي: "محسن امين زاده "معاون آسيا و اقيانوسيه  وزارت خارجه جمهوري اسلامي ايران با" الكساندر داونر"  وزير امور خارجه استرالياديدار كرد.  به گزارش ايرنا، در ديدار امين زاده و داونر كه عصر پنجشنبه در كانبرا پايتخت استرالياانجام شد بر تمايل دو طرف به گسترش روابط اقتصادي، علمي و فرهنگي تاكيد شد.  امين زاده همچنين با وزير بازرگاني استراليا ديدار و گفت وگو كرد.  وي در اين ديدار خواستار موازنه و تحكيم بلند مدت روابط اقتصادي با استراليا شد.  امين زاده در اين ديدار گفت: ايران يكي از خريداران  عمده غله استراليااست و از استراليا نيز انتظار دارد براي متوازن شدن و تحكيم بلندمدت روابط دوجانبه  موضوع هايي همچون سرمايه گذاري در مناطق آزاد ايران،  مشاركت بيشترشركت هاي استراليايي در حوزه نفت، گاز و معدن و نيز طرح هاي زيربنايي ايران و همچنين صدور خدمات  مهندسي ايران به استراليا مورد توجه جدي كانبراقرار گيرد.  وزير بازرگاني استراليا نيز در اين ديدار روابط تهران  كانبرا راارزشمند خواند و گفت: تلاش استراليا براي يافتن  راه هايي تازه براي گسترش روابط دوجانبه مانند خريد نفت  خام، سرمايه گذاري در طرح هاي معدني ايران وفرستادن  گروه هاي جهانگردي استراليا به ايران استوار است.  امين زاده درجمع دانشگاهيان دانشگاه ملي استراليا نيز پيرامون سياست هاي دولت جمهوري اسلامي ايران سخن گفت.  امين زاده بر تداوم سياست هاي دولت حجت الاسلام  والمسلمين سيد محمدخاتمي رئيس جمهوري اسلامي ايران مبني  بر گفت وگو و تفاهم در روابط ميان كشورها و حفظ و غناي  جامعه مدني و دوري از تنش و خشونت در سياست داخلي ايران  تاكيد كرد. معاون وزير امور خارجه ايران همچنين با تشريح  اصل تشنج زدايي در سياست خارجي تهران، به گسترش روابط ايران با همسايگان و كشورهاي اروپايي اشاره كرد و اثرات  اقتصادي و سياسي آن را برشمرد. 
