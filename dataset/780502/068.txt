 گروه سياسي: نماز جمعه تهران ديروز در دانشگاه تهران به  امامت آيت الله هاشمي رفسنجاني و با حضور مردم برگزار شد.  آيت الله هاشمي رفسنجاني در خطبه اول نماز جمعه تهران  به بررسي ابعاد مختلف آشوبهاي اخير تهران كه از حمايت و پشتوانه هاي خارجي برخوردار بود پرداخت. وي اظهار داشت:  جريان تلخ و اسفبار اخير تهران، انقلاب اسلامي، دانشگاهها،  جريان هاي سياسي و حتي نهاد ولي فقيه و رهبري را متضرر كرد. وي افزود: اين جريان، ضد انقلابها را نيز كه با اقدام جاهلانه خوداز لانه هايشان بيرون آمده بودند نيز متضرر كرد.  به گزارش ايرنا، خطيب نماز جمعه تهران در بررسي و تحليل  ابعادگوناگون حادثه و آشوبهاي دانشجويي تهران كه به كمك  عوامل بيگانه صورت گرفت، بسيار تلخ و ناپسند دانست و گفت:  يكي از تلخي هاي اين حادثه شكست حرمت و قداست مقام معظم  رهبري و ولايت بود كه چنين حركتي حتي در پيش از انقلاب و در رژيم طاغوت هم رخ نداده بود.  وي افزود: در فكر و انديشه همه مردم، قداست رهبري به  گونه اي است كه هيچكس اجازه چنين گستاخي را به خود نمي داد، اما به هرحال اين قضيه تلخ به عنوان لكه ننگيني  در تاريخ و انقلاب ما به ثبت رسيدو يك اثر تلخي در ذائقه  مردم گذاشت، چون همه ما مي دانيم كه به چه مقام و چه  شخصيتي اهانت شد.  خطيب جمعه تهران در ادامه خطبه اول اظهار داشت: همه مردم  قبول دارند كه كشور از اين جريان ناميمون و زشت ضرر كرده  و از نظرسياسي كه مي تواند نقطه سياهي در دنيا بوجود آيد و از نظر اقتصادي نيز القاي بي ثباتي را در پي دارد.  آيت الله هاشمي رفسنجاني گفت: القاي بي ثباتي در كشور باعث مي شود، آنهايي كه قصد سرمايه گذاري در داخل را دارند، احساس خطر كنند و يكي از نقاط منفي دردنيا براي  سرمايه گذاري، ريسك است و اين مي تواند يك خسارت مالي  طولاني را بدنبال داشته باشد.  خطيب نماز جمعه با بيان اين مطلب كه به گفته دوست و دشمن،  ولايت فقيه به عنوان ثبات لنگر كشور است، به حوادث  مشابه در دنيا اشاره كرد وتاكيد كرد: همين اسلامي بودن و ولي فقيه بودن رهبر است كه مردم به آنجاپناه مي برند.  وي در همين رابطه به حضور ميليوني جامعه اسلامي ايراني  در راهپيمايي اخير كه در حمايت وبيعت مجدد با رهبر معظم  انقلاب اسلامي صورت گرفت اشاره كرد و اظهار داشت: حضور مردم به دنيا ثابت كرد كه آنچه كه به اين غائله پايان  داد، حضور هميشگي مردم بود.  آيت الله هاشمي رفسنجاني در ادامه خطبه اول از همه طرفها درخواست كردتااظهار نظري در مورد مسائل اخير نكنند تا كميته اي كه از سوي شوراي عالي امنيت ملي انتخاب شده  بتواند گزارش كار را ارائه نمايد.  وي اظهار اميدواري كرد: گروه تحقيق در جهت رفع پاره اي  از ابهامات موجود عمل نمايد تا امكان قضاوت دراين زمينه  فراهم شود.  خطيب جمعه تهران اضافه كرد: اطلاع رساني وزارت اطلاعات  در زمينه آشوبهاي خياباني برخي از ابهام ها را روشن ساخت،  اما نقاط كوري نيز هنوزوجود دارد. وي در بخش ديگري از سخنان خود خطاب به گروه هاي سياسي گفت: اگر ماانقلاب و كشور را اصل قرار دهيم و جناح و باند را در درجه دوم،  هرگز اين اتفاق ها نمي افتد وي گفت اگر جناحها بدانند اين حركتها به مقدسات كشور لطمه وارد مي كند دست به اين  كارها نمي زنند.  آيت الله هاشمي رفسنجاني خاطر نشان كرد انقلاب بر اساس  شهادت و ايثارايثارگران كشور بناشده و باندبازي هاو جناحهااگربخواهندجاي ايثارگريها رابگيرند بسيار خطرناك  است.  خطيب جمعه تهران اظهار اميدواري كرد علما، جرايد،  تريبونهاي مختلف، دانشگاهها، كلاس هاي درس و استادان  دانشگاه همه از تجربه تلخ به وقوع پيوسته درس بگيرند و در جهت تحكيم نظام مشاركت جدي داشته باشند. وي گفت:  انتظار مي رود دستگاه قضايي بتواندازعهده وظايف خود برآيد وآزاد شدن اكثر بازداشت شدگان كه به نظر مي رسد آنان فريب خورده اند رافت اسلامي كشور محسوب مي شود و بايد به آنها فرصت داد خطاهاي گذشته را جبران كنند. 
