 گروه اجتماعي: كاركنان خبرگزاري جمهوري اسلامي(ايرنا) با امضاي توماري خطاب به رئيس قوه قضائيه از محمدرضاباهنربه خاطرمتهم كردن خبرگزاري به آنچه كه وي آن  راانجام" عمليات تبليغي رواني "در وقايع اخير خوانده  شكايت كردند.  اين تومار به امضاي خبرنگاران، عكاسان، كارشناسان،  دبيران، سردبيران، مديران وسايركاركنان خبرگزاري جمهوري  اسلامي در تهران ونمايندگي هاي داخلي و خارجي اين سازمان  رسيده است.  دربخشي ازاين تومار خطاب به رئيس قوه قضائيه نوشته  شده است: ما امضاءكنندگان مراتب شكايت خود را از آقاي  محمدرضا باهنر كه ازتلاش صادقانه مادر اطلاع رساني درست  و بموقع به مسئولان نظام اسلامي به عنوان  عمليات تبليغي و رسانه اي براي ايجاد آشوب و حمايت از اخلالگران ياد كرده، اعلام داشته و خواستار برخورد قانوني به اشد وجه با مشاراليه مي باشيم.  باهنر در گفت و گو با شماره 3333 روز سه شنبه مورخه  29/4/78 روزنامه آستان قدس رضوي(قدس)در ارزيابي عمليات  تبليغي و رسانه اي وقايع اخير مدعي شده بود كه خبرگزاري  اخبار تحريك آميز مخابره مي كرد.  باهنر در بخشي ازاظهارات خود عليه خبرگزاري چنين  ادعاكرده: فكر مي كنم خبرگزاري جمهوري اسلامي بسيار بد عمل كرد در خبرهاي ويژه اين رسانه جالب است بدانيد كه  از صبح شنبه تا بعد از ظهر يكشنبه، اگر اغراق نباشد، حداقل  ده تا 12 خبر دو سطري بنده روي تلكس خبرگزاري ديدم كه  خبر از اين مي داد كه مثلا در يزد هنوز خبري نيست يا...  اين كار خبري بسيار جهت داربود.  وي در ادامه ادعاهاي خود اضافه كرد: يعني بعضي خبرها توسط خبرگزاري از قبل داده مي شد به نظر مي رسد باچنين  وضعيتي توجيه اين كه انتشاراين خبرهااز دست در رفته است  نيز قابل قبول نيست زيرا يك مسير خبري كه تحريك آميز است  در اين سلسله خبرها ملموس است.  گفتني است كه خبرگزاري جمهوري اسلامي در راستاي رسالت  اطلاع رساني خوددهها خبر از وقايع اخير كوي دانشگاه  تهران و رخدادها وبازتابهاي داخلي وخارجي پس ازآن  واقدامات آشوبگران تهيه و بر روي انواع خروجيهاي  خودمخابره كرد.  همچنين خبرگزاري جمهوري اسلامي ازراهپيمايي عظيم بيست  وسوم تيرماه درسراسركشورنيز دههاخبر وگزارش و عكس مخابره  كرد كه اگر چه مورد توجه آقاي باهنر قرار نگرفت ولي در مطبوعات و رسانه هاي داخلي و خارجي مورد استفاده واستناد قرار گرفت. 
