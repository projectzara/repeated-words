 گروه اجتماعي: مراسم يادبود و بزرگداشت دكتر حميد نطقي  پدر روابط عمومي ايران امروز از ساعت 2018 در محل  دانشكده علوم اجتماعي دانشگاه علامه طباطبايي واقع در خيابان دكتر شريعتي، سه راه ضرابخانه برگزار مي شود.  بنيانگذار روابط عمومي ايران كه دانستن، آگاهي و اطلاع  را حق مسلم مردم مي دانست و به شاگردانش در كسوت آموزش  روابط عمومي نيز آن را توصيه و تاكيد مي كرد با بيش از نيم قرن تجربه و پس از مبارزه اي طولاني با بيماري  جانكاه، روي در نقاب خاك كشيد.  دكتر حميد نطقي در سال 1299 در شهر تبريز به دنيا آمد.  درجه دكتراي خود را در رشته حقوق از دانشگاه استانبول  تركيه گرفت و روابط عمومي را در شركت ملي نفت و موسسه  عالي مطبوعات پايه گذاري كرد. دكتر نطقي به زبانهاي تركي،  عربي، انگليسي، فرانسوي، آلماني و اسپانيولي احاطه كامل  داشت و اولين كتاب در زمينه روابط عمومي را با نام  مديريت و روابط عمومي تحرير كرد. 
