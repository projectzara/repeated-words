 واحد رسانه هاي خارجي: معمولا" علم پزشكي كار چنداني  براي كساني كه دچار آسيب شديد نخاعي شده اند، نمي تواند انجام دهد. چنين بيماراني اغلب تا پايان عمر فلج مي شوند.  اما حالا، ابداع روشي تازه در استراليا اين اميد را به  بسياري از افراد فلج داده است كه روزي بتوانند راه بروند.  به گزارش تلويزيون سي ان ان، اين روش شامل تعبيه ابزاري  در سينه بيمار است. آنگاه ريزپردازنده در كمر بيمار،  پيامي از طريق اين ابزار براي حركت به اندام مي فرستد.  چنين روشي بيماران نخاعي را از عوارضي همچون زخم بستر و عفونت رها مي كند. در استراليا هر سال 300 نفر دچار حوادثي مي شوند كه به نخاع آسيب وارد مي كند. بيشتر آنان  مردان جوان بين 15 تا 24 سال هستند كه در حوادث رانندگي  زخمي مي شوند. هر سال هزينه بهبود و توانبخشي آنان به  صدها ميليون دلار بالغ مي شود. اميد مي رود روش جديد از اين هزينه بكاهد. قرار است نخستين ابزار از اين دست، تا چند ماه ديگر نصب شود. 
