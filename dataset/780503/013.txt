 " ايجاد خانه هاي علم و مشاركتهاي مردمي "يكي از سخنراني هاي ارائه شده در نشست هم انديشي بررسي  راهكارهاي گسترش علوم در ايران در كيش بود كه توسط شهداد ميرزايي ايراد شد. با توجه به مشابهت پيشنهادهاي ارائه  شده در اين مقاله با تجربيات شهرداري هاي تهران در امر راه اندازي فرهنگسرا و خانه هاي فرهنگ و نيز ارائه  پيشنهاد براي شوراهاي اسلامي شهر و روستا، به نظر مي رسد مفاد آن در امر ترويج علم رهگشا تواند بود.  يكي از راهكارهاي گسترش و ترويج علوم، ايجاد مراكز آموزشي غيررسمي از طريق ايجاد مراكزي با عناوين موزه  علوم(CE N E I C SM U E S U M) كاوشكده(EXPLORATORIOM)و يا خانه هاي علم(SCIENCE CENTER)است كه در نوشته حاضر، يكي از اين موارد، يعني  خانه هاي علم به عنوان نمونه مورد بحث قرار خواهد گرفت.     نمودار شماره 3 در اين نوشتار پيش بيني استفاده از امكانات هر دو بخش  دولتي و مردمي پيشنهاد شده است بدين منظور، اداره و ايجاد خانه هاي علم به شوراها و شهرداري ها محول شده است  و تامين امكانات نرم افزاري و طراحي ها به يك نهاد برنامه ريزي به صورت متمركز واگذار شده است كه از اين  نهاد به عنوان "مركز پژوهش و برنامه ريزي خانه علم "ياد مي شود. اين مركز مي تواند با انجام پژوهشهاي لازم نقش  مشاوره و توليدكننده اطلاعات را براي خانه هاي علم ايفا كند.(نمودار 1) مركز پژوهش و برنامه ريزي خانه هاي علم، مي تواند تداوم  و پويايي خانه هاي علم را با انجام بررسي هاي لازم و گردآوري و ارائه اطلاعات روزآمد تضمين كند(نمودار 2 و 3) مركز پژوهش و برنامه ريزي خانه هاي علم چه مي تواند بكند؟ براي اين مركز سه فعاليت عمده به شرح زير پيش بيني  مي شود:  آموزش، شامل:  * تهيه طرحهاي آموزشي غيررسمي ;  * تدوين روشهاي آموزشي كاركنان خانه هاي علم ;  * انتشارات آموزشي.  اطلاع رساني، شامل:  * تدوين فرهنگ ها و واژه نامه هاي مورد نياز و متناسب با سنين مخاطب;  * ارائه آخرين اطلاعات علمي قابل طرح در خانه هاي علم.  طراحي تجهيزات، شامل:  * پژوهش و طراحي تجهيزات مناسب با اهداف خانه علم ;  * آموزش كساني كه بتوانند تجهيزات مورد نياز را با كيفيت  لازم بسازند.  پيشنهاد اداره اين مركز توسط سازمان همياري شهرداري ها،  به لحاظ درآمدهاي آن و نياز به بودجه اي متناسب براي  پژوهش هاي گسترده، قابل بررسي و احتمالا" توجيه پذير است.  انتظار مي رود كارشناسان دخيل در تدوين برنامه سوم  توسعه كشور، اين آموزشها و نقش اساسي توسعه انساني و اصولا" تامين نيروي انساني كارآمد براي توسعه را در نگرش  بلند مدت خود لحاظ كنند. 
