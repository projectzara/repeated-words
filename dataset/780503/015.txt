 معاون رئيس جمهوري ورئيس سازمان برنامه وبودجه كشور گفت:  در برنامه سوم توسعه با هدف ايجاد تعادل و توازن در زمينه منابع مالي، اختيارات بيشتري به استانها داده  مي شود.  محمدعلي نجفي روز جمعه در همدان در گفت و گو با خبرنگار خبرگزاري جمهوري اسلامي افزود: به همين منظور طرح نظام  درآمد و هزينه استاني تهيه و در هفته جاري(هفته پيش)به  تصويبهيات دولت رسيد.  وي گفت: درقالب اين طرح در هراستان يك خزانه داري ايجاد مي شود و مديران و مسئولان استاني مي توانند در مورد بودجه، تخصيص اعتبارها واجراي طرحهاي مختلف توليدي،  صنعتي و خدماتي راسا" تصميم گيري كنند.  نجفي افزود: از ديگر ويژگيهاي اين طرح اين است كه افزايش  درآمدهاي استاني به خزانه داري كل بازگشت داده نمي شود و اين درآمدها در همان استان به مصرف مي رسد.  وي اضافه كرد: باتغيير درتركيب اعضاي كميته هاي  برنامه ريزي، اين كميته هابه كميته هاي برنامه ريزي  وتوسعه استانها تبديل خواهند شد و متناسب با وظايف محوله،  اختيارات لازم براي تهيه و اجراي طرحهاي توسعه به  مسئولان استانهاتفويض مي شود.  نجفي تاكيدكرد: دراين طرح، استانهايي كه از وضعيت اقتصادي  بهتري برخوردارندسهم كمتري ازمنابع ملي خواهندداشت و اميدواريم با اجراي آن علاوه بر ايجادنظام غيرمتمركز در كشور، وضعيت عادلانه تري در زمينه سهم استانها از درآمدهاي ملي و استاني بوجود بياوريم.  وي با اشاره به افزايش قيمت نفت دربازارهاي جهاني گفت: به  همه دستگاههاي اجرايي و پيمانكاراني كه از دولت طلبهايي  دارند نويد مي دهم كه با ادامه روند فعلي قيمت نفت، با بازپرداخت مطالبات، خدمات آنان را جبران كنيم.  نجفي گفت: در صورت تنزل نيافتن قيمت نفت، دست دولت براي  كمك به اجراي طرحهاي عمراني در استانها باز خواهد بود و با راهكارهاي پيش بيني شده اميدواريم كاستيها و عدم  تعادلها برطرف شود.  رئيس سازمان برنامه و بودجه گفت: طي دو روز اقامت در همدان در آستانه سفر رئيس جمهوري به اين استان،  توانمنديها و نيازهاي استان را با مسئولان و مديران مورد بررسي قرار داده و به نتايج مورد انتظار دست يافته ام.  نجفي افزود: استان همدان به رغم امكانات وقابليتهاي  بسيار بالا ازبهره وري پاييني برخورداراست و به همين  دليل اين قابليتها درجهت رفاه مردم استان بكار گرفته  نشده است.  وي گفت: شاهد همدلي و همكاري كم نظير و مطلوبي بين  مديران استان همدان بودم و در سفر آتي رئيس جمهوري،  بااتكا به وجود نيروهاي مستعد، هوشمند ومتعهد استان،  تلاش خواهد شد مشكلات و نيازهاي اين استان هرچه زودتر برطرف شود.  نجفي افزود: درسال جاري فقط اعتبارهاي عمراني، جاري و تسهيلات بانكي چهار استان در كشور نسبت به سال گذشته  افزايش يافته است كه استان همدان يكي از اين استان ها است.  وي با ابراز خرسندي از روحيه با نشاط مردم و مسئولان  استان همدان در فعاليتهاي مختلف گفت: طرح تغذيه مصنوعي  سفره هاي زيرزميني، فاضلاب و خط سوم آب شرب همدان درسفر رئيس جمهوري به اين استان به بهره برداري مي رسد.  قرار است رئيس جمهوري به همراه شماري از وزيران روز سه شنبه براي ديدار با مردم به استان همدان سفر كند. 
