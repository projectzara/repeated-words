 معاون آموزش و تحقيقات وزارت جهاد سازندگي گفت: امسال 5 هزار نفر ازنيروهاي غيرمتخصص و فاقد كارآيي لازم در اين  وزارتخانه بازخريد مي شوند.  به گزارش خبرگزاري جمهوري اسلامي مهندس محمدتقي امان پور در نشست روز شنبه كميته برنامه ريزي استان يزد افزود:  اين امر در جهت بهبود وضعيت اين افراد و همچنين كارآمد شدن وزارتخانه انجام مي گيرد.  وي گفت: به اين دسته از افراد امكاناتي داده مي شود تا بتوانند خارج ازنظام اداري براي خود شغلي پيدا كنند.  او افزود: اين افراد از سطح سواد پاييني برخوردارند و حقوق مناسبي نيزدريافت نمي كنند و ادامه كار آنها، هم به  ضرر خودشان و هم به ضرر نظام اداري است.  وي با اشاره به اهميت ارتقاء نيروي انساني متخصص در وزارت جهاد گفت: درصورتي كه 20 هزار نفر از جهادگران  ديپلم به پايين اين وزارتخانه داراي تحصيلات عاليه شوند،  به هرم مطلوب نيروي انساني دست خواهيم يافت. امان پور افزود: اين امر تاكنون در مورد 11 هزار نفر انجام شده و 9000نفر باقيمانده نيز بايد آموزشهاي مقطعي را فرا گيرند تا در طول يك يا دوبرنامه به اين هدف نايل شويم.  وي گفت 16 هزار دانش آموخته بيكار در بخش كشاورزي كشور وجود دارند. او افزود5/3 ميليون نفر در اين بخش شاغل  هستند اما تنها يك درصد ازآنان داراي تحصيلات عالي هستند.  معاون وزير جهاد سازندگي اين امر را" فاجعه "دانست. وي  گفت: اين رقم در افق سال 1400 شمسي به پنج ميليون نفر خواهد رسيد او افزود: زماني كه سطح دانش پايين باشد بهره وري از عوامل و منابع نيزپايين خواهد بود و اين امر به غيراقتصادي شدن آن فعاليت منجر خواهد شد. معاون آموزش  و تحقيقات وزارت جهادسازندگي همچنين گفت: اين وزارتخانه  بالاترين سطح آموزش ضمن خدمت را در ميان ادارات و ارگانهاي كشور دارا است.  وي افزود: هر نفر جهادگر سالانه 10 روز آموزشهاي ضمن  خدمت را فرامي گيردو اين رقم به 15 روز در سال قابل  افزايش است او اين ميزان را بالاترين سطح آموزش و معادل  نرمهاي جهاني دانست. وي گفت: پارسال مجموعا 30 هزار نفر در اين وزارتخانه دوره هاي آموزش ضمن خدمت را فراگرفتند.  امانپور افزود: دو سوم از مجموع 12 هزار دانشجوي  رشته هاي علمي كاربردي كشور تحت پوشش وزارت جهاد سازندگي  قرار دارند.  وي گفت: امسال نيز 2500 نفر ديگر در آزمون ويژه وزارت  جهاد پذيرفته خواهند شد. او افزود: همچنين 60 مركز تحقيقاتي و 200 ايستگاه و پايگاه آموزشي ومزرعه تحقيقاتي  در كشور توسعه يافته اند. وي گفت: در اين راستا يك  خانواده بزرگ پژوهشي با 600 هزار عضو داير شده است.  او همچنين با اشاره به آنچه كه آنرا" معيوب بودن سيستم  اداري" خواندگفت: سطح بازده آبياري در ايران يك سوم است  و دو سوم اين آبها هدر مي رودواين در تمام دنيا بي سابقه  است. 
