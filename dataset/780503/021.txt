 گروه اقتصادي: محور ارتباطي استان قزوين به مازندران از منطقه الموت 150 كيلومتر نزديكتر مي شود.  غلامحسين شيري معاون عمران و صنايع روستايي سازمان  جهادسازندگي استان قزوين در جمع خبرنگاران با بيان مطلب فوق اظهار داشت: سازمان جهادسازندگي استان قزوين در جمع  خبرنگاران با قرارداد منعقد شده بين سازمان جهادسازندگي  و استانداري استان قزوين و از محل اعتبارات رياست  محترم جمهوري اسلامي احداث محور ارتباطي بين استان قزوين  از منطقه الموت تا آخرين روستاي تنكابن مازندران به طول  33 كيلومتر آغاز شده و پيش بيني مي شود تا پايان سال  1380 به بهره برداري برسد. وي افزود60 درصد اين محور ارتباطي كه در ارتفاعات سلسله جبال البرز تا منطقه لوشان  مازندران قرار دارد از كوه، سنگ و صخره تشكيل شده است و تاكنون 5/2 كيلومتر از اين راه صعبالعبور بازگشايي شده  است. وي خاطرنشان ساخت: احداث اين محور ارتباطي كه از آرزوهاي ديرينه مردم الموت است اين منطقه رااز بن بست  خارج مي كند. معاون عمران و صنايع روستايي سازمان جهاد سازندگي استان قزوين با اشاره به اينكه در طول اين محور ارتباطي چشم اندازهاي طبيعي زيبا و مراكز توريستي قرار دارد گفت: همچنين احداث اين راه از طرف استان مازندران  و توسط سازمان جهادسازندگي استان به طول 15 كيلومتر از منطقه تنكابن نيز شروع شده است. 
