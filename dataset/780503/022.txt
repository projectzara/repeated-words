 باكاهش تقاضاي كاذب آهن آلات واشباع بازار با موافقت  وزير معادن وفلزات واردات آهن آلات تا پايان سال جاري  آزاد اعلام شد.  پيش از اين كميته واردات وزارت معادن وفلزات با ورود آهن آلاتي كه تا31 شهريور سال جاري وارد گمركات كشور شوند، موافقت كرده بود. مصطفي موذن زاده مديرعامل شركت  ملي فولاد در گفت وگوي اختصاصي باخبرگزاري جمهوري اسلامي  افزود: بخشنامه آزادي واردات آهن آلات تاپايان سال جاري  در روزهاي آينده به وزارت بازرگاني و گمرك ابلاغ مي شود.  وي اضافه كرد: در سه ماهه اول امسال 260 هزار تن  آهن آلات وارد كشورشده است، كه بخشي از آن ورق گالوانيزه  بود. گمرك ايران اعلام كرد: ارزش كل صادرات غير نفتي كشور در سه ماهه اول سال جاري بالغ بر 817 ميليون دلار بود كه  سهم محصولات فولادي آن 7/9 درصد بود.  موذن زاده گفت: صادرات محصولات فولادي از سوي واحدهاي  توليدي صورت مي گيرد و شركت ملي فولاد ايران سياستگذاري  اين امر را بر عهده دارد. وي تاكيد كرد: از صدور محصولاتي كه مورد نيازعموم باشد جلوگيري مي شودهرچند كه  در بازار جهاني اين امر به ضرر صادركننده باشد.  موذن زاده در زمينه وضعيت توليد تيرآهن در داخل كشور گفت: براي توليدتيرآهن مشكل خاصي نداريم، و توليد به  اندازه مصرف در بازار داخل وجوددارد همچنين با عرضه  مستقيم به قيمت هاي مصوب، بهاي تيرآهن در بازاركنترل  مي شود وي يادآور شد: در حال حاضر قيمت تيرآهن در بازار داخل كشور تفاوت چنداني با قيمت هاي مصوب ندارد و در بعضي از موارد تيرآهن هاي سنگين زير قيمت مصوب مورد معامله قرار مي گيرد موذن زاده افزود: مشكل ميلگرد و ورق نيز با راه اندازي كارخانجات جديد در سال جاري و آينده برطرف خواهد شد. وي خاطرنشان ساخت: تقويت  تعاوني هاي آهن فروشان در سطح كشورو تداوم توزيع مستقيم  براي كنترل قيمت تيرآهن از برنامه هايي است كه در سال جاري دنبال مي شود.  همچنين براي جلوگيري از هرگونه سوء استفاده براساس  توافق به عمل آمده با وزارت بازرگاني، فقط به كساني كه  داراي كد اقتصادي هستند آهن آلات فروخته مي شود و متقاضيان آهن آلات نمي توانند ازكداقتصادي ديگران  استفاده نمايند. 
