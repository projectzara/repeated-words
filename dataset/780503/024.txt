 سازمان خوار و بار جهاني فائو، براي جبران خسارت  خشكسالي حدود چهارصد هزار دلار به استان گيلان اختصاص  مي دهد.  دو تن از نمايندگان سازمان خوار و بار جهاني، در نشستي  با كارشناسان كشاورزي و تني چند از مسئولان استان در محل  استانداري گيلان موافقت كردند تا اين سازمان به  آسيبديدگان از خشكسالي در گيلان كمك كند.  نمايندگان فائو تصريح كردند، سازمان خواروبار جهاني براي  كاهش ميزان خسارت و جبران قسمتي از آن آمادگي دارد تا براي خريد تجهيزاتي از قبيل پمپ، لوله و ساير امكانات به  ارزش چهارصد هزار دلار اقدام كند. اين مقدار هفت هزار هكتار از شاليزارهاي استان را از خطر نابودي نجات خواهد داد. به گفته نمايندگان فائو اين كمكها تا دو يا سه هفته  ديگر در اختيار مسئولان استان گيلان قرار مي گيرد.  هم اكنون بيش از 92 هزار هكتار از شاليزارهاي استان  گيلان در معرض خشكسالي قرار دارد و از اين مقدار بيش از پنجاه هزار هكتار بين بيست تا پنجاه درصد و افزون بر سي هزار هكتار نيز بالاي پنجاه درصد خسارت ديده اند تاكنون نيز يازده هزار و شصت هكتار از زمينهاي شاليكاري  گيلان به كلي نابود شده است. 
