 سال هاست كه بحث برنج، برنجكاران و مشكلات مربوط به  توليد، فروش و عرضه اين محصول پرمصرف به مردم، مطرح  مي باشد. شاليكاران مي گويند سود اصلي محصولي را كه با تحمل رنج و تلاش بسيار عمل مي آورند عايد آنها نمي شود،  بلكه بيشتر واسطه ها و دلالان از اين ميان نصيب مي برند.  برخي كارشناسان براين باورند كه با توجه بخش قابل توجه  اراضي زير كشت برنج در ايران كه به صورت قطعات كوچك در آمده است و همچنين قيمت تمام شده محصول برنج، براي  بسياري از كشاورزان كشت اين محصول مقرون به صرفه  نمي باشد، اما برنج ايراني با ذائقه، فرهنگ و بسياري از آداب و سنن ملت ما گره خورده است، به همين دليل وقتي  مي شنويم، طي سه دهه بسياري از شاليزارها تبديل به ويلا شده اند، تاسف مي خوريم. در اين ميان دولت هم بايد حافظ منافع برنجكاران باشد و هم برنج مورد نياز جامعه را از راههاي ممكن، ازجمله واردات اين محصول از خارج تامين كند.  افزايش جمعيت ايران و تغيير الگوي مصرف و موارد پيش  گفته، مشكلات مربوط به برنج را دامن زده است. همچنان كه  در اين گزارش آمده است، مجلس شوراي اسلامي تاكنون موفق  به حل اين مشكل در جهت تامين حقوق شاليكاران و مصرف كنندگان نشده است. در بخش پاياني اين گزارش نظرات  چندتن از برنجكاران، يك كارشناس و همچنين يكي از خريداران عمده را كه دربرگيرنده راه حل هايي براي حل اين  معضل مي باشد نيز مي خوانيد.  در ادامه مذاكرات مجلس شوراي اسلامي، خريد توافقي برنج  از سوي نمايندگان مجلس شوراي اسلامي به تصويب مي رسد،  اما بخش دوم اين طرح يعني تامين اعتبار لازم همچنان مبهم  و نامشخص مي ماند.  در 24 خرداد ماه 1377، ضمن اعلام وصول طرح اصلاح بند 5"  تبصره 28 قانون بودجه سال 1377 كل كشور، تصويب آن با قيد دو فوريت مطرح مي گردد. در اين جلسه ازجمله گفته  مي شود كه كشاورزان شاليكار وقتي برنج را درو مي كنند حداكثر تا يك ماه اين برنج در دستشان است. يعني اگر پايان شهريور را پايان فصل درو بدانيم، حداكثر تا پايان  مهرماه محصول در دست كشاورز است، توان توليدكننده و كشاورز آن اندازه نيست كه بتواند محصولش را نگهدارد،  زيرا از بانك وام گرفته، در بازار سلف خران برنج خود را پيش فروش كرده و درواقع بايد بدهكاري خودش را بپردازد.  اما برمبناي سياست هاي وزارت بازرگاني برنج كوپني هم در همان زمان اعلام مي شود و مصرف كنندگان واقعي كه بايد از توليدكنندگان واقعي برنج بخرند، برنج كوپني مي گيرند و برنج در دست توليدكنندگان موجب سوءاستفاده دلالان مي شود.  نمايندگان مخالف طرح دو فوريتي نيز استدلال كردند كه  بايد كشاورزان از اين مصوبه بهره مند شوند و سرانجام با حضور 196 نفر از نمايندگان مجلس راي گيري انجام و طرح  دوفوريتي اصلاح تبصره 28 قانون بودجه سال 77 تصويب مي شود.  در روز 26 خردادماه 77 مجلس كار رسيدگي به طرح دوفوريتي  را در دستور كار قرار مي دهد، اما با سلب دوفوريتي طرح،  رسيدگي به آن به صورت عادي به جلسات آينده موكول مي گردد و سرانجام در روز 22 آذرماه، لغو محدوديت واردات برنج در مجلس به تصويب مي رسد. اما اكنون كه 7 ماه از تصويب كليات طرح سپري شده، هنوز در مورد جزئيات آن هيچگونه  تصميم گيري نشده است.  به اين ترتيب در مورد مشكل برنج به گونه اي كه پاسخگوي  دسترنج شاليكاران و قيمت متعادلي براي مصرف كننده باشد،  هنوز توفيقي حاصل نشده است.  " محمود روشني "مروج بازنشسته كشاورزي كه از نزديك با مسايل برنج و برنجكاران آشنايي دارد، مي گويد: "مسئله  برنج در كشور ما سواي نوساناتي كه در قيمت آن پديد مي آيد از لحاظ كاشت و برداشت در اراضي كنوني محتاج  رسيدگي دقيق تري است. درواقع در اراضي محدود و كم بازده  كشت برنج مقرون به صرفه نمي باشد و با توجه به تاثيرات  اقليمي كه امسال شاهد آن بوديم، احتمال وقوع زيان هاي  سنگين براي شاليكاران وجود دارد. اما در مناطقي كه كشت  برنج در اراضي وسيع تر و با بازدهي بيشتر و بالاتر وجود دارد، مي توان تصميمات جدي تري اتخاذ كرد. واقعيت اين  است كه بسياري از شاليكاران در ايران به دليل نداشتن  پشتوانه مالي كافي، خواهي - نخواهي مجبور مي شوند، برنج  خود را هرچه زودتر عرضه كنند. در اينجا اگر دولت  به عنوان خريدار عمده وارد ميدان شود و باخريد تضميني  محصول برنج به كمك اين قبيل برنجكاران بشتابد، بخشي از مسئله حل مي شود، اما همچنان كه تجربه شده است دولت از يك سو بايد در فكر تامين برنج مورد نياز مردم به  قيمت هاي عادله باشد و از سوي ديگر، منافع برنجكاران را نيز درنظر داشته باشد. نوسان قيمت به دلايل گوناگون و گراني برنج كه اكنون غذاي اصلي دوم مردم محسوب مي شود ايجاب مي كند كه به فكر واردات برنج هم باشيم. اما مهم ترين نكته آن است كه توازن ميان خريد محصول داخلي و واردات برنج ايجاد شود تا در اين ميانه برنجكاران متضرر نشوند و سود حاصله از دسترنج آنان نصيب سلف خران و دلالان نشود. " " منصور اسماعيل زاده "برنجكار گيلاني مي گويد: اساسا"  بحث درباره مشكلات برنج در سال جاري كه كم آبي لطمه جدي  به اين محصول وارد كرده است چندان جايي ندارد، اما اگر بخواهيم ما نگاهي به گذشته و تجربه هايي كه در اين زمينه  داشتيم، به صورت كلي به فكر حل مشكل برنج باشيم بايد اين  مساله را به صورت ريشه اي حل كنيم. يعني بياييم، قيمت  تمام شده برنج را در سر زمين حساب كنيم و از همين نقطه  براي حفظ منافع برنجكار و مصرف كننده كه اكثريت جامعه را تشكيل مي دهند چاره انديشي كنيم به نظر من، بخشي از ابتكار عمل در مورد قيمت برنج الان در دست دلالان است،  اگر اين ابتكار عمل دراختيار دولت قرار بگيرد، آنها ديگر قدرت مانور به ضرر مصرف كننده را ندارند كه درنتيجه ضرر و زياني هم متوجه ما برنجكاران بشود.  " رسول قديري "برنجكار ديگر منطقه رودسر نيز خواستار توجه  و حمايت بيشتر دولت از برنجكاران مي باشد و مي گويد: "ما با واردات برنج مخالف نيستيم، چون در خيلي از مواقع  محصول داخلي پاسخگوي نياز مردم نيست، اما در مورد واردات  بايد طوري عمل شود كه دودش به چشم برنجكاران نرود. ما هم  از آحاد ملت هستيم ما راضي به ضرر مصرف كننده نيستيم،  اما نبايد ضرري هم متوجه ما شود كه بيشترين زحمت و تلاش  را بر دوش داريم. ".  " زارعي "از فروشندگان عمده برنج دربازار تهران مي گويد:  " اينكه همه كاسه كوزه ها بر سر خريداران و واسطه هاي  برنج شكسته شود، منصفانه نيست، خريد برنج مربوط به امروز نيست، از زمان رواج پيدا كردن برنجكاري در ايران، عده اي  آن را كاشته اند و عده اي نيز فروشنده بوده اند. من اين  حرفه را از پدرم به ارث برده ام. خوب به خاطر دارم كه در آن زمان، حدود 40 سال پيش، روابط خريداران برنج با شاليكاران براساس حفظ منافع دوطرف برقرار بود حتي اتفاق  مي افتاد كه يك شاليكار، به دليل سيل يا خشكسالي از هستي  ساقط مي شد و پدرم به او كمك مي كرد. اما حالا روابط به  روال سابق نيست، به نظر من، دست هايي وارد معاملات برنج  شده است كه كمتر به اين منافع دوسويه توجه دارند و همين ها به بازار برنج لطمه زده اند. به عبارتي هر كس كه  يك مقدار نقدينگي داشته باشد، به فكر تجارت برنج بيفتد،  صحيح نيست، زيرا خريد و تجارت برنج هم فوت و فن خودش را دارد، تجار اصيل برنج خوب مي دانند كه اگر برنجكار ضرر كند و يا به اصطلاح بسوزد، زيانش متوجه تاجر هم مي شود،  يعني اگر اعتمادي كه ميان دو طرف وجود دارد از ميان برود،  نفعي عايد هيچكس نخواهدشد. " وي پيشنهاد مي كند كه وزارت بازرگاني، وزارت كشاورزي و مجلس ازطريق رايزني با شاليكاران و فروشندگان عمده برنج  ضوابطي را براي حفظ منافع عادلانه از مرحله كشت تا عرضه  در خرده فروشي ها درنظر بگيرند كه در اين ميان كسي توان  و يا فرصت احتكار و گرانفروشي را نداشته باشد. وي  مي افزايد: اكنون بسياري از شاليزارهاي شمال ايران كه  روزگاري در آنها محصول خوب برنج عمل مي آمد تبديل به  ويلا شده اند، اگر شاليكاران متضرر شوند، بايد شاهد ادامه اين تغيير و تبديل تلخ و دردناك باشيم. اما اگر ضوابط روشن و شفافي براي حفظ منافع برنجكاران تا سطح  مصرف كنندگان كم درآمد وجود داشته باشد، ضمن حفظ اين  زراعت مفيد، مي توانيم با مشكلات كنوني هم مقابله كنيم.  * افزايش جمعيت  تغيير الگوي مصرف كه برنج را به صورت غذاي اصلي بسياري  از خانواده هاي ايراني درآورده است و همچنين افزايش  جمعيت كشور، مصرف اين محصول را در مقايسه با دو دهه پيش  چندين برابر افزايش داده است. تقاضاي روزافزون برنج دولت  را ملزم مي سازد كه به طريق ممكن پاسخگوي اين نياز عمومي  باشد. درنتيجه وقتي به هردليل عرضه برنج كاهش مي يابد و يا قيمت اين محصول در بازار بالا مي رود، بحث خريد برنج  از خارج مطرح مي شود و اين روال سالهاست كه ادامه دارد.  اما نكته مهم همچنان كه كارشناسان مطرح مي كنند، در نظر گرفتن منافع ملي است. يعني زمان خريد برنج از خارج و عرضه آن در بازار مصرف بايد به گونه اي تنظيم شود كه  زياني را متوجه برنجكاران نكند و همچنين ميزان خريد برنج  از خارج بايد داراي سقف مشخصي باشد تا برنجكاران داخلي  متضرر نگردند. 
