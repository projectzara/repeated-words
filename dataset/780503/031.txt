 گروه ورزشي: كنفدراسيون فوتبال آسيا كه همچنان اميدوار به افزايش سهميه آسيا در جام جهاني 2002 ميلادي است  اعلام كرد پس از نشست لوس آنجلس مطلب تازه قابل طرحي  براي خبرنگاران ندارد.  اين كنفدراسيون كه مقرش در كوالالامپور پايتخت مالزي است،  در بيانيه اي كه روز شنبه انتشار داددرخواست  خبرنگاران براي گفت وگوي مطبوعاتي با پيتر ولاپان دبيركل  كنفدراسيون فوتبال آسيا در اين باره را به بعد موكول  كرده است. نمايندگان كشورهاي آسيايي كه به 5/4 سهميه  اختصاص يافته براي آسيادر جام جهاني 2002 ميلادي كه 3 سال ديگر به طور مشترك در ژاپن و كره جنوبي برگزار مي شود معترض هستند نشست اخير فدراسيون بين المللي  فوتبال فيفا درلوس آنجلس آمريكا را به نشانه اعتراض ترك  و تهديد به كناره گيري از اين جام كردند. فيفا كه پيشتر تنها 2 سهميه به جز ژاپن و كره جنوبي ميزبانان جام  جهاني به ديگر كشورهاي آسيايي اختصاص داده بود با اعتراض  نخست كنفدراسيون فوتبال آسيا مقرر كرد تيم سوم آسيا با تيم پانزدهم اروپا ديدار و برنده آن ديدار به جام جهاني  راه يابد آسيايي ها به اين تصميم فيفا نيز اعتراض كرده و خواهان يك سهميه كامل هستند. كنفدراسيون فوتبال آسيا با تصريح اين نكته كه پس از نشست لوس آنجلس تصميم تازه اي  درباره سهميه آسيا و يا چگونگي كناره گيري آسيايي ها از جام جهاني آينده گرفته نشده است اعلام كرده هرگونه تصميم  تازه اي را به آگاهي رسانه هاي گروهي مي رساند. 
