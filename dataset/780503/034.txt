 دولت خودگردان فلسطين ديروز طي بيانيه اي اعلام كرد:  اجراي قرارداد واي ريور توسط اسرائيل آزمايشي واقعي براي  روند صلح به شمار مي رود.  به گزارش خبرگزاري فرانسه از غزه، رهبري فلسطين در بيانيه اي پس از نشست هفتگي كابينه فلسطين اعلام كرد:  اسرائيل بايد درك كند اجراي كامل قرارداد واي ريور آزمايش واقعي روند صلح محسوب مي شود.  در اين بيانيه همچنين پايان بخشيدن به شهرك سازي در اراضي فلسطيني كه با اراده دولت جديد اسرائيل براي صلح  همخوان نيست و دخالت آمريكاواروپا در روند صلح براي  تضمين موفقيت آن، ضروري شمرده شده است.  كابينه فلسطين همچنين تصميم گرفته تا ماموريت ناظران  بين المللي مستقر در الخليل را به مدت شش ماه تمديد كند.  در قرارداد واي ريور خروج 13 درصدي اسرائيل از كرانه  باختري پيش بيني شده است، اما تنها بخش كوچكي از عقبنشيني آغاز و بقيه آن توسط بنيامين نتانياهو نخست وزير پيشين اسرائيل متوقف شد. "ايهود باراك " نخست وزير جديد اسرائيل قرار بود امروز با ياسر عرفات  رئيس حكومت خودگردان فلسطين ديدار و پيشنهاد كند كه در مرحله نخست تنها بخشي از عقبنشيني صورت گيرد و بقيه آن  در چارچوب يك قرارداد قطعي انجام شود، اما مرگ ملك حسن  دوم شاه مغرب سبب شد كه ديدار دوطرف تا آخر هفته به  تعويق افتد. 
