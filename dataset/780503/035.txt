 سويسال اعترافات قبلي خود را پس گرفت  " عبدالله اوجالان "رهبر كردهاي تركيه گفت: "جواد سويسال " كه اوايل هفته گذشته توسط نيروهاي امنيتي تركيه دستگير شد شخص مهمي در حزب كارگران كردستان نبوده است.  به گزارش خبرگزاري فرانسه از استانبول، اوجالان در بيانيه اي كه توسط وكيل وي اعلام شد، گفته است: سويسال  آنگونه كه مطبوعات مدعي هستند شخص مهمي نيست.  مقامهاي تركيه سويسال را مرد شماره 2 حزب كارگران  كردستان در اروپا توصيف كرده اند در حالي كه اين حزب مدعي است وي فقط يك عضو عادي در حزب بوده است. اين در حالي است كه جواد سويسال در دادگاه امنيت دولتي آنكارا تمامي اعترافات قبلي خود راانكار كرد و گفت: هرآنچه  پيشتر گفته ناشي ازترس بوده است. وي به رييس دادگاه گفت  هيچ يك از اعترافات قبلي خود را قبول نداردزيرا اين  اعترافات در جو وحشت، ارعاب و با زوراخذ شده است. سويسال  افزود وي از ترس نيروهاي امنيتي واطلاعاتي تركيه هر آنچه  كه آنها به وي ديكته كردند، قبول وامضاء كرده است.  به نوشته مطبوعات ديروز تركيه باپذير ش ادعانامه  دادستان دادگاه امنيت دولتي آنكارا از سوي رييس دادگاه،  جواد سويسال به اتهام خيانت به وطن به زندان مركزي  آنكارا منتقل شد. گفته مي شود وي از بيماري يرقان رنج  مي برد و اين احتمال وجود دارددوران محكوميت خود را در بيمارستان زندان سپري كند. از سوي ديگر" رجب طيب اردوغان " شهردارسابق واسلامگراي استانبول ديروز بعد ازچهار ماه  حبس، از زندان آزادشد. وي كه شهردار استانبول از حزب منحله رفاه بود، سال گذشته به اتهام آنچه كه تحريك مردم  عنوان شد از سوي مراجع قضايي تركيه به ده ماه زندان و عزل ازسمت شهرداري، محكوم گرديد. اردوغان طي يك سخنراني  دراستان كردنشين سييرت گفته بود مساجد، پادگانها،  مناره ها سرنيزه ها و موءمنين سپاهمان هستند طبق قوانين  جاري اردوغان به مدت 5 سال قادر به انجام فعاليت هاي  سياسي نيست اردوغان بعد از آزادي به خبرنگاران گفت قصد دارد براي مدتي به آمريكا عزيمت كند. 
