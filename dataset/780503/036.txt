 اعضاي شوراي امنيت سازمان ملل پيش نويس قطعنامه اي را آماده كرده اند كه طبق آن سازمان ملل 90 ناظر نظامي به  جمهوري دموكراتيك كنگو اعزام خواهدكرد. به گزارش ايرنا،  رئيس مالزيايي شوراي امنيت گفت، متن اين پيش نويس آماده  شده و بزودي از تصويب شوراي امنيت خواهد گذشت.  منابع سازمان ملل گفتند، دولت بيل كلينتون رييس جمهوري  آمريكا بايدبراي اعزام نيرو به هر كشوري كنگره را از 15 روز قبل در جريان پيشنهادخود بگذارد و در نتيجه راي مثبت  آمريكا به حدود سه هفته وقت نياز دارد.  بر اساس قطعنامه اي كه پيش نويس آن تهيه شده نيروي ناظر كه به جمهوري دموكراتيك كنگو اعزام خواهد شد اطلاعاتي  تهيه مي كند تا در صورت امضاي پيمان صلح در اين كشور از سوي همه طرف ها، سازمان ملل با يك نيروي حافظ صلح در جمهوري دموكراتيك كنگو حضور داشته باشد.  شش كشور آفريقايي كه به نحوي در جنگ داخلي جمهوري  دموكراتيك كنگو درگيربودند روز 19 تير ماه در لوزاكا موافقتنامه آتش بس را امضا كردند.  رواندا و اوگاندا كه حاميان شورشيان هستند و لورن كابيلا رئيس جمهوري كنگوكه مورد حمايت آنگولا، زيمبابوه و ناميبيا است امضاكنندگان اين توافقنامه هستند. شورشيان  جمهوري دموكراتيك كنگو به دليل اختلافات داخلي نتوانستند اين توافقنامه را امضا كنند. 
