 نشست دو روزه وزراي خارجه كشورهاي عضو اتحاديه جنوب شرق  آسيا، آ سه. آن ديروز در سنگاپور آغاز به كار كرد.  به گزارش شبكه خبري سي. ان. ان، مسائل اقتصادي و امنيتي  محورهاي عمده گفتگوها در اين نشست را تشكيل مي دهند. بر اساس اين گزارش كشورهاي عضو قرار است چگونگي خروج از بحران اقتصادي شديد سالهاي اخير را مورد بررسي قرار دهند و در اين زمينه برخي جنبه هاي تحولات اقتصادي خارج از حوزه آ. سه آن مورد بررسي و توجه قرار مي گيرد، از جمله  سرعت انجام اصلاحات اقتصادي در ژاپن و سرعت رشد اقتصادي  در چين كه هر دو عوامل بسيار مهمي در ميزان رشد اقتصادي  كشورهاي عضو محسوب مي شود.  در زمينه امنيتي محور عمده رابطه چين و تايوان است كه  مجددا" تنش آفرين شده است. وزراي خارجه آ. سه آن با انتشار بيانيه اي از سياست "چين واحد" حمايت خواهند كرد:  مسئله مالكيت چند جزيره در درياي چين كه مورد ادعاي چهار كشور عضو آ. سه. آن و همچنين چين و تايوان است موضوع ديگر اين مذاكرات را تشكيل مي دهد.  مادلين آلبرايت وزير خارجه آمريكا نيز براي ديدار با همتاهاي آسيايي خود در حاشيه اجلاس آ. سه. آن ديروز وارد سنگاپور شد.  انتقال مسالمت آميز قدرت در اندونزي و وضعيت حقوق بشر در ميانمار از جمله موضوعات مورد بحث آلبرايت با وزراي  eخارجه كشورهاي عضو آ. سه. آن خواهد بود. 
