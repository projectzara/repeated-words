 به انگيزه درگذشت پروفسور اعلاخان افصح زاد و كتاب در دست انتشارش، "نقد و بررسي آثار و شرح احوال جامي "    جستارگشايي: ادبيات كهن ايران مملو و سرشار از پند و حكمتهاي اخلاقي است و نكته هاي ظريف و لطيف و روحنوازي  را درخود مستتر دارد كه غور و تفحص در آنها آدميان را به  منازل متعالي اخلاقي سوق مي دهد. ازجمله اين اديبان،  نورالدين عبدالرحمان جامي است كه مجموعه تاليفات و تصنيفات وي خود دهها كتاب و رساله را شامل مي شود.  نوشته زير بخشي از كتاب دردست انتشار پروفسور اعلاخان  افصح زاد اديب و عرفان پژوه تاجيكي است كه با عنوان "نقد و بررسي آثار و شرح احوال جامي "و در ادامه انتشار ساير آثار جامي، قرار است از سوي دفتر نشر ميراث مكتوب به چاپ  برسد.  استاد افصح زاد اهتمامي خاص به تصحيح آثار جامي ورزيده  است و تاكنون توانسته "ديوان جامي "،" مثنوي هفت اورنگ "، " رسائل جامي "و نيز بهارستان اين اديب كهن را با استفاده  از بهترين و كهن ترين نسخه هاي موجود تصحيح انتقادي  نمايد. متاسفانه در آخرين لحظاتي كه اين نوشته فراهم  مي آمد، باخبر شديم اين محقق گرانمايه روي در نقاب خاك  كشيده و دعوت حق را لبيك گفته است. ضمن تسليت درگذشت آن  زنده ياد به جامعه فرهنگي ايران و همچنين اهل انديشه و فكر تاجيكستان و با سپاس از" دفتر نشر ميراث مكتوب" كه  بخشي از اين اثر محققانه را باعنوان "انديشه هاي اخلاقي  جامي" دراختيار گروه معارف قرار دادند، توجه شما خوانندگان عالي مقام را به اين نوشتار جلب مي نماييم.  گروه معارف  چون شخص پيشقدم، متفكر انسان دوست و معلم اخلاق حميده و آداب پسنديده، عبدالرحمان جامي قباحتهاي جامعه ستمگر و نقصانهاي معنوي افراد بشر را همچون سرچشمه هاي بدي كه  با راه نصيحت، ترغيب صفتهاي خوب و مذمت خصلتهاي بد مي خواهد كه در رواج اخلاق حميده و بركندن ريشه اخلاق  رذيله آدمان كمكي رساند. در اين راه دوام دهنده عنعنه و سنتهاي انساندوستانه رودكي، فردوسي، ابوعلي سينا،  ناصرخسرو، نظامي، سعدي و جلال الدين رومي بوده، از تمامي  ايجاديات او راجع به تمام نكته هاي بالا مي توان مثالهاي  برجسته آورد. جامي به وسيله پروردن صفتهاي نيك و برهم  دادن و دورانداختن صفتهاي زشت در وجود شخص، مي خواست كه  انسان كامل را به وايه رساند. وي در اين راه قبل از همه  و پيش از همه - موافق معيار اخلاقي اهل فتوت - آزادي  باشعورانه و آگاهانه شخصيت را ترغيب مي كند كه نمونه  عالي اين فكر در قطعه زيرين(از ديوان نخستين)درج يافته  است:  به دندان رخنه در پولاد كردن  به ناخن راه در خارا بريدن  فرو رفتن به آتشدان نگونسار به پلك ديده آتشپاره چيدن  به فرق سر نهادن صد شتر بار ز مشرق جانب مغرب دويدن  بسي بر جامي آسانتر نمايد ز بار منت دونان كشيدن  در سبحتالابرار حكايتي آورده مي شود كه در آن اخلاق اهل  محنت و با دسترنج خود طعمه ناچيزي به دست آورده، روز گذرانيدن اين گروه و در عين حال آزاد بودن و از كسي منت  نكشيدن ستايش مي يابد، از خدمت شاه را كرده در زير ننگ و عار بار بندگي روحي را كشيدن به زحمت سخت تن داده، آزاد بودن بالا گذاشته مي شود.  شبلي نعماني در جلد پنج كتاب خود شعرالعجم(فصل "شاعري  اخلاقي")چنين نقلي را مي آورد كه فكر درباره آزادي شخص  رانده ما را تقويت مي دهد:  " جامي حكايت مي كند كه - مي نويسد شبلي نعماني - پيري هيزم  مي شكست و خدا را متصل شكر مي كرد كه وي را عزيز و گرامي  داشته است شخصي كه در آنجا حاضر بود، ايراد كرد و گفت:  اين چه عزتي است كه خدا به تو داده؟ در جواب گفت: كدام  عزت بالاتر از اين مي شود كه من ملازم و خادم كسي نيستم ".  يعني در اينجا برابر ترغيب حذر جستن از ملازمي و نوكري،  غايه و نظريه با محنت حلال روز گذراندن تلقين كرده  مي شود. عين همين فكر در" حكايت آن از قافله حاجيان دور افتاده با آن پير زال در باديه قناعت بر قدم توكل  ايستاده" كه در خردنامه اسكندري درج يافته است، تكرار مي يابد. پيرزني كه در بيابان با گياهان بدمزه و حشرات  روزش را مي گذراند، به سوءال آنكه چرا به شهر يا دهي روي  نمي آورد، چنين جواب مي دهد:  بگفتا كه هر جاي شهر و ده است  يكي سفله بر خلق فرمانده است  قناعت نمودن به ناكام و كام  بدين ناگوار آب و ناخوش طعام  ازان به كه بهر شكم، بخردي  بود زير فرمان همچون خودي  در سبحتالابرار گفته مي شود:  نان خود با تره و دوغ زني  به كه از خوان شه آروغ زني  همه اين پارچه هاي شعري و نقل آورده شده، گفتار سعدي  بزرگوار" به دست آهك تفته كردن /خمير به از دست بر سينه  پيش امير" را چون طلب جوانمردي به خاطر مي آورد. جامي  نيز مثل سعدي خدمت براي شكم و حرص و جاه، يعني در بين  خدمت غرضناك در نظر سفلگان و دونان و خدمت مردم، حاجت  برآري مردم و مددگار حاجتمندان بودن فرق مي گذارد، هر قدر او خدمت نوع اول را با نفرين محكوم نمايد، با حرارت  خاصي خدمت نوع دويم را مي ستايد و آن را بهترين و عاليترين صفت انساني حقيقي مي شمارد و در بسيار شعرهايش  خدمت كردن به مردم و نفع رساندن به خلق را مايه حيات  انساني مي داند. چنين سطرهاي چهل حديث او چون حكمت  روزگار ورد زبانهاست:  اي كه پرسي كه بهترين كس كيست  گويم از قول بهترين كسان  بهترين كس كسي بود كه ز خلق  بيش باشد به خلق نفع رسان  در عقد بيست و پنجم سبحتالابرار كه در فتوت كه بار خود از گردن خلق نهادن است و زير بار خلق ايستادن نام دارد،  جامي باز هم به مسئله خدمت خلق پرداخته با يك جوش و خروش  فوق العاده آدمان را به اين امر شريف مي خواند و پند مي دهد:  شمع شو شمع كه خود را سوزي  تا به آن بزم كسان افروزي  با بد و نيك نكو كاري ورز شيوه ياري و غمخواري ورز ابر شو تا كه چون باران ريزي  بر گل و خس همه يكسان ريزي  عبدالرحمان جامي خود را در اين راه بزرگترين نمونه عبرت  بوده، او با پول خود مدرسه و پل و مانند اين بناهاي حسنه  ساخته،- چندين كس را با دارايي خود به خواندن واداشته،  براي پيشرفت علمي و ايجادي شان كمك رساند. همچنان علي  صفي نقل مي كند:  " مي فرمودند كه به همه گدايان و سائلان شفقت و مرحمت  مي بايد نمود و لقمه از بد و نيك دريغ نمي بايد داشت " به همين طريق عبدالرحمان جامي تحمل كردن بار و رنج خلق  را بزرگترين سعادت انساني مي شمارد، كه اين نوع نيكي و نكوكاري است. ترغيب نيكي و نكوكاري كه جامي آن را با يك  شور و شوق فوق العاده تشويق مي كند، در ادبيات فارس و تاجيك سنتهاي قديمي داشته، نقش بارز آن را در ايجاديات  رودكي، ابوشكور بلخي، فردوسي، ناصرخسرو، سنايي، نظامي،  عصار و سعدي مشاهده نمودن ممكن است. جامي در اين راه  دوام دهنده سنتهاي بي دريغ آن خداوندان سخن است. به  عقيده جامي كه همه خصلتهاي انسان را در زير مفهوم نام  نيك جمع بست مي نمايد، براي نام نيك را گرفتن شخص بر ضم  داشتن هنر و دانش، كسب و كار و قابليت محنتي، بايد راستي  " راست رو، راست كه سرور /باشي در حساب از همه برتر باشي " ادب،" مايه دولت ابد ادب /است پايه رفعت خرد ادب است "، پاكي" بنده ام پاك روي را كه در اين دير /كهن تا زيد پاك  زيد، چون برود پاك رود"، صدق "صدق اكسير مس هستي /توست  پايه افراز فرودستي توست "، حلم "حلم كشتي و غضب توفان  /است صاحب حلم چو كشتيبان است. زور توفانش چو كشتي /شكند موج توفان به هلاكش فكند" و امثال اين را پيشه كند. در اين جاده هميشه براي پيشروي در جدال بودن واجب است(قانع  نشوي به هر چه /يابي از خوب به خوبتر شتابي). سزاوار توجه است كه جامي زبان را به نكوهش عادت گشاده، از آن  رهايي يافتن را سعادت حقيقي مي شمارد:  سعادت خواهي از عادت گذر كن  كه ترك عادت است اصل سعادات  جامي در بهارستان تن صحت و سالم، خاطر جمع، رزق فراخ،  دوست مهربان و فراغت را موجب زندگاني خوشي مي داند:  " پنج چيز است كه بر هركس دادند، زمام زندگاني خوش در دست  او نهادند: اول صحت بدن، دويم ايمني، سيم وسعت رزق،  چهارم رفيق شفيق، پنجم فراغت. هركه را از اين محروم  كردند، در زندگاني خوش به روي وي بربستند. قطعه:  به پنج مي رسد اسباب زندگاني خوش  به اتفاق حكيمان شهره در آفاق  فراغ و ايمني و صحت و كفاف معاش  رفيق خوب سير، همدم نكو اخلاق  چون سخن از رفاقت و ياري رفت، تاكيد بايد كرد كه جامي از بزرگترين و فعال ترين ترغيبكنندگان دوستي و رفاقت صميمي  بوده، در تمام دوره هاي ايجاديش اين موضوع را با رنگ و تابشهاي گوناگون مرغوب ترنم مي كند. در دفتر اول  سلسلتالذهب فصل كلاني را به اين موضوع مخصوص گردانده،  گشته و برگشته و پياپي صدق را ترغيب نموده، آشنايي را روشنايي مي نامد" شد بر من آن سر روشن كه /باشد در آشنايي صد روشنايي "دوستي را از برادري خوني بالاتر مي گذارد و در سلامان و ابسال چنين حكايت مشهور را مي آرد:  گفت با دانشوري آن ساده مرد كاي به دانش نزد هر آزاده فرد!  باز كن زين نكته پوشيده پوست  كه برادر به بود يا يار و دوست !  گفت: نبود پيش دانا هيچ چيز زان برادر به كه باشد يار نيز اما جامي ياري را مي پسندد كه نه تنها هنگام راحت شريك  عيش و عشرت، بلكه هنگام مصيبت، تنگدستي و مشكلي غمخوار و مشفق باشد. وي هر قدر يار غمگسار را ستايش نمايد، يار بد را چون خصم جاويداني كه از مار بد هم بدتر است، محكوم  مي كند برابر تلقين صفتهاي نيك، جامي از جهل "بادي كه ز ناي جهل /خيزد در ديده عقل خاك بيزد" كه آغاز كل بديهاست  " اگر بودي از جهل هر سينه /صاف برافتادي از خلق رسم خلاف " ، حسد" حاسد ببرد ز جان /شيرين شيريني دوستان ديرين "خشم  و كين "خشم و كين چشم خود را رمد /است نارمنده ز رمد بي خرد است "، طمع "هست زير فلك /گردنده قانع آزاده و طامع بنده "، حرص "گر دو عالم زبر و زير /شود ديده حرص  كجا سير شود؟"، قلابي "امتياز سره و قلب جهان دشوار /است  خاصه وقتي كه به قلاب رسد صرافي "، ريا" از ريا پيشه مجو حاجت كه جودش /عارضيست ميوه كي آرد درخت خشك كز باران تر است؟"، غرور" مخور شراب غرور از صفاي مشرب /عيش كه  سيل خيز حوادث كدورت انگيز است "، مردم آزاري "نيست اندر اصول /دينداري هيچ بدتر ز مردم آزاري "، خودپرستي كه  سرچشمه بديها و جهل است "وارست مي پرست به يك جرعه مي ز /خود بيچاره خودپرست كه هرگز زخود نرست "،" مستي از ميخانه مي زد دست و مي گفت اين /سرود بت پرست از بت برست  و خودپرست از خود نرست "، تابعيت از روي حرص "به مردار جويي چو كركس /مباش گرفتار هر ناكس و كس مباش "، پرخواري  و سيرخوابي و غفلت و مانند اين جهت ها و جنبه هاي خبيثه  اخلاق رذيله دور بودن را ترغيب مي كند. زيرا:  چون شود پر ز آب و نان اشكم  گردد از سينه علم و دانش كم  خود چه دانش بود در آن سينه  كه بود جاي شهوت و كينه  ور بود دانشي، ز جهل كم است  زان كه از بهر فرج يا شكم است  دانش خويش را چو خرج كند بهر شهوات بطن و فرج كند هر كه را بنگري ز دشمن و دوست  قيمت او به قدر همت اوست  هر كه را همت آن بود كه مدام  رودش در درون، شراب و طعام  قسمت او اگر بيفزايد آن بود كز درون برون آيد چه از اين زشتتر بود به جهان  كه طفيل شكم كني دل و جان !  جامي بزرگوار همچون معلم اخلاق در خردنامه اسكندري،  مخصوصا" از شش خصلت بد زيرين: حسد، كينه، حرص، ]ممسكي -  [خست، جاه طلبي، دروغ و بي عدالتي كه به روي حقيقت نقاب مي كشد، را به درجه قانونيت رسانده، دور بودن را تلقين  مي كند. تمام اين عقيده هاي جامي كه سرشت انسان دوستي  دارد، تا حال اهميت خود را از دست نداده اند.  اندرزهاي جامي اغلب با آهنگهاي خطاب و ندا گفته مي شود،  تا كه تاثير بيشتر داشته باشد:  ز آهن دلي بگسل و موم باش  پناه اسيران مظلوم باش  اكثر نصيحتهاي جامي مثل مقال و ضربالمثلها حكمت آميز و عبرت انگيز صدا مي دهند كه در موضوعهاي گوناگون بعضي  آنها را مي آريم:  زيستن چون به كام خصم بود مردن از زيستن بسي بهتر يا:  طفل چون صاحب احسان گردد زود از داده پشيمان گردد ادامه دارد 
