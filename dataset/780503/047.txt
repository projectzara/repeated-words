 گروه شهرستانها: درهمايشي با حضور پژوهشگران و صاحبنظران،  نتيجه دو سال پژوهش و تحقيق سالهاي 75 و 76 در مورد شرايط فرهنگي كردستان امروز در سنندج ارائه مي شود. به  گزارش خبرنگار همشهري در سنندج، در اين همايش كه توسط اداره كل فرهنگ و ارشاد اسلامي كردستان برگزار مي شود،  پژوهشگران نتايج تحقيقات خود را درباره شاخص هاي فرهنگ  عمومي از جمله ويژگي هاي جمعيتي، اجتماعي و اقتصادي،  وضعيت رسانه ها و ميزان بهره گيري از آنها، وضعيت مشاركت  اجتماعي، ميزان رضايتمندي و ارزش هاي اجتماعي نزد مردم،  رفتارهاي مذهبي، شرايط فرهنگي و هنري و رفتارهاي اخلاقي  مردم استان كردستان ارائه خواهند كرد شناخت و معرفي  شاخص هاي فرهنگ عمومي استان كردستان هدف اين همايش اعلام  شده است. 
