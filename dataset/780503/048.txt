 گروه شهرستانها: متاسفانه در روزهاي اخير شاهديم كه اصل  موضوع حمله به كوي دانشگاه تهران در حال فراموشي است.  به گزارش خبرنگار همشهري در تبريز استاندار آذربايجان  شرقي كه در همايش مشترك فرمانداران و بخشداران آذربايجان  شرقي سخن مي گفت افزود: عده اي به نام دفاع از حكومت، انقلاب و رهبري با ذكر مقدس ياحسين(ع)و يازهرا(س)اين  كارها را انجام داده اند و چه ظلم و جفايي بالاتر از اين  كه به نام دفاع از مقدسات برخورد و جنايتي انجام دهيم كه  حتي در دوران طاغوت هم انجام نشده بود.  يحيي محمدزاده با ذكر اين كه حتي اگر رفتار دانشجويان  اشكالاتي داشت باز هم اين نوع برخورد براي نظام، انقلاب و دولت تلخ و زشت است با تاكيد بر ضرورت شناسايي عوامل  آشوبها اظهار داشت: در اين واقعه خشونت دولبه داشت ; لبه  اول آن توسط كساني انجام شد كه به حريم كوي دانشگاه  تهران تجاوز كردند و لبه ديگر نيز توسط كساني به كار گرفته شد كه با سوءاستفاده از موقعيت به آشوبها و درگيريهاي خياباني دامن زدند، هر دو اينها با تقويت  يكديگر قصد مقابله با نظام، رهبري و دولت را داشتند.  استاندار آذربايجان شرقي آشوبهاي اخير را توطئه اي براي  متوقف كردن برنامه هاي توسعه سياسي دولت خواند وبر ضرورت  ايجاد آرامش، عدم خشونت و ريشه يابي عوامل فتنه تاكيد كرد. 
