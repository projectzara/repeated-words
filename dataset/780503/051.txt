 * دغدغه آقاي خاتمي دغدغه همه مردمي است كه قانون  برايشان حقوق اجتماعي قائل شده است  گروه شهرستانها: همه آنهايي كه به قانون اساسي پايبندند از حقوق برابر شهروندي برخوردارند و بايد وارد فعاليتهاي  اجتماعي شوند تا بار سنگين توسعه، به دست همه مردم به  سرمنزل مقصود برسد.  به گزارش خبرنگار همشهري مديركل سياسي، انتظامي  استانداري مازندران در جلسه شوراي اداري شهرستان بابلسر افزود: دغدغه فكري آقاي خاتمي دغدغه همه مردمي است كه  قانون برايشان حقوق اجتماعي قائل شده و برداشت دولت از توسعه اين است كه ما چه در اقتصاد و چه در فرهنگ و سياست  بايد به يك ساماندهي منظم دست پيدا كنيم و توسعه متوازن،  بدون استفاده تجارب و دانش بشري غيرممكن است.  شعبان رستمي گفت: اين كه بعضي ها با طرح شعار عدالت كه  از اصول دين ماست در تلاشند تا اساس توسعه سياسي و فرهنگي را مخدوش جلوه دهند بايد بدانند كه اگر توسعه در همه ابعاد نباشد عدالت نخواهد بود و بايد بپذيريم كه  توسعه در واقع حل اساسي و ريشه اي مشكلات است و دولت در تلاش است با جذب سرمايه به افزايش توليد و رشد اقتصادي  بپردازد ولي تا در فرهنگ ما روحيه عقلانيت، دانش طلبي،  پژوهش، تعاون و نظم و سازماندهي نهادينه نشود به هدفهاي  موردنظر عدالت جويانه خود نيز نخواهيم رسيد.  وي ضمن تشريح وابستگي شعارهاي قانونگرايي، جامعه مدني و توسعه به يكديگر گفت: تحقق راهكارهاي توسعه، كار گسترده  فكري و عقلاني در عرصه هاي فرهنگ، اقتصاد، سياست و امنيت  را مي طلبد و رسيدن به اين هدفها راهي جز مشاركت همگاني  ندارد اما در مشاركت هم بايد استمرار وجود داشته باشد تا علاوه بر همگاني شدن، امر مشاركت، هميشگي نيز بشود و براي داشتن مشاركت مستمر همگاني بايد نهادها، تشكلها و احزاب مختلف وجود داشته باشد. 
