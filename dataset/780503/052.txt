 گروه شهرستانها: برج پاتيل گردان بخش فولادسازي ذوبآهن  اصفهان راه اندازي شد.  به گزارش خبرنگار همشهري از اصفهان اين برج پاتيل با 3 ميليارد و 120 ميليون ريال هزينه توسط متخصصان مرآت  پولاد و ذوبآهن اصفهان طراحي و ساخته شده و 400 هزار دلار صرفه جويي ارزي به همراه داشته است.  راه اندازي برج پاتيل گردان با مكانيزم چرخشي و بالابر براي استقرار پاتيل هاي حمل مذاب با وزن 200 تن موفقيت  چشمگير براي متخصصان داخلي محسوب مي شود.  پس از خالي شدن پاتيل در حال ريخته گري، با چرخشي برج  گردان روي رولبرينگي به قطر 2 هزار و 883 ميلي متر،  پاتيل محتوي مذاب به سرعت به جاي پاتيل خالي قرار گرفته  و پاتيل آماده تعويض مي شود. هدف از راه اندازي برج  پاتيل گردان بازسازي و افزايش ظرفيت بخش فولادسازي تا سطح 4/2 ميليون تن در سال و افزايش تناژ ذوبهاي توليدي  از 100 به 130 تن مي باشدو اين برج ضمن حمل و نگهداري  همزمان دو پاتيل فولاد حداكثر تا وزن 400 تن قابليت  پذيرش ذوبهاي 130 تني را داراست. 
