 گروه سياسي: محسن رضايي دبير مجمع تشخيص مصلحت نظام در يك برنامه تلويزيوني گفت: بيشترين تخريبهاي حادثه كوي  دانشگاه از سوي دستهاي نامحرمي كه به همراه نيروي  انتظامي وارد صحنه شده بودند صورت گرفته است.  به گزارش ايرنا، وي كه پنج شنبه شب در برنامه تلويزيوني  جهان سياست در شبكه دوم سيماي جمهوري اسلامي سخن مي گفت  پس از بيان نكاتي درباره شرايط آغازين پيروزي انقلاب اسلامي به تحليل حادثه كوي دانشگاه تهران و رويدادهاي پس  از آن پرداخت و با اشاره به استعفاي دكتر معين وزير فرهنگ و آموزش عالي و عدم پذيرش آن از سوي رئيس جمهوري  گفت: موضوع داشت جمع و جور مي شد كه يك مرتبه وارد فاز جديدي شد بطوريكه حادثه دانشجويي كناررفت و آشوبها در تهران آغاز شد.  وي گفت: در حقيقت روز دوشنبه و سه شنبه ما با آشوبي  مواجه بوديم كه به هيچ وجه ارتباطي با دانشجويان نداشت  البته نه به اين معني كه هيچ دانشجويي دراين آشوبها نبوده اما اصل حركت چيز ديگري بود ولي چون اين دو حادثه  ازنظر فاصله زماني به هم چسبيده و نزديك هستند همه فكر مي كنند يك حادثه است.  رضايي افزود: نظريه توطئه نمي تواند پاسخگوي همه مسائل  ايران باشد چون ما يك علايمي مي بينيم كه مربوط به ضعف  خودي هاست اما در يك نگاه خيلي شفاف به صحنه حوادث هم  دست بيگانه را مي بينيم و هم ضعف خودي را كه بايد به خودمان برگرديم و ببينيم چه ضعف هايي داريم و دست  بيگانه را هم شناسايي كنيم.  وي افزود: نيروي انتظامي كه بايد بازوي تحقق شعارهاي  سياسي دولت و رهبري باشد، عصباني وارد كوي شد و حريم امن  دانشجويان و آينده سازان اين كشوركه بار اداره اين كشور در آينده بر دوش آنان است و مديران و رهبران آينده اين  كشور را تشكيل مي دهند، برهم خورد.  رضايي درباره مسئوليت تخريبهاي صورت گرفته در كوي گفت:  سه بار از ساعت پنج تا ساعت هشت صبح(جمعه)به كوي حمله  شده كه بيشترين تخريب در ساعت هشت صورت گرفته است در حالي كه نيروي انتظامي در همان ساعت پنج وارد كوي شد و بايد ديد كه چه دستهاي نامحرمي به عنوان نيروي انتظامي  در كنار اين نيروها وارد صحنه شده و اين اعمال را انجام  داده اند.  محسن رضايي در ادامه اين گفت وگوي تلويزيوني گفت: در روز دوشنبه وسه شنبه مديريت امنيتي كشور دير تصميم مي گيرد كه اين ضعف خودي را مي رساندو دست خارجي هم در اين دو روز اوباش را هدايت مي كرده است.  محسن رضايي درباره انتشار نامه فرماندهان سپاه در برخي  از روزنامه ها گفت: فرض كنيد فرماندهان سپاه يك نامه  دلسوزانه اي به جناب آقاي خاتمي نوشتند و همان طور كه  ايشان روابط عمومي شان اعلام كردند كه از اين نامه ها به وفور براي مسئولين كشور مي آيد و مي رود و اتفاقا ايشان هم يك جواب خيلي بزرگوارانه زيرنامه فرماندهان  مي نويسد. اين يك بحث محرمانه بوده و فرماندهان كه روز دوشنبه و سه شنبه مي بينند كه مقدساتشان مورد اهانت قرار گرفته، به رهبري اهانت شده، به ارزش ها اهانت شده، به  بسيجي ها اهانت شده، خيلي طبيعي است كه اين هااحساسات  دروني خودشان را برادرانه به رئيس جمهوري منعكس كنند،  اين هارا منعكس كرده اند آقاي خاتمي هم بزرگوارانه دو سه  جمله زير نامه برايشان نوشته است، بعد هم مصاحبه ايشان  بعد از ظهر سه شنبه خيلي مصاحبه خوب، بسيار مقتدرانه و جالب بود. در اين مرحله اصلا" حادثه تمام شد، درحقيقت  مسئله نامه، تمام شد و هم پاسخ آقاي خاتمي در حقيقت به  نامه داده شد، قضيه اين نامه تمام شده يك مرتبه معلوم  نيست چه دستي مي خواهد اين نامه را منتشر كند.  محسن رضايي گفت: اين اشتباه دوم است كه حالا يك هجومي به  بهترين فرزندان اين كشور شروع شده، يعني به فرماندهان  دفاع مقدس كه اگر هر بحراني كه در اين كشوربخواهد اتفاق  بيافتد تنها كساني كه مي توانند هر نوع بحراني عليه  انقلاب را كه به وجود بيايد، اين فرماندهان هستند كه  مي توانند پاسخ بدهند، اما شما ببينيدآمدند به اسم  فرماندهان يك چيزي را منتشر كردند كه بعد بيايند به  فرماندهان حمله بكنند و فرماندهان تضعيف بشوند و سپر دفاعي بحران آينده را از الان تضعيف بكنند، اين چه  پيامدي دارد؟ دبيرمجمع تشخيص مصلحت نظام افزود: وقتي وزارت اطلاعات،  نيروي انتظامي و سپاه تضعيف بشود، آيا اين به ذهن  نمي آيد كه مقدمه توطئه در حال چيده شدن است و براي  مقدمه بايد سپر دفاعي نظام را ضعيف كرد؟ وي گفت: ما بايد فراتر از اين بحثها، نگاه كنيم، من  اصلا" كاري به محتواي اين نامه ندارم و بعدا در جريان  قرار گرفتم كه چنين نامه اي رابعضي از فرماندهان سپاه به  آقاي خاتمي نوشته اند، خوب يك عده اي آمدندخالصانه و دلسوزانه يك حرفي را به رئيس جمهورشان زدند، همه اينها رامي شناسند و اكثرشان علائق خاصي به آقاي خاتمي دارند،  چطور مي شود كه بخواهند با آوردن نام بعضي از دوستان  آقاي خاتمي آنها را درگير كنند؟ وي افزود: يك توصيه دارم به دوستان سپاه كه مواظب باشند خداي نكرده كساني به اسم آنها نخواهند كاري بكنند زيرا اينها كساني هستند كه تمام زندگي خودشان و خانواده هايشان را فداي ملت ايران كرده اند و از آنها كه واقعا" به سپاه علاقه دارند مي خواهم اين قلم ها را برگردانند و به اين مسئله فيصله بدهند رضايي در ادامه  گفت: الان دانشجويان خواستار اين هستند كه مساله كوي  رسيدگي بشود كه مسئولان با جديت در حال بررسي و پيگيري  هستند منتهي بايد سريعتر نتيجه گيري كنند يعني مسائل  رامانند قتل هاي زنجيره اي طول ندهند. 
