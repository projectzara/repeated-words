 همدان، خبرنگار همشهري: نماينده مردم اسدآباد در مجلس  شوراي اسلامي با اشاره به حوادث اخير و حركتهاي  بازدارنده از ادامه فعاليت دولت گفت: مردم مي خواهند خاتمي ثابت قدم بماند و حوادث اخير و مخالفت هاي موجود نبايد خللي در برنامه توسعه سياسي دولت بوجود آورد.  صفايي با بيان اينكه مردم در دوم خرداد به برنامه هاي  اصلاح طلبانه خاتمي راي داده اند اظهار داشت: به عنوان  نماينده مردم معتقدم كه مردم بيش از گذشته حامي  برنامه هاي رئيس جمهوري هستند.  وي با بيان اينكه گروهك ها و منافقين از حماسه دوم خرداد به عنوان "فتنه خاتمي "ياد مي كنند، افزود: متاسفانه  امروز دشمنان خارجي از يك سو و گروه داخلي مخالف كه در جلب آراء مردمي ناتوان بوده اند از سوي ديگر همچون دو تيغه قيچي دست به دست هم داده تا دولت خاتمي را از ريشه  بر كنند.  صفايي با بيان اينكه تكيه گاه خاتمي همواره مردم  بوده اند و مردم نيز حامي برنامه هاي اصلاح طلبانه وي  هستند خاطرنشان كرد: تمامي افرادي كه در دوم خرداد به  برنامه هاي خاتمي راي مثبت داده اند، امروز نيز خود براي  اجراي اين برنامه ها پافشاري مي كنند و اگر دوباره  راي گيري شود، عليرغم مسائل و مشكلات سياسي و اقتصادي در كشور حمايت مردم از رئيس جمهوري به مراتب قوي تر و مستحكم تر از گذشته خواهد بود. 
