 در مورخ 10/4/78 ساعت 30/15 بعلت ضعف بدني دخترم(افت  فشار خون)كه 17 سال سن و حدودا" 40 كيلوگرم وزن دارد به  بيمارستان تهرانپارس مراجعه كه بعد از رويت  دكتربيمارستان جهت تزريق آمپول و سرم به اورژانس همان  بيمارستان منتقل شد و در ساعت 16 نسبت به تزريق آمپول  هالوپريدول و سرم قندي اقدام نمودند. در ساعت 30/16 از بيمارستان به منزل مراجعت نموديم اما دخترم بعلت گيجي و منگي تا فردا صبح يعني 11/4/78 را به خواب عميق فرو رفت  و بعد از بيدار شدن دخترم گفت چشمهايم باز نمي شود و متوجه شدم كه فك دخترم كج شده و چند دقيقه بعد گردن  دخترم نيز حدودا" 90 درجه كج شده بود ناگزير سريعا"  دخترم را به بيمارستان بهارلو منتقل كردم و پزشكان  بيمارستان اعلام نمودند تشخيص ما مسموميت دارويي است كه  بايد سريعا" به بيمارستان لقمان الدوله انتقال نماييد.  سرانجام به بيمارستان لقمان الدوله رفتم و يادم نمي رود در لحظاتي كه دخترم به بيمارستان لقمان الدوله رسيده بود ديگر صدايش مفهوم نبود و قادر به نفس كشيدن نبود. پزشكان  بيمارستان لقمان الدوله سريعا" نسبت به وصل كپسول اكسيژن  اقدام نمودند و پس از اطلاع از اين كه در بيمارستان  تهرانپارس از آمپول هالوپريدول استفاده نموده اند گفتند اين آمپول بيشتر جهت بيماران رواني و افرادي كه دچار استرس شديدي باشند تجويز مي شود نه براي اين بيمار كه  اين قدر ضعيف است در ضمن در صورت استفاده از اين آمپول  بايد حدودا" 2 ميلي گرم استفاده شود نه 5 ميلي گرم. حال  سئوال من از مسئولين بيمارستان تهرانپارس اين است كه  جواب اين بي توجهي را چه كسي بايد بدهد. شما كه از بدو ورود بيماران به بيمارستان براي هر كاري سريعا" قبض پول  صادر مي نمائيد و بدون پرداخت وجه، هيچ كاري جهت بهبود بيماران اورژانسي خود نمي كنيد، آنقدر كه به فكر ماديات  هستيد آيا به فكر جان مريضان خود نيز هستيدو يا اگر خداي  ناكرده اتفاقي جهت اين بيمار يا امثال او بيفتد چه كسي  جوابگو خواهد بود؟ اميدوارم وزارت بهداشت به اين مهم  سريعا" رسيدگي كند.  عباس واثقي فرد 
