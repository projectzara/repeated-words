 از گذشته هاي خيلي دور تا اواخر سال 1345 تنها جاده  ارتباطي و بين المللي براي سفر و حضر مسافران استانهاي  شرق و شمال كشور و حتي شهرهاي خطه فارس به طرف حومه  كازرون و ديار بهبهان و برازجان، گناوه، دلوار، گنگان و بندر مهم و استراتژيكي بوشهر و خطه استان زرخيز خوزستان  به علت كوهستاني بودن فقط يك مسير و يا گلوگاه مهم بود كه از شيراز تا دشت ارژن و مسير كتلهاي سوق الجيشي پيرزن  و دختر يا هوشنگ و پژنگ به طرف كازرون مورد استفاده قرار مي گرفته و اثرهاي مهم آن هنوز هم موجود است.  1600 روز معادل با چهار سال و اندي از شروع ماجراي نيمه  شكسته شدن طلسم افسانه اي 34 ساله احداث جاده كازرون دشت  ارژن مي گذرد و هنوز مهمترين كار آن يعني حفاري تونل 640 متري واقع در جنوب كتل دختر كه كليد اصلي فتح طلايي  منطقه مي باشد به پايان نرسيده است. روي هم رفته پس از تعطيل كردن طولاني حفاري تونل توسط شركت قبلي مجددا" در تاريخ 10/10/77 توسط واحد راه سازي اداره راه و ترابري  حفاري تونل شروع و 3 كيلومتر از 12 كيلومتر فاز اول مسير آن قيرپاشي شد و بقيه 12 كيلومتر هم نيمه كاره رها شد.  اميد است مسئولين و دست اندركاران به هر طريق ممكن مشكل  بودجه نقدي و مشكل ابزاركاري را براي تسريع كار جاده حل  نمايند. با عنايت به اينكه كار جاده كازرون در طرح ملي  قرار گرفته سوءال مردم كمك كننده براي ساخت جاده اين است  كه آيا كندي كار و نبودن اعتبار نقدي و مشكلات ديگر فقط گريبان گير راه جديد كازرون شده و يا اينكه بقيه طرحهاي  ملي در جاهاي ديگر همين وضع را دارند. اگر چنين است بايد گفت ثمره كندي كار تيري است بر قلب و چشم مردم و باعث  زحمت زياد و حسرت فراوان براي مسئولان دلسوز و خدمتگزار كه عاشق سازندگي كشور هستند مي باشند. يقينا" كم و بيش  از قضيه حفاري و آماده سازي تونل مانش بين فرانسه و انگلستان با خبر شده ايد اخيرا" در روزنامه خبر جنوب در قسمت شرح گفته ها و ناگفته هاي سيزدهمين دوره بازيهاي  آسيايي بانكوك از كشور تايلند به نقل از مردم و دست اندركاران بازيهاي آسيايي شهردار بانكوك در طول  يكسال و نيم يعني 550 روز عمليات ساخت 50 كيلومتر اتوبانهاي عريض و زدن يك پل هوايي ماشين رو به طول 35 كيلومتر از فرودگاه تا دهكده المپيك آسيايي رابه اتمام  رساند. به همين علت اميد و انتظار داريم كه 12 كيلومتر قطعه اول جاده كازرون و حفاري تونل 640 متري در مسير براي عبور خودروهاي حامل مسافران و رهگذران و كالا در خطه بوشهر، خوزستان كازرون هر چه زودتر آماده ي  بهره برداري بشود به اميد آن روز.  جهانگير الماسي  روستاي گرگنا- كازرون 
