 ورزش دولتي يا خصوصي     " علي دايي "يك نمونه از بازيكنان آماتور است كه توانسته  به دنياي حرفه اي قدم بگذارد. نقل و انتقال دايي از بايرن مونيخ به هرتابرلين چون ديگر حرفه اي هاي اين رشته  صورت گرفته است در واقع اروپايي ها او را يك بازيكن حرفه  اي مي شناسند در حالي كه ما در كشورمان فوتبال حرفه اي  نداريم و تطابق اين دو دنيا با هم كار دشواري است ك در نهايت ما را با مشكلي بزرگ روبرو خواهد كرد.  گروه ورزشي: هفته گذشته درباره موقعيت اجتماعي ورزش  نوشتيم از فوتبال كه در بين دو جريان آماتوري و حرفه اي  دست و پا مي زند و از اقتصاد ورزش و هزينه هاي سنگين و سبك رشته هاي مختلف.  امروزه در جريان يك مسابقه ورزشي، بنگاههاي صنعتي و تجاري از ناچيزترين فضا براي الصاق نام خود بهره مي برند و ورزش نيز از بسط اين جريان پشتوانه مالي خود راگسترش  داده است. در شرايط امروزي تنها بازيهاي المپيك از شر تبليغات در امان مانده است.  باشگاهها و تيمها امروزه با هزينه هاي روزافزون روبه رو هستند و درآمد مسابقات حتي قادر نيست يك درصد از هزينه هاي انجام شده را تامين كند.  در واقع باشگاههاي بزرگ از طريق درآمد حاصل از دريافت  پول تبليغات زنده اند و تعداد ديگري از طريق صدور بازيكن  درصدي از هزينه هاي خود را تامين مي كنند.  نمونه بارز اين باشگاهها آژاكس از هلند است كه باتوسعه  مدارس فوتبال نيروها و استعدادهاي نوجوان را جذب و پس از پرورش آنها زير نظر بهترين مربيان پايه در سنين مختلف به  بازار جهان فوتبال عرضه مي دارد.  در فوتبال حرفه اي اين امر بعنوان يك كار پسنديده در خور توجه، سازنده، ورزشي و انساني و در ضمن تجاري شناخته  شده است.  باشگاه آژاكس براي آنكه به حيات خود ادامه دهد راهي جز اين ندارد و ديگر باشگاهها نيز چنين سرنوشتي دارند، يعني  راه خود را انتخاب كرده اند و معيارهاي فوتبال حرفه اي  را پذيرفته اند.  ورزش و باشگاهها منحصرا" نبايد از موءسسات دولتي تامين  شوند، اگر فوتبال و ورزش ما حرفه اي است بدست آوردن  درآمدنيز آسان مي گردد، اما زماني كه ورزش يك كشور بين  وضعيت حرفه اي و آماتوري سرگردان باشد، تبعات آن نيز متوجه ورزش، باشگاهها و قهرمانان مي شود.  اگر ورزش و باشگاه خصوصي است، طبيعتا" روش تامين  هزينه اش مي تواند از راه خصوصي باشد و اگر دولتي است،  سازمان ورزش بايدتامين كننده نيازهاي ورزش باشد، كه  متاسفانه در جامعه ورزش ما اينگونه نيست.  در منطق دولت، ورزش يك دارايي عمومي است. دولت موءسسات  عمومي و تجهيزات را ايجاد مي كند، به مربيان و ورزشكاران  حقوق مي دهد و ورزش را براي همگان قابل دستيابي مي كند و مسئوليت هزينه تمام رشته ها به عهده دولت است اما ورزش  ما اينگونه نيست و اگر با آرم و نام آماتوري فعاليت  مي كند، در بطن خود از اصول حرفه اي پيروي مي نمايد.  انتخاب يكي از دو روش حرفه اي و آماتوري مي تواند سرنوشت و آينده ورزش به ويژه فوتبال ما را رقم بزند. جدا از كشتي ما در ديگر رشته هاي ورزشي جايگاه جهاني نداريم  و اينكه از منظر حرفه اي يا آماتوري به آن بنگريم  هم چندان مهم نيست. مگر اينكه اين فاصله كمتر شود كه با روند فعلي ديگر كشورها بعيد به نظر مي رسد. اما در اين  رشته ها نيز بايد به فكر تامين ورزشكاران باشيم، آينده  آنها را در نظر بگيريم و بستري فراهم كنيم كه ورزشكاران  با خيال آسوده بتوانند به ورزش بپردازند و تمام فكر و نيروي خود را صرف آن نمايند وگرنه با اين سيستم و شيوه  هرگز نمي توانيم ورزشكاران برجسته اي در سطح جهان داشته  باشيم. مقوله فوتبال در بين رشته ها يك استثنا است و دنياي ديگري دارد و بايد بطور جداگانه به آن بنگريم.  فوتبال امروزه با اين هزينه هاي سرسام آور راهي جز بستن  خود به دنياي حرفه اي ندارد و بايد از منابع حاشيه اي آن  تغذيه كند تا بتواند به حيات خود ادامه دهد. بفكر فوتبال  باشيم.  اين حركتي كه آغاز شده است به ديوار و مانع سختي خواهد خورد و جمع كردن عوارض ناشي از آن كار آساني نخواهد بود.  تيمهاي بزرگ ما وارد معاملات بزرگ فروش بازيكن و نصب آگهي روي پيراهنهاي خود شده اند و از دنياي آماتور فاصله  گرفته اند و سرگرداني بين دو سيستم آنها را نابود خواهد كرد.  معاملات خريد و فروش بازيكنان در حالي صورت مي گيرد كه  دو تيم بزرگ كشور يك زمين تمرين اختصاصي ندارند چه رسد به يك ورزشگاه !  خيل عظيم دوستداران اين دو تيم تا كي بايد در حسرت رفتن  به يك ورزشگاه اختصاصي باقي بمانند. بايد فكري كرد و چاره اي انديشيد. 
