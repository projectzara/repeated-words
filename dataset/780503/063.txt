 گروه ورزشي: كنفدراسيون وزنه برداري آسيا اعتراض ايران  نسبت به دسته هاي(وزن هاي)در نظر گرفته شده براي  برگزاري رقابت هاي وزنه برداري قهرماني نوجوانان اين  قاره را پذيرفت.  كنفدراسيون وزنه برداري آسيا پيش از اين اعلام كرده بود،  وزنه برداران شركت كننده در رقابت هاي قهرماني نوجوانان  آسيا در دسته هايي كه وزنه برداران جوان و بزرگسالان در آن به رقابت مي پردازند، مي بايست پيكاركنند. اين امر از سوي فدراسيون وزنه برداري ايران مورد اعتراض قرار گرفت،  وبا قبول اين اعتراض، مقرر شد فدراسيون وزنه برداري  ايران طرح پيشنهادي خود را در اجلاس آتي كميته فني اين  كنفدراسيون كه شهريورماه سال جاري درچين برگزار مي شود،  مطرح كند. مسابقه هاي وزنه برداري قهرماني نوجوانان،  جوانان و بزرگسالان آسياشهريور ماه آينده در چين برگزار خواهد شد. 
