 گروه ورزشي: هفدهمين دوره مسابقات ورزشي قهرماني دانش  آموزان پسر مدارس ايران گراميداشت يكصدمين سالگرد تولد امام خميني(ره)با شركت بيش از 7 هزارورزشكار منتخب استانهاي كشور از روز 4 مردادماه جاري برگزار مي شود.  اين بازيها در سه مقطع ابتدايي، راهنمايي و متوسطه در شهرهاي رامسر، قزوين و سنندج برگزار خواهدشد.  اين بازيها براي مقطع متوسطه در رشته هاي فوتبال،  واليبال، بسكتبال وهندبال در مقطع راهنمايي در رشته هاي  فوتبال، واليبال، بسكتبال، هندبال، ژيمناستيك، بدمينتون،  پينگ پنگ، دوچرخه سواري، شطرنج، دووميداني،  آمادگي جسماني، كشتي آزاد و فرنگي، شنا، وزنه برداري،  جودو، تكواندو و در مقطع ابتدايي در رشته هاي كشتي آزاد و فرنگي و هنرهاي فردي، فوتبال، واليبال، بسكتبال، هندبال،  پينگ پنگ، بدمينتون، شطرنج، دوچرخه سواري،  بازيهاي دبستاني، آمادگي جسماني، دووميداني و ژيمناستيك  برگزار مي شود.  اين بازيها تا روز 24 مردادماه جاري ادامه خواهدداشت.  انجام اين مسابقات كه به طورجدي در برنامه هاي تربيت  بدني آموزش و پرورش گنجانيده شده است مي تواند آينده نسل  جوان را به نوعي تامين نمايد. 
