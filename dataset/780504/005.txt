 گروه اجتماعي: كاركنان روزنامه آريا با صدور بيانيه اي  ضمن اظهار نگراني از بازداشت كاظم شكري خواستار حفظ حرمت  اهل قلم شدند در اين بيانيه آمده است: احضار و بازداشت  كاظم شكري يكي از همكاران ما در روزنامه صبح امروز نه تنها باعث دل نگراني هاي فراوان در ميان جامعه  روزنامه نگاري كشور شدبلكه نشان داد كه برخورد با مطبوعات وارد مرحله جديدي شده است كه عواقب سوء آن  مي تواند دامنگير فرد فرد كاركنان شريف مطبوعات شود. در ادامه اين بيانيه آمده است: ما كاركنان روزنامه آريا ضمن  ابراز انزجار از چنين برخوردهاي ناپسند با اهالي قلم كه  متاسفانه اولين آن نبوده و شايد آخرينش هم نباشد، اين  اقدام فراقانوني را كه با تفسير موسع از قانون صورت  گرفته است به شدت محكوم كرده و خواهان حفظ حقوق قانوني و انساني فرد فرد شهروندان از سوي هر مقام و منصب و به ويژه صاحبمنصبان قضا به عنوان مجريان عدالت در جامعه  هستيم. 
