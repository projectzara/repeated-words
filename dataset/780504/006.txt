   * در آخرين ساعات ديشب خبرگزاري جمهوري اسلامي گزارش داد هيات منصفه دادگاه ويژه روحانيت، آقاي موسوي خوئيني ها را در هر سه مورد اتهام مجرم شناخت  * حكم دادگاه ظرف مهلت قانوني صادر و اعلام خواهد شد روابط عمومي دادسراي ويژه روحانيت در آخرين ساعات ديشب طي اطلاعيه اي اعلام كرد: دادگاه حجت الاسلام محمد موسوي  خوئيني ها مدير مسئول روزنامه سلام به رياست حجت الاسلام  سليمي به صورت علني و با حضور هيات منصفه ونمايندگان  رسانه هاي عمومي در روز يكشنبه 3/5/78 تشكيل شد.  به گزارش خبرگزاري جمهوري اسلامي هيات منصفه پس از ختم  دادگاه وارد شور شد و نظر خود را به شرح زير اعلام نمود:  1- درخصوص شكايت استاندار سابق اردبيل مبني بر نشر اكاذيب با اكثريت آراء به مجرميت آقاي خوئيني ها نظر داد.  2- در رابطه با شكايت هفت تن از نمايندگان مجلس شوراي  اسلامي مبني برتوهين و هتك حرمت و تشويش اذهان عمومي با اكثريت آراء متهم را مجرم شناخت.  3- درخصوص انتشار نامه طبقه بندي شده وزارت اطلاعات  به اتفاق آراء نظربه مجرميت آقاي خوئيني ها داد.  4- اكثريت هيات منصفه متهم را مستحق تخفيف ندانستند.  ضمنا" دادگاه ويژه روحانيت حكم پرونده را ظرف مهلت  قانوني صادر و اعلام خواهد كرد. 
