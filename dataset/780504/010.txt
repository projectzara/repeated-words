 گروه علمي فرهنگي: بيست و سومين گردهمايي معاونان آموزشي  دانشگاهها و موءسسات آموزش عالي كشور با صدور قطعنامه اي  به كار خود پايان داد. به گزارش خبرنگار ما در قطعنامه  صادر شده معاونان آموزشي دانشگاههاي كشور، ضمن محكوم  كردن حوادث دردناك و غيرانساني اخير دانشگاههاي تهران و تبريز، مراتب تشكر و قدرداني خود را از رهبر معظم انقلاب به خاطر مواضع صريح و قاطع معظم له در محكوميت حوادث  مزبور و محاكمه آمران و عاملان آن ابراز داشتند.  شركت كنندگان در اين گردهمايي همچنين خواستار شناسايي و محاكمه آمران و عاملان حمله به كوي دانشگاه تهران  ودانشگاه تبريز شده و علاوه بر تقدير از مواضع هوشيارانه  دانشجويان از آنان خواستند تا به منظور حمايت از دولت  سال تحصيلي آينده را با آرامش و اطمينان خاطر آغاز كنند. 
