   اشاره، رشته هاي خويشاوندي ميان فرهنگ رسمي و ادبيات شفاهي  ملت هاي ايران، افغانستان و تاجيكستان، با وجود جدايي  سياسي و مرزكشي هاي حقوقي، در طول ساليان دراز، پابرجا مانده و همواره خواهد ماند ملت هاي اين سه كشور، هيچگاه  جداسري سياسي را در چشم انداز فرهنگي مناسبات خود تعميم  نداده اند و در اين زمينه "سياسي "نشده اند!  نه تنها آثار زباني نمايندگان فرهنگ و هنر اين ملت، بلكه  عناصر و اجزاي درهم تافته يك فرهنگ مشترك، عامل پيوند دل هاي آنان بوده است.  فردوسي طوسي همانقدر كه ايراني است ; افغاني و تاجيكي است  و رودكي به همان ميزان كه سمرقندي است، ايراني است. تصور مي كنم آيين هاي مشترك ما با اين ملت ها، بيش از آيين هايي باشد كه شرايط حاصل از پراكندگي هاي سياسي و مرزي نظامهاي متفاوت به وجود آورده است. مردم اين سه كشور،  نوروز و سده و مهرگان را از منظر سنت هاي ملي، و عيد فطر و قربان را از نگاه ديني، پاس و ارج مي دارند.  جلوه هاي يگانگي در فرهنگ شفاهي اين ملت ها شفاف تر است  و اين نوشته نظري كوتاه بر يكي از زمينه هاي آن دارد. در ميان قالبهاي منظوم ادبيات شفاهي اين ملت ها، دوبيتي و رباعي در كليات فرق عمده اي از حيث قالب، مضمون و ساختار ادبي ندارند. داستان ها و افسانه هايشان در موارد غالب،  بن مايه مشترك دارند.  " شعر زنانه "در فرهنگ شفاهي اين ملت ها به چشم مي خورد و سهم زنان را در تمامي نمونه هاي نظمي از آفرينش هاي  فولكلوريك، درگونه هاي متنوع مثل: اجتماعيات، عاشقانه ها،  ترانه هاي كار، غريبي ها، ترانه هاي سرور و سوگ و...  نشان مي دهد.  ترانه هاي زنان افغاني و تاجيكي در طيف مضموني رنگارنگ  خود بيشتر به بيان رنج ها و دل زدگي هاي ناشي از زندگي  خانوادگي و يكي از مقولات مهم آن، يعني ازدواج ناهمگون و ناخواسته مربوط است كه نزد آنان "نكاح مجبوري "نام گرفته  است.  آقاي رجب امان اف از گردآورندگان مجموعه "رباعي هاي خلقي  تاجيكي" در بيان غلبه اين مقوله بر شعر زنان، ريشه هاي  " نكاح مجبوري "را چنين شرح داده است:  مردم فقير و بينوا مجبور مي شدند كه با زن هاي سالخورده  معيوب ازدواج نمايند. مردان پير يا مردان متاهل ] به [مدد در رباعي هاي مردمان ساكن "كولاب"،" عزم "،" حصار"، " دروازه "،" بدخشان "و موضع هاي ديگر، وقايع مربوط به  " نكاح مجبوري "وسيع تر تصوير شده اند.(1) بازتاب اين بليه اجتماعي، نه تنها در رباعي، كه در گونه هاي ديگر شعر عاميانه افغان ها و تاجيك ها به چشم  مي خورد، مثلا" در دوبيتي:  الا مادر مرا با دور دادي  مرا به مرد پيركور دادي  به حق من، ستم بسيار كردي  مرا به آتش تندور دادي  يا در نوعي از ترانه، كه قالبي غير از رباعي و دوبيتي  دارد، آرزوي زني كه خود قرباني همسر ناساز و ناهماهنگ  شده است كه دخترش به چنين سرنوشتي گرفتار نيايد، چنين  بازتاب يافته است:  دختر دارم چه ريزه  كس را بينه گريزه  د ره دورش نتيد به مرد پيرش نتيد راهك دور پيچان است  مردك پيرغيجان است  (از يك ترانه بخارايي، نوازش دختر) نارضايي از شوهر، كه مضمون مشترك شمار زيادي از نغمه هاي زنانه افغاني و تاجيكي و پيامد ناگزير و طبيعي  " نكاح مجبوري "است، با بياني تلخ و دردناك رخ مي نمايد:  شيرا چه كنم من، سرشيرا چه كنم؟ خودم زن جوان، مردك پير را چه كنم؟ پهلو به گردم، دستم به ريشش بخورد جيغي بزنم، ملامتي را چه كنم؟ سرخوردگي و نوميدي و حسرت آرزوهاي بربادرفته ويژگي طنزي  نيشدار و دردناك را به اين ترانه ها داده است:  اين بام بلند كه مي بيني، بام منس  اين كرته سفيد كه مي بيني، يار منس  اين كرته سفيد يكصد و بيست ساله شده  آخر د نصيب من بيچاره شده  يك يار دارم يكصد و بيست ساله جوان  درساز دهان، يگان ندارد دندان  اي دونه پندونه شناندم دندان  تا در دلكم ديگه نماند آرمان !  از ميان عوارض متعدد" نكاح مجبوري "، آقاي امان اوف به  پديده" بدنامي "اشاره مي كند كه به موجب آن، اگر دلدادگان به ديدار هم ميل مي كرده اند، "بدنام " مي شده اند. فاجعه بدنامي اول دامان دختر و سپس گريبان  پسر را مي گرفته است اين پديده در ترانه هاي زنانه  تاجيكي به فراواني رخ مي نمايد، و سرايندگان با وحشت از آن ياد مي كنند:  از كوچه گذرمكن كه ما در داميم  برما سخني نگو كه ما" بدناميم " هر بار توره بينيم پشت گردانيم  در دل نگيري كه سوخته و بريانيم  پدر و مادر كه تن به نكاح مجبوري فرزند خود داده اند،  معروض خشم و سرزنش دختران قرار گرفته اند:  افتاو زدي در تهك دالانم  كاري كردي ا مادر نادانم  جايي كه دلم بود، سرپست كردك  جايي كه دلم نبود، بر قصد كردك  زماني اندوه زن از شوهر، حاصل نكاح مجبوري نيست، بلكه  ناپاسداري از ميثاق عشق و عهدشكني از سوي مرد، او را به  فرياد آورده است:  ماه مي رود ستاره پس مي ماند نامرد ميره، يا رشه به كس مي ماند نامرده ببين خودكشه مرد مي گيره  يك دسته گل به خارو خس مي ماند * من ششته بدوم به چخسه بارون آمد نومال سرم به باد لرزون آمد نومال سرم قلم قلم گل داده  نامرده ببين جاي ديگه دل داده  زن تاجيكي و افغاني، آنجا كه از سوداگري پدر، پيري و ناتواني شوهر كهنسال و بي وفايي وبوالهوسي شوهر جوان  بي پناه و سرگردان است، به تنها تكيه گاه خود، يعني  برادر(اكه)متكي است كه او نيز غالبا" دور از زادگاه و خانواده; يا در عرصه هاي جنگ است يا در ديار غربت در پي  يافتن رزق و روزي:  اكه به دره، خواهر به بالاي دره  اكه سيب سرخ، خواهر انار دوبره  هر كس كه مرا به پيش اكم ببره  رويحالش ميتم نحجمشه شمال ببره  * شمال بگرد كه خرمنم باد شوه  اكم كه بيايه دل من شاد شوه  اكم كه بيايه حولينش بدرايه  رخساره خشك خواهرش بگشايه  * فرياد مره، هميشه فرياد مره  نه خاطر جمع و نه دل شاد مره  كواكه شيرمرد كه مي كافت مره  در ملك غريبيا و مي يافت مره  محمد احمد پناهي سمناني  يادداشت ها:  1- رجب امان اوف - شادي گل عمراوف: رباعي هاي خلقي تاجيكي،  نشرات عرفان، دوشنبه(تاجيكستان)، 1986، صفحه 7 به بعد * نمونه ترانه ها از منابع زير برداشته شده:  - فولكلور مردم بخارا: د. عابداوف ; ج: ربيع اوف وب محمداوف، نشرات عرفان، 1989 - فولكلور تاجيكان افغانستان: داداجان عابداوف، نشرات  عرفان، 1988 - نمونه هاي فولكلوري: روشن رحمان، ج 2 دوبيتي ها و رباعيات، شوراي فرهنگي پوهنتون، كابل، 1363 * مفاهيم فارسي واژه ها:  تندور: تنور. د: به. تنيد: ندهيد غيجان: مفلوك، خرفت.  شيراز: شيررا، ملامتي: ملامتگر، سرزنش كننده. منس: من  است. كرته: پيراهن. اي: اين. پندونه: پنبه دانه. آرمان:  آرمان، آرزو. شناندم: نشاندم. پشت گردانيم: پشت كنيم.  افتاو: آفتاب. تهك: انتها. سرپست كردك: سرزنش كردي،  سركوفت زدي. مه: من. بچه همسر: همسر جوان كله ريش:  داراي ريش پرپشت و بلند. خودكشه: خودش را. ششته: نشسته.  بدوم: بودم. چخسه: قطره، چكه. اكه: برادر. رويمال:  رويمال، روسري، دستمال. ميتم: مي دهم. 
