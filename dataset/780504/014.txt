 نخستين" سمينار دانشجويي آمار ايران "با حضور متفكران،  انديشمندان و دانشگاهيان در روزهاي ششم و هفتم شهريور ماه سال جاري برگزار مي شود.  اين سمينار به منظور تبادل هرچه بيشتر تجربيات و تحقيقات  آماري دانشجويان آمار سراسر كشور و پايه ريزي و همكاري هاي علمي درازمدت و همچنين آشنايي با مباحث رايج  آماري در دانشگاهها و با همكاري انجمن آمار ايران و ستاد ملي سال جهاني رياضيات در محل دانشگاه شهيد بهشتي برگزار خواهد شد. ارائه مقالات دانشجويي در مباحث آمار نظري و كاربردي، احتمالات و برگزاري ميزگرد به منظور بررسي  نارسايي هاي آموزشي علم آمار در مقاطع مختلف تحصيلي از برنامه هاي سمينار است.  شرايط شركت در سمينار، اشتغال به تحصيل در مقطع دكترا يا كارشناسي ارشد آمار، ارائه مقاله و پذيرش آن از طرف  كميته علمي سمينار است. در صورت تحصيل در دوره كارشناسي  آمار و معرفي از طرف گروههاي آمار دانشگاهها حداكثر 10 نفر براي هر گروه، براي دانشجويان دوره كارشناسي كه  مقاله ارائه نمي كنند، خواهد بود. 
