 هفته نامه اقتصادي ميد چاپ لندن درمقاله اي به بررسي  وضعيت اقتصادي ايران دوسال پس از روي كار آمدن آقاي  خاتمي رئيس جمهوري و دستاوردهاي اوطي اين مدت پرداخته  است.  به گزارش واحد مركزي خبر به نقل از بخش فارسي راديو" بي  بي سي "به نوشته هفته نامه ميد اصلاحات آقاي خاتمي  درزمينه اقتصادي بسيار محدودترازاصلاحات سياسي اوبوده  است و تجديد ساختار اقتصاد بيمارايران(اصطلاحي كه آقاي  خاتمي بكار مي برد)نيازمند تحقق شرايط مناسب سياسي ظرف  چند سال آينده است.  اين درحالي است كه تخمين زده مي شود كه هر ساله 800 هزارنفر جوان جوياي كار وارد بازار كار مي شوند وگرچه  آقاي خاتمي تلاش مي كند مشكل بيكاري راحل كند اما امسال  رشد اقتصادي ايران در بهترين حالت تنها 3 درصد خواهد بود.  (كه اشتغال تازه زيادي ايجاد نخواهد كرد)ظرف سالهاي  اخير نرخ رسمي بيكاري در ايران بين 11 تا 15 درصد بوده  است. هفته نامه ميد درمورد وضعيت صادرات غيرنفتي ايران  نوشته است كه به دليل مشكلات مديريت، بوروكراسي حاكم بر دستگاه اداري و مقررات نامساعد ارزي درآمد صادرات  غيرنفتي كمتر ازسه ميليارد دلار درسال بوده است.  به نوشته ميد دوسال اول دوره رياست جمهوري آقاي خاتمي  همراه باكاهش استثنايي بهاي نفت خام بوده است به طوري كه  درآمدهاي ارزي ايران رادرحدود چهل درصدكاهش داده است.  افزايش اخير بهاي نفت، درآمد نفتي ايران را تاماه مارس  آينده(فروردين 79)به حدود 13 ميليارد دلار خواهد رساند.  اين درحالي است كه به نوشته ميد درآمد ساليانه نفتي  دراوايل دهه 1990 ميلادي درحدود 20 ميليارد دلار بود.  ميد درباره تراز پرداخت هاي ايران مي نويسد كه بيش  ازيكسال است ايران درحسابهاي خارجي خود با كسري تراز روبه رو است.  كمبود ارزبانك مركزي ايران را ناگزيرساخت كه امسال  درپي زمانبندي مجددبرخي ازبدهيهاي خارجي برآيد كه قبل از آن درسال 1994 ميلادي نيز زمان بندي مجدد شده بود. ميد مي نويسد كه افزايش درآمدهاي نفتي ممكن است به جبران اين  كسري كمك كند. هفته نامه ميد درباره وضعيت ارز درايران  مي نويسد: ازماه ژوئن(ارديبهشت)يك نرخ رسمي شناوركه  نزديك به نرخ ارز در بازار آزاد است براي بيشتر كالاهاي  وارداتي درنظر گرفته شده است. اين هفته نامه مي افزايد كه نرخ تورم درحال افزايش است وممكن است درسال جاري از 20 درصد بيشتر شود.  ميد درمورد سرمايه گذاري خارجي درايران نيز نوشته است كه  بزرگترين موفقيت دولت آقاي خاتمي جذب سرمايه گذاري خارجي  دربخش نفت وگاز بوده است به طوري كه ازسال 1995ميلادي  تاكنون سرمايه گذاران خارجي درحدود پنج ميليارد دلار دراين بخش سرمايه گذاري كرده اند به نوشته ميد انتظار مي رود قراردادهاي سرمايه گذاري بيشتري درنيمه دوم سال  جاري توسط شركتهاي نفتي خارجي اعلام شود. ميد مي نويسد كه اين شركتها درمجموع عليرغم ناآراميهاي اخير درتهران  هنوز اطمينانشان را نسبت به سرمايه گذاري درايران ازدست  نداده اند. 
