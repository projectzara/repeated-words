 واحدهاي صنفي بدون پروانه و كارت شناسايي از ماه آينده  تعطيل مي شوند گروه اقتصادي: معاون بازرگاني داخلي وزارت بازرگاني اعلام  كرد: براي جبران اثرات خشكسالي وتامين نيازهاي داخلي،  واردات گندم و برنج در سال جاري افزايش خواهد يافت.  مسعود كرباسيان ديروز در جمع خبرنگاران افزود: ميزان  گندم وارداتي در سال گذشته 3 ميليون تن بود، كه امسال به  6/5 ميليون تن افزايش خواهد يافت. وي افزود: علاوه بر خريد6/1ميليون تن گندم از خارج كه  پيشتر تصويب شده بود، وزارت بازرگاني براي خريد يك  ميليون تن ديگر نيز درصدد كسب مجوزاست. معاون وزير بازرگاني با اشاره به اينكه مصرف گندم در كشور در سال جاري افزايشي نخواهد داشت افزود: افزايش واردات گندم  براي جبران كسري توليدداخلي است كه به خاطر خشكسالي  بوجود آمده است. كرباسيان در خصوص افزايش واردات برنج  گفت: واردات برنج امسال 250 هزارتن نسبت به سال گذشته  افزايش خواهد داشت و ميزان واردات به 800 هزار تن خواهد رسيد.  وي افزود: براي جلوگيري از كاهش قيمت برنج و متضررشدن  كشاورزان، توزيع عمومي برنج وارداتي بعد از فصل برداشت و فروش برنج داخلي انجام خواهد شد كرباسيان با اشاره به  اينكه ميزان توزيع روغن در سال جاري 850 هزار تن است، گفت:  براي تامين اين نياز، 780 هزار تن روغن از خارج وارد خواهد شد و 70 هزار تن باقيمانده نيز از منابع توليد داخلي تامين مي شود. وي در مورد واردات شكر نيز افزود:  براي تثبيت قيمت شكر و مقابله باكمبود اين كالا در كشور،  امسال واردات شكر حدود 20 درصد افزايش خواهد داشت و درمجموع يك ميليون و 800 هزار تن شكر وارد خواهد شد.  معاون وزير بازرگاني گفت: قيمت كالاهاي اساسي خانوارها تغييري نخواهدكرد ولي قيمت آرد، روغن، قند و شكر مصارف  واحدهاي صنفي و صنعتي به دليل نبود كنترل بر محصولات  نهايي اين واحدها بيشتر خواهد شد.  كرباسيان در مورد توزيع كالاهاي اساسي اظهار داشت: امسال  8 كالابرگ قندو شكر، 10 كالابرگ روغن، سه كالابرگ برنج و 2 كالابرگ پنير توزيع خواهد شدكه نسبت به سال گذشته 4 كالابرگ اضافي توزيع خواهد شد.  وي با اشاره به اينكه امسال تعهد دو ساله بن كارگري و مستمري بگيران تامين مي شود افزود: براساس برآورد نياز اين اقشار، 40 هزار تن روغن، 20 هزار تن قند و شكر و 42 هزار تن برنج براي بن كارگري توزيع خواهد شد. معاون وزير بازرگاني گفت: براي تامين نياز دانش آموزان از اول  شهريورماه توزيع عمومي لوازم التحرير شروع و 250 ميليون  جلد دفترچه توزيع خواهدشد و همچنين 70 ميليون جلد دفترچه  در زمستان توزيع مي شود. معاون وزير بازرگاني با اشاره به  اينكه توزيع گوشت يارانه اي قطع نشده است گفت: به استناد قانون بودجه ارز كالاهايي كه امكان توليد در داخل دارند،  براي پرواربندي دام اختصاص داده شده است و توزيع گوشت  يارانه اي براي برخي مصارف مانند دانشگاهها ادامه دارد.  وي همچنين از واحدهاي صنفي بدون پروانه در كشور به عنوان  عامل تورم و گراني ياد كرد و افزود: واحدهاي صنفي بدون  كارت شناسايي از شهريور ماه امسال تعطيل خواهند شد.  كرباسيان گفت: مقرر شده است، نرخ 79 قلم كالا كه در سبد خانوار بيشترين سهم را دارند كنترل شود كه به دستور رئيس  جمهور اين 79 قلم كالا شناسايي شده است. وي افزود: با توزيع صحيح و نظارت بر قيمت اين كالاها از تنش اقتصادي و نوسان قيمت جلوگيري خواهد شد. 
