 گروه اقتصادي: معاون صادراتي و بازاريابي مركز توسعه  صادرات ايران اعلام كرد كه در برنامه سوم توسعه كه از آغاز سال آينده اجرا مي شود صادرات تمامي كالاها آزاد است.  وي تاكيد كرد كه طي برنامه سوم ممنوعيت و محدوديت صادرات  لغو مي شود و كمبود عرضه احتمالي برخي كالاها از طريق  واردات تامين مي شود.  به گزارش روابط عمومي مركز توسعه صادرات حسين سلطاني  افزود: در برنامه سوم تلاش ها به سمت شفافتر شدن قوانين  و مقررات معطوف شده و صادركنندگان از دريافت هرگونه مجوز (به جز مجوزهاي بين المللي مثل گواهي مبدا و ساير مجوزهايي كه براساس قوانين بين المللي به رسميت شناخته  شده اند)معاف خواهند شد. همچنين از پرداخت عوارض و ماليات نيز معاف مي شوند. 
