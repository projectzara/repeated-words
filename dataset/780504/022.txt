 دور برگشت مرحله سوم جام اينترتوتو گروه ورزشي: دور برگشت از مرحله سوم رقابتهاي فوتبال جام  اينترتوتو(انتخابي جام يوفا)شنبه شب در شهرهاي مختلف  اروپا برگزار شد و طي آن 12 تيم به مرحله بعد راه يافتند.  در پايان پيكارهاي شنبه شب تيم هاي هامبورگ و دويسبورگ  آلمان، هيرنوين هلند، وستهام انگليس، روستوف روسيه، رن،  متزومون پليه فرانسه، پولونيا ورشو لهستان، استرياوين  اتريش، يوونتوس ايتاليا و ترابوزان اسپور تركيه با عبور ازسد حريفان خود گام به مرحله چهارم گذاشتند تيم هامبورگ  كه مهدي مهدوي كيا و وحيد هاشميان ملي پوشان كشورمان را در اختيار دارد شب گذشته در زمين تيم بازل سوئيس موفق شد اين تيم را با نتيجه سه بردو شكست دهدو به مرحله بعدي  راه يابد.  تيم هامبورگ كه در بازي رفت با يك گل از ميهمان خود شكست  خورده بودبه دليل گل زده بيشتر در خانه حريف جواز حضور در مرحله بعدي را دريافت كرد فيشر در دقيقه 37، گروت در دقيقه 44 و يبواه در دقيقه 48 براي تيم هامبورگ گلزني  كردند. گلهاي تيم ميزبان را كومانتاراكيس مهاجم يوناني  تيم بازل در دقايق 50 و 57 به ثمر رساند. 
