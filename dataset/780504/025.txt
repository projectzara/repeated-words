 يك مقام ارشد حكومت خودگردان فلسطين ديروز گفت: ياسر عرفات رئيس حكومت خودگردان در نظر دارد هفته آينده در قاهره پس از هشت سال با" جورج حبش "رقيب مهم وي در سازمان  آزاديبخش فلسطين(ساف)ديدار كند.  به گزارش خبرگزاري فرانسه از شهر غزه، "سليم زعنون "رئيس  شوراي ملي فلسطين در راديو صداي رسمي فلسطين گفت: اين  نخستين ديدار دو طرف از اول اوت سال 1991(10 مرداد 1370) خواهد بود.  زعنون تاييد كرد كه عرفات در ضمن قصد دارد در تاريخ 7 اوت 16مرداد))با" نايف حواتمه "رهبر شاخه ديگر رقيب ساف  در قاهره ديدار كند.  حبش و حواتمه هر دو از مخالفان پيمان هاي موقت  صلح منعقده بين عرفات با اسرائيل هستند.  حبش كه در دمشق مستقر است، رياست و رهبري جبهه خلق براي  آزادي فلسطين را برعهده دارد.  عرفات در ماه فوريه در مراسم تشييع جنازه ملك حسين،  ملاقات كوتاهي با حواتمه در امان داشت.  عرفات قبل از آغاز مذاكرات با دولت جديد اسرائيل در باره وضعيت دائمي سرزمين هاي فلسطيني درصدد آشتي با شاخه هاي تندروي ساف است. 
