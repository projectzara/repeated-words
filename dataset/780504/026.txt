 سرگئي استپاشين نخست وزير روسيه ديروز براي ديدار و گفتگو با مقامات آمريكايي به واشنگتن رفت.  به گزارش خبرگزاري فرانسه، استپاشين در اين سفر سه روزه  با بيل كلينتون و ال گور رئيس جمهور آمريكا و معاون وي و همچنين با رهبران تجاري اين كشور ديدار و گفتگو مي كند.  نخست وزير روسيه پيش از ترك مسكو، روابط اقتصادي و سياسي  با آمريكا را محور اساسي مذاكراتش با مقامات اين كشور خواند.  بعد از بحران كوزوو كه به تيرگي روابط آمريكا و روسيه  انجاميد دو كشور در تلاش براي بهبود روابط خود هستند. 
