   دستگاه قضايي آنگولا براي يوناس ساويمبي رهبر اتحاديه  ملي براي آزادي آنگولا موسوم به يونيتا قرار بازداشت  صادر كردند.  به گزارش خبرگزاري فرانسه، در حكم صادر شده ساويمبي به  ارتكاب جنايت، شورش مسلحانه، خرابكاري و كشتار متهم شده  است.  دولت آنگولا ساويمبي 66 ساله را مسئول آغاز جنگ داخلي در اين كشور مي داند و او را به عدم پايبندي به  موافقنامه هاي صلح سال 1994 براي پايان درگيري ها متهم  مي كند.  سال گذشته مجلس آنگولا ساويمبي را جنايتكار جنگي خواند و همزمان دولت اين كشور نيز تلاش هايي براي قانع كردن ديگر كشورهاي آفريقايي به اتخاذ تصميم مشابه آغاز كرد.  حمله هفته گذشته يونيتا به شهري در 60 كيلومتري شرق  لواندا پايتخت آنگولا موجب نگراني شديد مردم اين شهر شده  است.  با نزديك شدن پايان فصل گرما چريكهاي يونيتا خود را براي  پيشروي به اطراف پايتخت آماده مي كنند. 
