 آمريكا و ويتنام ديروز درباره تجارت دو جانبه به عنوان  آخرين گام به سوي عادي سازي كامل روابط اقتصادي بعد از 24 سال از پايان جنگ ويتنام، توافق كردند.  به گزارش خبرگزاري فرانسه از هانوي، ژوزف داموند مذاكره كننده ارشد آمريكا در يك بيانيه مشترك اعلام كرد:  مذاكره كنندگان آمريكا و ويتنام درباره اصول موافقتنامه  تجاري دوجانبه توافق كردند.  وي در پايان مذاكراتي كه بيش از سه سال به طول انجاميد،  گفت: طرفين جزئيات فني را براي ارائه موافقتنامه رسمي به  دولتهاي متبوعشان، جمع بندي خواهند كرد.  ريچارد فيشر معاون نماينده تجاري آمريكا كه براي انجام  اين مذاكرات به ويتنام رفته بود نيز گفت: دستيابي به اين  توافق يك واقعه تاريخي است و آخرين بخش از دگرگوني روابط ما با ويتنام از دشمني به شراكت تجاري است.  اين موافقتنامه موضوع هايي نظير تجارت كالا و خدمات،  حمايت از حقوق فرهنگي وروابط سرمايه گذاري بين دو كشور را شامل مي شود.  فيشر ابراز اميدواري كرد توافق نهايي در خصوص تجارت دو جانبه بين دو كشور تا قبل از پايان سال ميلادي جاري،  حاصل شود.  تجار آمريكايي معتقدند اين موافقتنامه مهمترين بخش در توسعه روابط اقتصادي دو كشور از زمان لغو تحريم هاي  اقتصادي عليه ويتنام در فوريه 94توسط دولت كلينتون است. 
