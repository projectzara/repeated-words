 هزاران تن از مخالفان دولت بنگلادش ديروز با انواع  وسايل نقليه وارد داكا، پايتخت شدند تا از آن جا به  روستاهاي كشور رفته واعتراضات خود را عليه دولت به نمايش  بگذارند.  به گزارش آسوشيتدپرس، حزب ملي گراي بنگلادش، حزب عمده  مخالف دولت به همراه سه گروه راست گراي متحد خود، دولت  خانم شيخ حسينه واجد را به بي كفايتي و اذيت و آزار رقيبان سياسي متهم مي كنند.  اين گروه از مخالفان كه رهبري آن را" خانم خالده ضيا"، نخست وزير پيشين بنگلادش برعهده دارد خواستار استعفاي  دولت و برگزاري انتخابات زود هنگام است. انتخابات آتي  بنگلادش قرار است سال 2001 برگزار شود.  كاروان مخالفان به رهبري خانم خالده ضيا در سفر سه روزه  خود با طي كردن مسافتي 300 كيلومتري و عبور از حدود 100 روستا و شهرك هاي شمال كشور اعتراضات خود را ابراز مي دارند.  خالده ضيا در آغاز اين سفر سه روزه خطاب به 2 هزار نفر از طرفدارانش كه شعار" مرگ بر حسينه "مي دادند، گفت  شمارش معكوس براي سقوط دولت فاسدكنوني، آغاز شده است.  در همين حال گروه ديگري از مخالفان كه تعدادشان به  چندصد نفر مي رسدو رهبري آن را" حسين محمد ارشاد"، رئيس جمهوري سابق بنگلادش برعهده داردبراي نشان دادن  اعتراض خود عازم مناطق جنوبي اين كشور شدند.  گروه هاي اسلامي بنگلادش از جمله حزب جماعت اسلامي نيز رهسپار مناطق غربي شدند تا اعتراضات خود را عليه دولت  ابراز نمايند. 
