 هياتي متشكل از حدود 200 تن از مقام هاي رسمي اسرائيل  ديروز در مراسم تشييع جنازه ملك حسن دوم در رباط شركت  كردند.  به گزارش خبرگزاري فرانسه، رياست هيات اسرائيلي را عزروايزمن رئيس جمهور و ايهود باراك نخست وزير اسرائيل  به عهده داشتند.  شيمون پرز وزير همكاريهاي منطقه اي نيز جزو اين هيات بود.  راديو اسرائيل نيز اعلام كرد: بيش از دو هزار اسرائيلي  مغربي تبار در تشييع جنازه ملك حسن شركت كردند. در اسرائيل بيش از نيم ميليون يهودي مغربي تبار زندگي  مي كنند.  جنازه ملك حسن ديروز با حضور هياتهاي بلندپايه اي از اغلب كشورهاي اسلامي، عرب و غربي در رباط تشييع و به خاك  سپرده شد.  اين در حالي است كه "حافظ اسد" رئيس جمهور سوريه ديروز از شركت در مراسم خاكسپاري ملك حسن خودداري كرد و رياست  هيات سوري را به "محمد زهير" معاون خود سپرد. پيش از اعلام خبر عدم حضور اسد در رباط" ديويد لوي "وزير خارجه  رژيم اسرائيل گفته بود: آمريكا سعي دارد ترتيبي بدهد تا رهبران اسرائيل در مراسم تشييع جنازه ملك حسن دوم با حافظ اسد رئيس جمهور سوريه ملاقات كنند.  لوي در پاسخ به اين سئوال كه آيا واشنگتن قصد ترتيب چنين  ملاقاتي را دارد، گفته بود: به احتمال زياد چنين اتفاقي  خواهد افتاد. در چنين مراسمي با وجود جو اندوهبار، تماس  رهبران جهان آسانتر است.  از سوي ديگر، بيل كلينتون رئيس جمهور آمريكا گفت با ملك  محمد ششم پادشاه جديد مغرب مذاكره كرده است و اميدهاي  زيادي را در او ديده است.  به گزارش خبرگزاري فرانسه وي در پاسخ به سئوالي در مورد مرگ ملك حسن دوم و نيز ملك حسين پادشاه اردن و نيز تغييراتي كه در راس دولت اسرائيل انجام شده است، گفت:  به طور موءثر تغييراتي در اين بخش از جهان روي داده است و بخشي از اين تغييرات سياسي و برخي ديگر عادي بوده است.  وي افزود: پس از مراسم تشييع جنازه ملك حسن با برخي از مقامهاي كشورهاي خاورميانه ملاقات خواهد كرد. در همين حال،  ديپلماتها و تحليلگران گفتند: با درگذشت ملك حسن دوم  پادشاه مغرب نقش "حسني مبارك "رئيس جمهوري مصر در ميانجيگري بين اسرائيل و همسايگان عربش، پررنگ تر مي شود.  به گزارش خبرگزاري رويتر از رباط، با مرگ ملك حسن دوم كه  پنج ماه پس از مرگ ملك حسين پادشاه اردن روي داد، منطقه  خاورميانه دو تن از رهبران عرب را كه از جايگاه ويژه اي  براي آشتي دنياي عرب با اسرائيل برخوردار بودند، از دست  داد.  وارث تخت پادشاهي اردن ملك عبدالله فرزند 37 ساله ملك  حسين شد و وارث تخت پادشاهي مغرب، محمد ششم فرزند 36 ساله ملك حسن كه هر دو جوان و فاقد تجربه هاي منطقه اي و بين المللي هستند.  سفير يكي از كشورهاي عرب در رباط در پاسخ به اين سئوال  كه چه كسي نقش ميانجي اصلي را در مناقشه خاورميانه بازي  خواهد كرد، گفت: با توجه به تجربه و اينكه مصر به عنوان  بزرگترين كشور عرب وزنه سياسي سنگيني به شمار مي رود،  بدون ترديد مبارك نقش اصلي ميانجي را خواهد داشت.  مفسران عرب مي گويند مبارك روابط بسيار صميمانه اي با حافظ اسد رئيس جمهوري سوريه دارد كه اشاره هاي آشكاري  براي دستيابي به توافق صلح با ايهود باراك نخست وزير جديد اسرائيل از خود نشان داده است. ديپلماتها با اشاره  به پيمان صلح بين مصر و اسرائيل در سال 1978 كه نخستين  پيمان امضا شده بين يك كشور عرب با اسرائيل بود، گفتند مصر داراي يك گروه توانمند كارشناسي براي همكاري با اسرائيل است.  تحليلگران گفتند با وجوديكه مذاكرات محرمانه ملك حسين و ملك حسن براي از ميان برداشتن موانع بسيار كارساز بود،  ولي براي ميانجيگري بين اسرائيل و سوريه كه نيروهاي اصلي  به شمار مي روند و براي احراز پيشرفت در لبنان هنوز نياز به تماسهاي محرمانه است. 
