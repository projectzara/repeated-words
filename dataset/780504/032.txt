 روزنامه ساندي اكسپرس چاپ لندن ديروز نوشت گمرك انگليس  حدود 20 تن موادهسته اي حياتي به مقصد پاكستان براي  استفاده در برنامه هسته اي اين كشور را، توقيف كرد.  به گزارش خبرگزاري رويتر از لندن، ساندي اكسپرس نوشت،  امكان تماس فوري با مقام هاي گمركي براي اظهار نظر در اين زمينه ميسر نشد.  اين روزنامه افزود، محموله از آمريكا تا پايانه  كانتينرها در جزيره گرين ايالت كنت در جنوب شرق انگليس  رديابي شد.  اين محموله پيش از آن كه امكان انتقالش به يك كشتي عازم  خاورميانه ميسر شود، تخليه، بازرسي و مصادره شد.  اين روزنامه افزود، مدارك اين محموله نشان مي داد كه به  مقصد دبي فرستاده شده بود اما منابع اطلاعاتي به ساندي  اكسپرس گفتند معتقدند مقصد نهايي آن بندر لاهور پاكستان  بوده است.  اين روزنامه به نقل از منابع مذكور افزود، اجزاي اين  محموله از مناطق مختلف آمريكا گردآوري شده است.  خبرگزاري رويتر مي افزايد، اخبار مربوط به ضبط اين  محموله، همزمان با افزايش تنش ميان هند و پاكستان درمورد كشمير منتشر شده است. هر دو كشور در سال گذشته دست به  آزمايش هاي هسته اي موفقيت آميزي زدند.  اين روزنامه گزارش داد، ماموران گمرگ، اين محموله را با اين گمان كه براي موارد نظامي به كار مي رود و بنابراين،  به مجوز صادراتي نياز دارد، ضبط كردند.  ساندي اكسپرس به نقل از كارشناسان سلاح هاي هسته اي نوشت  مواد ضبط شده داراي كيفيت بسيار عالي است كه بيشتر در اهداف نظامي و نه تجاري مورد استفاده قرار مي گيرد.  اين روزنامه گزارش داد، مقامات انگليس هفته گذشته سه  پاكستاني را درارتباط با اين محموله بازداشت كردند اما بعدا بدون واردكردن اتهامي، آنان را با قيد ضمانت آزاد كردند.  اين روزنامه افزود، بخشي از اين محموله شامل آلومينيم با كيفيت بسيارعالي است كه معمولا" در ساخت سلاح هاي  هسته اي به كار مي رود. 
