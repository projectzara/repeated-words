 گروه شهري: معاون آموزشي وزارت بهداشت، درمان و آموزش  پزشكي گفت: برنامه طب مكمل، بر اساس قوانين نظام پزشكي  در كشور اجرا مي شود.  دكتر" عبدالله بهرامي "، در اجلاس معاونين آموزشي  دانشگاهها ودانشكده هاي علوم پزشكي افزود: اين برنامه  شامل آموزش و افتتاح مطب دررشته هاي طب سوزني، سنتي،  هميوپاتي و كايروپراكتيك مي باشد.  وي گفت: گردانندگان اين مطب ها مانند پزشكان با گذراندن  واحدهاي تحصيلي كه گاهي به 300 واحد مي رسد مجاز به  ويزيت بيماران خواهند شد.  وي همچنين در مورد طرح جديد گزينش دانشجو گفت:  كارشناسان رشته هاي زيست شناسي، شيمي، آمار و فيزيك  مي توانند در رشته هاي پيراپزشكي، پزشكي، دندانپزشكي و داروسازي ادامه تحصيل دهند، اما داوطلبين رشته هاي غير پزشكي بايد در آزمون تخصصي زبان انگليسي اين وزارتخانه  قبول بشوند.  وي در مورد اعزام دانشجويان دوره دكتري حرفه اي به خارج  گفت: دانشجوياني كه شش ماه به اتمام تحصيل شان مانده  باشد، مي توانند شش ماه در خارج كشوركه جزو دوره شان  محسوب مي شود تحصيل كنند و پس از بازگشت، به اتمام  رساله خود مشغول شوند. 
