 گروه شهري: دكتر فرهادي وزير بهداشت درمان و آموزش پزشكي  درگفتگو با خبرنگار واحد مركزي خبر اعلام كرد: ده قلم  ازداروهاي حساس كه در كشور توليد مي شده است و به دلايل  مختلف در ماههاي گذشته كمياب و يا ناياب شده بود هم  اكنون مشكل آنها برطرف شده ودر كشور توزيع شده است. وي  گفت: اين داروها يا به دليل مشكل فرمولاسيون، نرسيدن مواد اوليه، كمبود ماده موءثره، مشكل توليد ظروف و يا مشكلات ارزي دچار كمبود شده بودند كه اكنون با بر طرف  شدن اين مشكلات توليد و در اختيار داروخانه هاي منتخب قرار گرفته است.  دكتر فرهادي گفت: اين ده قلم عبارت هستند از قرص هاي  پرفنازين، كلونازپام، كاربامازپين، ازايتوپرين، گيبن  كلاميد، قرص قند، فنوباربيتال، مدروكسي، پروژسترون و كپسول امانتارسن. همچنين انواع قطره هاي چشمي در حال  حاضر به طور مرتب توليد و در كشور توزيع مي شود.  وزير بهداشت درباره داروهاي وارداتي هم گفت: تقريبا مشكل گشايش اعتبار داروهاي وارداتي حل شده است و اين  داروها در حال حاضر ياوارد كشور شده و در حال توزيع است  و يا در حال حمل به كشور است و تا روزهاي آينده توزيع  خواهد شد. وي انواع آمپولهاي راديوگرافي، انواع داروهاي  ضد سرطاني، اسپري كرومولين، قطره پلي ميگسين، آمپول نيترو گليسيرين، آمينو اسيد و دوبوتامين را از جمله  داروهاي وارداتي برشمرد كه هم اكنون مشكل آنها حل شده  است.  براساس گزارش خبرنگار واحدمركزي خبر براي پيشگيري از سوء استفاده افراد سودجواين داروها در داروخانه هاي منتخب و دانشگاهي كه به طور شبانه روزي درسراسر كشور فعاليت مي  كنند توزيع شده است كه در اختيار مراجعه كنندگان قرار مي گيرد.  وزير بهداشت با تقدير از پزشكان زحمتكش كشور از آنان  خواست از تجويز بيش از نياز دارو خودداري كنند. وي  همچنين به هموطنان توصيه كرد با توجه به تمهيدهاي  انديشيده شده براي بهبود وضع دارو دركشور، سعي كنند از انبار كردن داروهاي مصرفي خود جدا" خودداري كنند. دكتر فرهادي تصريح كرد، اين داروها بيش از نياز مصرفي كشور در حال توليد و توزيع است و داروهاي وارداتي نيز مشكل خاصي  ندارند بنابراين به زودي وضع دارو به صورت مطلوبتري در كشور درخواهد آمد.  وزير بهداشت در اين گفتگو با مقايسه ميزان ارز تخصيص  يافته به دارودر چهار ماهه اول سال هفتاد و هشت با مدت  مشابه سال گذشته گفت: درچهار ماهه اول سال گذشته فقط 50 ميليون دلار ثبت سفارش با ارز شناورگشايش اعتبار شده بود در حالي كه در چهار ماهه اول امسال يكصد ميليون دلار ثبت  سفارش و گشايش اعتبار شده است. يعني دو برابر مدت  مشابه سال گذشته ارز به دارو اختصاص يافته است. 
