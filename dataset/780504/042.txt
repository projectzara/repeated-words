 گروه شهرستانها: استاندار يزد گفت: در حوادث كوي دانشگاه  دو نكته سياه و پررنگ در كل ماجرا وجود داشت كه هر كدام  از آنها فاجعه اي عظيم بود، يكي حمله به خوابگاه  دانشجويان كه حركتي زشت و تاسف آور بوده و بايد مسئولان  ضمن بررسي ريشه اي مسئله كساني را كه در اين ماجرا نقش  داشتند تحت پيگرد قانوني قرار دهند.  به گزارش خبرنگار همشهري در يزد مهندس سفيد افزود: نكته  ديگر آشوبهاي خياباني و امكان سوءاستفاده دشمن از اين  فضا و توهين به اركان مقدس نظام مخصوصا مقام معظم رهبري  است كه آن هم فاجعه اي بسيار عظيم بود و دشمن فرصت طلب از اين فضا بدترين سوءاستفاده را كرد. وي اطاعت مردم از مقام معظم رهبري و حضور در صحنه را حركتي زيبا و عبرت آموز خواند و گفت: بايد به فاجعه حمله به كوي  دانشگاه و آشوبهاي خياباني توام رسيدگي شود و نبايد به  بهانه سوءاستفاده ديگران از حوادث، مسببين اصلي فراموش  شوند و تنها قسمتهايي از جريان پيگيري شود.  وي خطاب به مديران اجرايي استان گفت: نبايد اين قضايا باعث كمرنگ شدن شعارهاي دولت شود زيرا دولت مصمم به تحقق  قانون گرايي، تامين آزاديهاي مشروع و قانوني و توجه به  نظرات مردم و راي آنهاست.  وي افزود: عده اي مي خواهند از اين فضاها سوءاستفاده  كنند و بگويند توسعه فرهنگي دولت نتيجه اش اين بود و با مبناهاي حركت دولت و شعارها و اهداف او برخورد كنند، ما نبايد اجازه دهيم كسي از اين فضا عليه دولت سوءاستفاده  كند و طبيعي است كه قانونگرايي و دوري از خشونت از هر طرف زمينه ساز حضور مردم در اجراي بهتر سياستهاي دولت  است.  مهندس سفيد با اشاره به انتخابات آينده مجلس شوراي  اسلامي گفت: همه بايد آماده برگزاري اين انتخابات باشيم  و آنچه مورد نياز است آرامش، وحدت، همدلي و طرح نظرات،  عقايد و سلايق در پناه اين آرامش و همدلي است.  وي اظهار داشت: اگر هر كس به سمتي حركت كند كه خشونت بر فضاي جامعه حاكم شود دانسته يا ندانسته حتي به اسم حمايت  از دولت بر خلاف سياست دولت حركت مي كند، زيرا برگزاري  مطلوب انتخابات مجلس در گرو وجود فضاي آرام، منطقي و امكان استفاده از نظرات است و بدين طريق نمايندگان واقعي  مردم در صحنه ظاهر مي شوند و حركت قانونمند خود را دنبال  مي كنند. 
