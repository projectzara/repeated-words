 گروه سياسي: روابط عمومي وزارت اطلاعات يكشنبه شب در اطلاعيه شماره پنج خودجزئيات جديدي را درباره عوامل  اغتشاشات اخير منتشر كرد. به گزارش ايرنا، متن اين  اطلاعيه به شرح ذيل است:  پيرو اطلاعيه هاي قبلي به اطلاع ملت مسلمان و شريف ايران  مي رساند، باتوجه به تحقيقات به عمل آمده وقايع اخير در سه مرحله ذيل اتفاق افتاده است.  مرحله اول - واقعه تاسف بار حمله به كوي دانشگاه كه از ساعت 22 پنجشنبه هفدهم تير ماه آغاز و تا ظهر جمعه هجدهم  تيرماه به طول انجاميد.  درباره علل و ريشه هاي بروز اين واقعه شوراي عالي امنيت  ملي كميته اي رامعين و مامور رسيدگي به اين واقعه نموده  است.  وزارت اطلاعات نيز بنابر وظيفه اي كه برعهده دارد، به  گروه ويژه اي ماموريت داده است تا نسبت به تبيين ماهيت  عوامل و ريشه هاي اين فاجعه تحقيق نمايد وعلاوه بر همكاري كامل با كميته مزبور در راستاي دستيابي سريعتر به  نتيجه، خود نيز به ريشه يابي موضوع ادامه دهد.  مرحله دوم - وقايع پيش آمده از ظهر جمعه هجدهم تيرماه تا پايان روزيكشنبه بيستم: اين وقايع كه ماهيت سياسي -  امنيتي داشته است، عليرغم حضوربرخي از تشكل هاي دانشجويي  و جريانهاي سياسي متاسفانه التهابات پيش آمده در دانشجويان شدت يافت كه با حضور مسئولين محترم ارگان هاي  ذيربط با انجام توجيهات لازم تلاش شد كه احساسات كنترل  گردد وليكن گروههاي غيرقانوني تلاش كردند تجمعات را به  خارج از كوي دانشگاه بكشانند.  مرحله سوم - وقايع مربوط به روزهاي دوشنبه و سه شنبه  (پايان غائله): دراين روز با تلاش گروهكهاي غيرقانوني و ضدانقلاب و با حضور اراذل و اوباش وعناصر ماجراجو و اغفال شده حركت 22 و 23 تيرماه به آشوب و اغتشاش مبدل شد كه با لطف خداوند تبارك و تعالي و حضور به موقع مردم و نيروهاي مقابله كننده بدون توسل به سلاح گرم و با حداكثر سعه صدر و تحمل مسئولين نظام، موضوع با دستگيري برخي از عوامل اصلي خاتمه يافت و تحقيقات درخصوص ديگرافراد در هر يك از اين مراحل برخي از متهمين كه نقش اصلي در سوءاستفاده در جريان پيش آمده داشته اند، دستگير كه پيرو اطلاعات اعلام شده قبلي برخي ديگر از اطلاعات قابل  انتشار به حضور مردم شريف اعلام مي شود.  1- نقش گروه موسوم به اتحاديه دانشجويان و دانش آموختگان:  مسئول اين گروه غيرقانوني، به نام آقاي حشمت الله  طبرزدي از چند ماه قبل از بروز حوادث اخيربه واسطه  ارتكاب جرائم و تخلفاتي چند با حكم قضائي، در بازداشت  به سر برده و در غياب وي ساير دست اندركاران اتحاديه  جريان امور را در دست گرفته و ضمن صدور اعلاميه هاي  متعدد در جهت تشويش اذهان عمومي به ويژه تخريب فضاي  عمومي دانشگاه و مطبوعات كشور و صدور نامه هاي مجهول  خطاب به مسئولين كشور اقداماتي به عمل آورده و در حوادث  اخير نيز نقش فعال به شرح ذيل داشته اند:  الف- دفتر اتحاديه در طي روزهاي گذشته به محل امني براي  حضور افراد معارض مبدل گرديده و اطلاع رساني وسيع و كذب و لحظه به لحظه پيرامون حادثه كوي دانشگاه و اقدامات  اعتراض دانشجويان در طي روزهاي شنبه و يكشنبه و نيزآشوبها و ناآرامي هاي روزهاي دوشنبه و سه شنبه با عناصر و گروههاي معاندمستقر در خارج از كشور در آن دفتر صورت مي پذيرفته است. در عين حال اين دفترمحل دريافت  توصيه و نظرات بيگانگان و معاندين و بهره برداري از آنها در جهت صدور اطلاعيه هاي بعدي خود بوده است.  حسن زارع زاده مسئول روابط عمومي گروه در اين ميان نقش  اساسي داشته است.  اين گروه در حوادث اخير با گروههاي مختلف ضدانقلاب خارج  كشور، در تماس مستمر بوده و اخبار مورد نظر خود را در مورد اين حادثه جهت بهره برداري عليه جمهوري اسلامي به  خارج از كشور مخابره مي كرده است.  به عنوان نمونه گزارشات ارسالي اين گروه موجب آن شد تا حزب ملت شاخه بلژيك، كميته همبستگي نروژ و راديو تلويزيونهاي بيگانه از جمله راديوآزادي و راديو آمريكا سرمايه گذاري خاصي دراين زمينه داشته باشند و در يك مورد با گزارشات دريافتي، وزير خارجه سوئد را به موضعگيري  عليه ايران سوق دهند. همچنين گزارشات كذب آنان، مبناي  پيگيري ضد انقلاب خارج كشوربراي ارائه تصويري كاملا"  منفي از ايران و در نزد كشورهاي اروپايي و مجامع بين المللي قرار گرفته است.  اطلاعات تكميلي در اين خصوص متعاقبا" به استحضار خواهد رسيد.  ب- افراد اين گروه ضمن جذب كمكهاي مالي و ساير امكانات  براي تجمع كنندگان درصدد جذب كمكهاي نقدي از بيگانگان  بوده و در همين رابطه از يكي از مسئولين راديو آزادآمريكا تقاضاي كمك مالي نموده و شماره حسابي نيز به  اين امر اختصاص داده اند.  ج- افراداين گروه ضمن ابراز ناخشنودي از برپائي آرام  اعتراض دانشجويان سعي نمودند به شيوه هاي مختلف در اجراي  مراسم دانشگاه اخلال ايجاد كنند. قطع سيم هاي بلندگو به  هنگام سخنراني وزير محترم آموزش عالي نيز در همين رابطه  و توسط ايشان صورت گرفته است.  د- از جمله عناصر فعال اين گروه حسن زارع زاده است، وي  پس از ورودبه اتحاديه به عنوان مسئول سمعي بصري بكار گرفته شده و پس از چند ماه مسئول روابط عمومي اتحاديه  شده و مسئوليت كميته دانشجويي دفاع از زندانيان سياسي را عهده دار مي گردد كه در بازداشت بسر مي برد.  2- روزبه فراهاني پور يكي ديگر از عناصر آشوب طلب است  كه در وقايع اخير دستگير شده و در بازداشت بسر مي برد.  وي از طريق برخي از افراد مخالف داخلي به عناصر وابسته  به تشكل هاي ضد انقلاب خارج از كشور مرتبط شده و درجهت  تامين اهداف آنها، با همدستي چند تن ديگر به راه اندازي  تشكلي به نام مرز پرگهر منشعب از حزب پان ايرانيست  مبادرت ورزيد، نامبرده با چاپ وتوزيع نشريه يكي از گروهكهاي ضدانقلاب مرتد و تماس با راديوهاي خارجي  سعي داشت تا فضاي سياسي جامعه را مغشوش جلوه دهد وي در جريان آشوبهاي اخيرضمن تماس هر روزه با يكي از عناصر ضد انقلاب متواري ساكن آمريكا اخبار وگزارشات مربوط به  اوضاع را به اطلاع آنها مي رسانده است.  روزبه فراهاني پور در جريان كشاندن آشوبگران به سوي  خبرگزاري جمهوري اسلامي نقش موءثر داشته است وي در اعترافات خود اعلام داشته كه عوامل ضدانقلاب خارج از كشور از وي خواسته بودند تا جريان تجمع آشوبطلبان را به سوي پزشكي قانوني هدايت نموده و با طرح درخواست تحويل  گرفتن جنازه كشته شدگان به دروغ وانمود نمايند كه تعداد زيادي از افراد توسط نيروي انتظامي كشته شده و به اين  ترتيب فضاي جامعه را براي گسترش آشوبها متشنج سازند.  در اين خصوص لازم به ذكر است كه حضور هوشيارانه نيروهاي  امنيتي، انتظامي و مردمي امكان تحقق اين توطئه را به  فتنه طلبان وابسته به بيگانه نداد.  3- يكي ديگر از گروهك هاي فعال ضد انقلاب كه نقش زيادي  در هدايت تشنجات به خارج از محيط دانشگاهي و تسري آن به  داخل شهر داشته است، حزبغيرقانوني موسوم به ملت مي باشد.  برخي از اعضاي اين گروهك به نام هاي خسروسيف، بهرام  نمازي، فرزين مخبرو مهران عبدالباقي در وقايع اخير دستگير شده اند كه سه نفر اول از عناصرمركزي اين حزب بوده اند. از جمله اقدامات اين گروهك در تشنجات اخير تحريك و تهييج آشوب طلبان به انجام كارهاي خشونت آميز،  پخش اعلاميه هاي مربوط به حزب مذكور درباره اين وقايع،  طرح شعارهاي موهن عليه مقدسات، تماس مستمربا خارج از كشور جهت انتقال اخبار به خارج و تحريف واقعيتها و انجام  مصاحبه با رسانه هاي بيگانه.  تحقيقات درباره فعاليت اين گروهك و نقش دقيق آن در جريان  اخير تداوم دارد كه در اطلاعيه هاي آتي اعلام خواهد شد.  4- برخي از عناصر وابسته به گروه هاي ضدانقلاب نيز در اين ماجرا نقش آفريني كردند كه به برخي از آنها اشاره  مي شود.  - محمد اقبال كازروني: وي در سال 61 بدليل وابستگي به  يكي از گروههاي كمونيست به هفت سال زندان محكوم گرديده  بود. نامبرده ضمن شركت در تشنجات روز شنبه و دوشنبه در روز سه شنبه در پارك دانشجو با نيروهاي بسيج درگيرشد كه  نهايتا" دستگير گرديد.  - سعيد رسوليان: نامبرده از عناصر وابسته به گروهك هاي  ملحد بوده است كه ضمن شركت فعال در تشنجات و آشوبهاي  اخير، روز يكشنبه براي آشوبطلبان سخنراني نموده و براي  گسترش اعتراضات نقش فعالي ايفا نموده است.  - هژير پلاسچي: ايشان نيز از عناصر وابسته به گروهكهاي  ملحد بوده است كه در سال 1377 دستگير و به پنج سال حبس  تعليقي محكوم گرديده بود. مشاراليه شركت فعال در تحريك و هدايت آشوبها به قسمتهاي مختلف شهرداشته است.  5- تعداد زيادي از اراذل و اوباش نيز كه در آشوبهاي روز دوشنبه وسه شنبه نقش فعالي داشته اند، دستگير شده اند كه  پس از انجام تحقيقات به مراكز قانوني تحويل گرديدند. اين  افراد عمدتا" از سارقين سابقه دار و محكومين به قاچاق  مواد مخدربوده كه تلاش كرده اند نهايت تخريب و سوءاستفاده از اموال عمومي را داشته باشند.  همچنين تعداد ديگري از اين اوباش براساس تصاوير برداشته  شده از وقايع شناسايي و در حال دستگيري مي باشند.  6- تاكنون تعدادي از متهمين بنابه دلايل اطلاعاتي از زندان آزاد شده اندكه بديهي است پس از تكميل اطلاعات  جانبي مجددا بازداشت خواهند شد. 
