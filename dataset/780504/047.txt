 گروه سياسي: انجمن اسلامي دانشجويان دانشگاه صنعتي  اميركبير با صدور بيانيه اي نسبت به واردكردن سپاه  پاسداران به عرصه منازعات سياسي هشدار داد.  در بخشي از بيانيه اين انجمن كه نسخه اي از آن به دفتر روزنامه همشهري ارسال شده چنين آمده است:  اين روزها زمزمه هايي شنيده مي شود كه محافل افراطي قصد دارند تا سپاه پاسداران را به ورطه جناح بندي هاي سياسي  بكشانند. در چنين شرايطي انجمن اسلامي دانشجويان دانشگاه  صنعتي اميركبير وظيفه خود مي داند از مسئولين بلندپايه  مملكتي بخواهد تا مراقب باشند كه مبادا نيروهاي افراطي  با واردكردن سپاه پاسداران به عرصه منازعات سياسي باعث  واردشدن لطمات جبران ناپذير به اين نيرو شوند و در شرايطي كه دشمنان خارجي در كمين هستند، توان نظامي كشور را تضعيف نمايند. 
