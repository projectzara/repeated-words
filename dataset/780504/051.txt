 جديدي پنجم شد و محك خورد    گروه ورزشي: با روشن شدن نتايج پنج كشتي گير ايراني  شركت كننده در جام ياريگين بحران موجود در اوزان 97 و 130 كيلوگرم شدت پيدا كرد. انگار تمام امور مربوط به  كشتي ما بايد تحت الشعاع اين دو وزن باشد. در حقيقت عباس  جديدي و عليرضا حيدري نبض كشتي و تيم ملي را در دست  گرفته اند و بقيه نيز به گونه اي در پي اين دو كشيده  مي شوند. پنج كشتي گير سنگين وزن كشورمان تنها يك مقام  پنجمي به دست آوردند. عليرضا حيدري با هوشمندي خاص از اين فضاي سخت و سنگين خود را بيرون كشيد. او مي دانست در ميداني كه بزرگترين 97 كيلوگرمهاي روسيه شركت دارند،  پيروز شدن كار بسيار دشواري است او خوب مي دانست اينجا ميدان مسابقات جهاني نيست كه تنها يك كشتي گير روسي حضور داشته باشد. جام ياريگين، جام غولهاي كشتي است، جامي است  كه در پشت فتح يك غول ديگر ظاهر مي شود جام ياريگين  ميعادگاه هركولهاي باهوش است. "عليرضا حيدري "احساس خوبي  داشت و تن به اين طعمه نداد تا اعتبارش پابرجا بماند و شايد حديث و قصه ديگري در پشت اين ماجراست و فرستادن  عباس جديدي براساس سناريو از پيش نوشته صورت گرفته است.  عباس جديدي خوب آغاز كرد تا موقعيت خود را در اين وزن  تثبيت كند و بر تمام شايعات پايان بخشد.  دو پيروزي بر دو غول روسي و آمريكايي توان جديدي را بريد و او در مقابل سومين حريف "سعيد مرتضي علي اف "كه قهرمان  جام حسن نيت بود، تسليم شد. "علي اف "كاملا" بر جديدي  تسلط داشت و در نهايت نيز چهار امتياز از جديدي گرفت تا به عنوان سرگروه به فينال برود جديدي در كشتي چهارم خود به نيروي جواني حريف روس خود باخت و در مقام پنجم قرار گرفت.  " عليرضا رضايي "در وزن 130 كيلوگرم با حريف قلدر و قهرمان المپيك آتلانتا" مدويدوف "پس از پايان وقت عادي و اضافي مساوي شد و داوران هر دو كشتي گير را از دور مسابقات حذف نمودند. عبدالرضا كارگر ديگر كشتي گير وزن  130 كيلوگرمي ما پس از پيروزي در اولين كشتي خود مقابل  حريف مغولستان در دومين كشتي مغلوب حريف روسي شد.  ابراهيم مهربان نيز تكليفش روشن بود و با دو شكست مقابل  " اندري شوميلين "و يك مغول از دور مسابقات خارج شد. با پايان يافتن اين جام، كميته فني فدراسيون كشتي چه تصميمي  خواهد گرفت؟ آيا عباس جديدي كاملا" محك خورد؟ تكليف  عليرضا حيدري چيست كه هم از دستورات كميته فني سرپيچي  كرده و هم روشن نشد در چه شرايطي قرار دارد. در بين 130 كيلوگرمي ها كمي اميدواري به وجود آمد. عليرضا رضايي  مي تواند نقطه اطمينان اين وزن باشد. رضايي با وجود سن  كم و قدرت فوق العاده اش آينده بهتري دارد اگر اعتماد به  نفس را در وي افزايش دهيم، مي تواند پاسخگوي خواسته هاي  كميته فني باشد. جام ياريگين هم در نهايت نتوانست مشكلات  فعلي كشتي ما را حل كند. 
