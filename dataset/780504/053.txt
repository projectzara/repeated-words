 گروه ورزشي: فدراسيون شطرنج ايران اعلام كرد: اميرباقري  استاد بين المللي شطرنج به عنوان تنها نماينده كشورمان  به منظور شركت در مسابقات قهرماني جهان كه از30 ژوئيه(8 مردادماه)در نوادا آمريكا آغاز مي شود، از طريق روسيه  راهي اين كشورشد.  اين مسابقات با شركت 100 بازيكن برتر جهان به روش حذفي  برگزار مي شود.  اميرباقري جواز حضور دراين مسابقات را در سال 1997 در مسابقات منطقه غرب آسيا در تهران كسب كرد و درحال حاضر به عنوان نماينده آسيا در اين مسابقات حضور دارد. ورودي  دريافتي بازيكنان دراين پيكارها 6 هزار دلار است كه  چنانچه هربازيكن بتواند با پيروزي در دور اول به دور دوم  برسد مبلغ دريافتي ورودي وي به 12 هزار دلار افزايش  خواهد يافت. اميرباقري در دور اول پيكارها با استاد بزرگ  برزيل ليتائو قهرمان سابق 18 ساله جهان به مبارزه خواهد نشست و درصورت پيروزي با برنده ديداردو استاد بزرگ روسيه  و لهستان بازي خواهد كرد. 
