 تورنمنت فوتبال چهارجانبه كيش  گروه ورزشي: از روز چهارشنبه اولين دوره مسابقات فوتبال  چهارجانبه جام كيش با حضور تيمهاي استقلال، پاس، سپاهان  و منطقه آزاد كيش و تماشاگران مشتاق فوتبال در جزيره كيش  انجام مي شود.  براي استقلال كه در حال گذر و پشت سر گذاشتن بحرانهاي  دروني است اين بازيها مي تواند نقطه اطمينان و انسجام  بازيكنان و مربيان آن باشد.  تقابل استقلال با پاس، سپاهان و تيم نوپاي كيش مي تواند به كيفيت تيمي استقلال در آستانه ليگ و بازيهاي جام حذفي  آسيا كمك بسياري كند.  پاس هم در دوران تحول به اين مسابقه ها مي رود.  اين تيم در آلمان به مرز خودشناسي رسيده و در كيش به  انسجام تيمي نزديك مي شود.  سپاهان بهترين تيم شهرستاني فصل قبل هم در اين فصل جزو مدعيان قهرماني است و در اين تورنمنت مشخص مي شود كه در چه مرحله از آمادگي است.  اما تيم نوپا، جوان و بومي كيش در اين ميدان به دنبال  كسب تجربه است تا وارد دوران تازه اي شود.  كيش تنها داراي 13 هزار نفر جمعيت است و ايرج قليچ خاني  با تشكيل مدارس فوتبال و شناخت استعدادهاي اين جزيره  درصدد تشكيل يك تيم جوان و قدرتمند است.  اين مسابقه ها در مجموعه تازه تاسيس المپيك اين جزيره  برگزار مي شود.  كيش با توجه به موقعيت و امكانات خاص و ويژه اي كه دارد،  درصدد است اين مسابقه ها را هر ساله با نظم خاصي برگزار كند.  كيش به عنوان يك جزيره توريستي و برخوردار از امكانات  مناسب و ايده آل اقامتي و ورزشي مي تواند كمك و خدمات  زيادي به فوتبال ايران ارائه كند. 
