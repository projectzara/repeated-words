 گروه ادب و هنر: اداره فرهنگ و ارشاد اسلامي شرق و جنوب تهران به منظور ايجاد فضاي سالم براي آشنايي و رقابت  هنرمندان هنرهاي تجسمي شهرستان ري و انتخاب و معرفي آنان  براي شركت در جشنواره هنرهاي تجسمي استان تهران اين  جشنواره را برگزار مي كند.  به گزارش واحد مركزي خبر، جشنواره هنرهاي تجسمي از 12 تا 18 مرداد امسال در ده رشته نقاشي، خط، نگارگري،  منبت كاري، مجسمه سازي، سفالگري، طراحي، طنز و كاريكاتور،  ارتباط تصويري با گرافيك و طرح فرش و كاشي برگزار مي شود. از علاقه مندان و هنرمندان هنرهاي تجسمي شهرستان  ري دعوت شده است حداكثر تا دهم مرداد آثار خود را به  نشاني شهرري، روبه روي بيمارستان فيروزآبادي، پارك رازي،  خانه هنرمندان شهر ري ارسال كنند.  گفتني است به آثار منتخب و برتر جوايز نفيسي اهداء خواهد شد و آثار منتخب براي شركت در جشنواره هنرهاي تجسمي  استان تهران معرفي مي شود.  درضمن هنرمندان براي كسب اطلاع بيشتر مي توانند به اداره  فرهنگ و ارشاد اسلامي شرق و جنوب تهران مراجعه كنند و يا با شماره تلفنهاي 340140 و 348494 تماس بگيرند. 
