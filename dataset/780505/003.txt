 آنها عاشق سينما هستند اما سياهي لشكرند!(بخش پاياني) " عذرا مردانيان "فارغ التحصيل از هنرستان البرز كه آخرين  كارش فيلم "رواني "بوده(نقش مادر پرويز پرستويي) مي خواهد واقعيات تلخي را كه شايد تا ديروز در پيله غفلت  و سكوت پيچيده شده بود عريان كند و اين گونه آغاز مي كند:  " دو سال است بيكارم، مستاجر هستم، شديدا" مشكل مالي دارم.  طوري شده كه شخصا" مراجعه مي كنم تا كاري به من بدهند.  به نزديك ترين دوستانم رو مي اندازم براي كار چند وقت  است كه دارم صداي شكستن غرور و شخصيتم را مي شنوم ولي چه  كنم، گرفتارم. " - براي رفع اين مشكلات چه بايد كرد؟ " كارگردان ها و تهيه كننده ها محبت كنند و واقعا" از هنرمندان استفاده كنند، از اعضاي خانه سينما كه سالها براي سينماي ايران زحمت كشيده اند. الان من چند روز است  كه شاهد ماجرايي هستم كه روحم را به شدت افسرده كرده است.  خانمي 75 ساله كه يك پسر عليل دارد و از اهالي سينماست  به خاطر نداشتن مسكن و مشكلات مالي زياد در پارك چادر زده و زندگي مي كرد. ولي من چون نسبت به خانه سينما تعصب دارم و نمي خواستم كه حيثيت سينماي ايران زير سوءال برود با تمام مشكلاتي كه داشتم آن خانم را پيش خودم آوردم و از آنها نگهداري كردم. ولي الان مدت يك هفته است كه اين  خانم از خجالت خانه من را ترك كرده و رفته... من از خانه  سينما شكايت نمي كنم. گلايه دارم. گله به خاطر اينكه از ما حمايت نمي كنند، به مشكلات ما رسيدگي نمي كنند. " - خانه سينما براي حل اين مشكل چه اقدامي كرده؟ " تنها حرفي كه مي زنند اين است كه بودجه نداريم حرف من  اين است كه حداقل يك نفر را بفرستند تا مشكلات اين  بازيگر قديمي سينما را ببيند، او شاهد زنده از مشكلات  ماست. " - به عنوان يك عضو از انجمن بدلكاران چه خواستها و درددلهايي داريد؟ " البته من بايد جزء انجمن بازيگران باشم. در كجاي ايران  يك خانم كار بدلكاري مي كند. من كه كار بدلكاري نمي كنم  بايد جزء انجمن بازيگران باشم. ولي آنها مي گويند براي  اينكه عضو اين انجمن شوي بايد چند تا نقش اول و دوم  داشته باشي. چرا ما بايد تافته جدابافته باشيم. مگر ما چه چيزي از ديگران كم داريم. خدايمان يكي است. همه بايد با هم باشيم. نبايد تبعيض قايل شوند. تنها خواسته اي كه  من دارم اين است كه يك جاي 50 متري بسازند و به اقساط به  ما بدهند چون از نظر مسكن و وضعيت مالي دچار مشكل هستيم. " * يكي از اهالي سينما كه نمي خواست نامش فاش شود در اين  زمينه مي گويد:  " متاسفانه در يك دوره اي درهاي سينما باز بود و هركس كه  عشق بازيگري داشت وارد سينما شد ولي الان تعداد زيادي از اين افراد روي دست سينما مانده اند و به خاطر مشكلات  شديد مالي تعدادي از آنان به آلودگي هاي اجتماعي روي  آورده اند كه اين شرايط به نفع سينماي ايران نيست. " " ولي الله رهبر" كارگردان و مدير توليد سريالهاي "جدال  با سرنوشت "و" بوي خاك "معتقد است: "بدلكاران هنرمندان  گمنام سينماي ايران هستند. چون هيچ گاه اسامي آنان در تيتراژ فيلم نمي آيد. درحالي كه آنان عمر خود را روي اين  كار گذاشته اند ولي هميشه در فشار مالي هستند و متاسفانه  چون برچسب بدل روي آنها خورده است همواره جانشان در خطر است، ولي عشق و علاقه آنها به سينما باعث شده كه با وجود تمامي اين فشارها سينما را رها نكنند. " او در پاسخ به اين سوءال كه براي حل مشكلات آنان چه  مي توان كرد، مي گويد: "بايد از آنها حمايت شود. البته  ما كارگردان ها كاري از دستمان برنمي آيد چون هر كارگردان يك ضامن اجرايي دارد به نام تهيه كننده. در اينجاست كه مي طلبد تهيه كننده ها به اين آدم ها ارفاق  بيشتري كنند كه لااقل جبران مويي كه در اين كار سفيد كرده اند بشود. به هر حال بايد از نظر مادي به اين اشخاص  كمك شود چون از نظر معنوي كه نمي توان براي آنها كاري  كرد. " " ايرج قادري "كارگردان سينما نيز در پاسخ به اين سوءال كه  جايگاه فعلي بدلكاران در سينماي ايران چيست مي گويد:  " جايگاه اين افراد در سينماي ايران خيلي ضعيف است. چون  سيستم فيلم سازي ايران به نوعي نيست كه براي اين كارها بودجه اي تعيين شود. يعني سينماي ايران به سمتي سوق پيدا كرده كه افراد كمتر به فيلم اكشن رومي آورند و به فرض  اينكه كارگردان هم بخواهد چنين فيلمي را بسازد ولي  تهيه كننده هيچ بودجه اي براي استفاده از افراد بدلكار اختصاص نمي دهد. " - ولي اكثر اين افراد بدلكار از كارگردان ها گله  مي كردند كه به جاي اينكه از آنها كه در خانه سينما عضو هستند استفاده شود از افراد خارج از خانه سينما استفاده  مي شود.  " به اين مسئله بايد از دو ديدگاه نگاه كرد يكي اينكه  افراد بدلكار در خانه سينما خودشان را هنرپيشه مي دانند و هنوز در ميان آنها جانيفتاده كه آنها نمي توانند نقش  اول و دوم را بازي كنند. مسئله ديگر اينكه عده اي به غلط به كار سينما روي آورده اند شايد اگر اين افراد به  مشاغل ديگري روي مي آوردند مي توانستند خيلي عالي باشند و هنرمند آن كار باشند ولي به سينما علاقه دارند و هيچ  كاري هم براي آنها نمي توان كرد. با اينكه همه آنها انسانهاي شريف و دوست داشتني هستند. " - حالا كه اين افراد وجود دارند و در بستر سينماي ايران  زندگي مي كنند براي حل مشكلات آنان چه مي توان كرد؟ " متاسفانه از دست هيچ كس كاري ساخته نيست جريمه اين  بدبختي را خودشان بايد بپردازند. " هديه عصاريان 
