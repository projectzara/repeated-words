 گاهي گناه كم ارزش قائل شدن براي خود را به گردن ديگران  مي اندازيم و از اين بابت زمان زيادي را تلف مي كنيم.  شايد هم دوران ناخوشايند كودكي يا يك رابطه عشقي منفي را علت قايل شدن ارزشي كم براي خود تلقي مي كنيم. احتمالا"  مي گوييم" همه اش تقصير آنهاست. آن مرد زندگي مرا خراب كرده است. آن زن ديوانه ام كرده است. " گناه احساس خود را به گردن ديگري انداختن، طفره رفتن است.  هيچ كس - قطع نظر از آنچه مي گويد يا مي كند- نمي تواند ما را به احساس خاصي وادارد، مگر آن كه خود ما قبلا"  چنين احساسي را از درون كرده باشيم. به محض آن كه ديگران  را علت نوع احساسي كه داريم، بدانيم، زمام زندگي خود را به دست آنها مي سپاريم و به آنها اجازه مي دهيم كه بر احساسهاي ما حاكم باشند. اگر ما به كسي اجازه ندهيم،  هيچ كس نمي تواند شيوه خاصي از تفكر، احساس يا رفتار ما را موجب شود.  روياروئي با مسائل خود و پذيرفتن آنها ما را ياري مي دهد كه مسئوليت انديشه ها، احساسها و اعمال خود را برعهده  گيريم پذيرفتن مسئوليت احساسهايمان به جاي انداختن گناه  آنها به گردن ديگران، ما را توانا مي سازد و سبب مي شود كه ارزش بيشتري براي خود قايل شويم.  مسئول احساسها و اعمال خود بودن، ما را به درك اين  واقعيت ياري مي دهد كه اگر همچنان خود را دست كم بگيريم،  به اين دليل است كه نخواسته ايم براي بالا بردن ارزش خود كاري بكنيم. 
