 گروه اجتماعي: مديران مسئول روزنامه هاي "كيهان "و" جوان " به اتهام چاپ نامه خيلي محرمانه فرماندهان سپاه ديروز در دادگاه مطبوعات مورد بازجويي قرار گرفتند. حسين  شريعتمداري و محمدمهدي مظاهري با تقديم لايحه دفاعي به  موارد اتهامي خود پاسخ گفتند. نامه فرماندهان سپاه در روزنامه جمهوري اسلامي نيز چاپ شده است اما به دليل  روحاني بودن مدير مسئول اين نشريه قاضي دادگاه مطبوعات،  دادگاه ويژه روحانيت را صالح به رسيدگي در اين امر دانسته است. اما تاكنون خبري در مورد اين رسيدگي در دادگاه ويژه مطرح نيست. گفتني است روزنامه سلام به اتهام  مشابه" درج نامه محرمانه "بيش از دو هفته توقيف بود و پس  از محاكمه در دادگاه ويژه روحانيت مجرم شناخته شد. هر چند برخورد با روزنامه هاي جوان و كيهان در مقايسه با روزنامه سلام بسيار ملايم تر است بايد ديد در مرحله  رسيدگي دادگاه در مورد اين دو روزنامه و روزنامه جمهوري  اسلامي چه موضعي را اتخاذ خواهد كرد. اين معيار روشن و مناسبي براي قضاوت بر نحوه عملكرد دستگاه قضائي در اين  زمينه است. 
