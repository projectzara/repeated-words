 فرياد برآوردند آي كجا نشسته ايد، طاغوتي ها در مطبوعات  رخنه كرده اند. آنوقت حميدرضا جلائي پور برادر سه شهيد والا مقام دستگير و زنداني مي شود.  گفتند به هوش باشيد ضدانقلاب قلم ها را به دست گرفته اند.  آنوقت شمس الواعظين از فعالان انقلاب و دفاع مقدس و حوزه فرهنگ دستگير و زنداني مي شود.  عنوان مي كنند، چرا دست روي دست مي گذاريد بي دين ها مطبوعات را جولانگاه خود كرده اند، سپس حجت الاسلام  والمسلمين كديور روحاني متعهد و معتقد به نظام و آرمانهاي امام(ره)دستگير و زنداني مي شود.  هشدار مي دهند مطبوعات به بهانه آزادي قصد ترويج فحشا و ابتذال را دارند. بعد از آن كاظم شكري جهادگر مومن و وقايع نگار جبهه هاي جنگ به زندان مي افتد.  معتقدند بعضي از روزنامه ها به دنبال براندازي اند. بعد مطلع مي شويم كه روزنامه سلام توقيف شد.  وقتي اين وقايع را مي بينم به ياد جمله اي از عباس عبدي  مي افتم در روزهاي پس از دوم خرداد براي مصاحبه اي به  نزدش رفته بودم. از او پرسيدم چرا بين حرف و عمل برخي  اينقدر تناقض است. وي گفت: حرفهاي آنها را زياد جدي نگير.  اين حرفها شوخي است. آنها را تاكتيكي پذيرفته اند. به  همين دليل در مقدمه و موءخره آنها اينقدر تضاد ديده  مي شود.  علي اميدوار 
