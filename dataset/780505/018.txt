 مسئله سه جسم نه فقط در عرصه كشور ما معضلي حل ناشدني  است، بلكه در حيطه نجوم نيز يكي از معدود دشواري هاي حل  ناشده را تشكيل مي دهد.  دنياي نجوم از همان هنگام كه نيوتون در كتاب" اصول رياضي  فلسفه طبيعي "نظريه گرانش را بيان ساخت، دچار مشكل سه  جسم بوده است. قانون گرانش عام نيوتون براي پيش بيني  رفتار آينده دو جسم كه ميان آنها نيرويي به جز جاذبه  گرانشي درگير نباشد، توفيقي عظيم محسوب مي شد، اما دشواري از آنجا آغاز گشت كه نيوتون به سال 1687 م. / 1057 ش، كوشيد تا قانون عكس مجذور فاصله را براي پيش بيني  رفتار آينده سه جسم به كار ببرد. ساده ترين مصداق عملي  چنين مسئله اي، موضوع پيش بيني دقيق مدار ماه در منظومه  سه گانه ماه، زمين و خورشيد است.  شبهاي دراز بي خوابي و سردردهاي بي پايان تنها دستاورد نيوتون در اين عرصه بود.  نسل هاي پي درپي رياضيدانان براي حل اين مسئله كوشيدند،  بي آنكه راه حلي براي آن بيابند. اين مسئله به ظاهر ساده  در زمان ما هم هنوز راه حلي ندارد.  براي درك عظمت مسئله سه جسم كافي است به همين كسوف 20 مرداد 78 كه در راه است، دقت كنيد.  همه مي دانيم كه كسوف بر اثر آن ايجاد مي شود كه ماه  ميان زمين و خورشيد قرار مي گيرد و جلوي نور آن را سد مي كند.  ماه، يك چهارم زمين است و در فاصله تقريبي 000، 384 كيلومتري از آن قرار دارد. براي تجسم ابعاد نسبي ماه و زمين، بد نيست بدانيد اگر ماه به كوچكي نقطه اي باشد كه  در انتهاي اين جمله مي آيد، آنگاه اندازه زمين به بزرگي  يك حرف "ه- "خواهد بود كه در فاصله 80 ميليمتري از آن  نقطه قرار دارد. به هنگام كسوف، اندكي جابجايي در محل  اين نقطه كافي است تا سايه ماه را به اندازه صدها كيلومتر روي سطح زمين جابجا كند!  تا امروز، هيچ تئوري جامعي براي پيش بيني مدار ماه وجود ندارد. بهترين شاهد آن همين كسوف است. مختصاتي كه در 4 سال پيش براي پيش بيني مسير زميني سايه ماه به كار رفتند،  نشان مي دادند كه به هنگام كسوف 20 مرداد 78، شهر كرمانشاه درست بيرون از مسير زميني سايه ماه و در جنوب آن، قرار مي گيرد.  از آن هنگام چهار سال گذشته است محاسباتي كه امروزه بر مبناي مختصات مداري يك سال اخير انجام مي شوند، يك  جابجايي 7 كيلومتري را نسبت به آن محاسبات قديمي تر نشان  مي دهند. نتيجه اينكه، در 20 مرداد، كرمانشاه كاملا" درون  مسير گرفتگي كلي آفتاب قرار دارد و كسوف كلي از آنجا هم  روءيت مي شود!  به همين سبب است كه به باور من، وقوع كسوف يكي از نشانه هاي خلاقيت دست نايافتني در قانونمندي هاي ذاتي  طبيعت است. براي كسي چون من، اين به مفهوم آن است كه حتي  در تئوري هاي مستحكم گرانشي نيز، مرزي براي نايقيني در قدرت و منطق ابزارهاي نظري آدمي وجود دارد. به همين سبب،  نمازي كه اخترشناسان به هنگام كسوف مي خوانند، مفهومي به  مراتب عميق تر از عبادات تقليدي ديگران دارد.  گفتار اين هفته "آسمان شب" را با شرحي درباره چگونگي  اداي نماز آيات به پايان مي بريم و كسوفي پرخاطره را براي تمامي شما آرزو مي كنيم.  نماز آيات در چهار مورد واجب مي شود كه يكي از آنها، به  هنگام خورشيد گرفتگي است نماز آيات را بهتر است تا زماني كه خورشيد شروع به باز شدن نكرده است خواند و اگر پس از خاتمه گرفتگي(كلي يا جزئي)قصد نماز مي شود، بايد نيت قضا كرد. طبعا" بسياري از شيفتگان اخترشناسي  نمي خواهند زيبائي و مهابت ثانيه هاي پرشتاب كسوف كلي را از دست بدهند. اما چون كسوف جزئي قريب به سه ساعت به  درازا مي كشد، بسياري نماز آيات را در همين فرصت سه  ساعته مي خوانند. شرط احتياط آن است كه درباره زمان اداي  نماز آيات به محاسبات اخترشناسان اعتماد شود و طبق گفته  آنان عمل گردد.  شيوه خواندن نماز آيات به اين شرح است:  نماز آيات، همانند نماز صبح، دو ركعت است. با اين تفاوت  كه هر ركعت آن 5 ركوع دارد ترتيب خواندن آن به اين گونه  است. ابتدا پس از نيت و اداي تكبير، يك حمد و سوره كامل  خوانده مي شود و به ركوع مي روند. پس از آنكه سر از ركوع  برداشته شد، دوباره يك حمد و سوره خوانده مي شود و باز به ركوع مي روند. و اين كار 5 بار به تناوب تكرار مي شود.  پس از ركوع پنجم، دو سجده به جا آورده مي شود و ركعت اول  پايان مي پذيرد. سپس ركعت دوم نيز مانند ركعت اول خوانده  مي شود و پس از اداي سجدتين، تشهد و سلام داده مي شود و نماز پايان مي پذيرد.  حسين عليزاده غريب 
