   گروه اقتصادي: جمعيت بالاي 60 سال از نيم ميليارد نفر در سال 1990 به 4/1 ميليارد نفر در سال 2030 افزايش خواهد يافت.  براساس بررسي هاي بانك جهاني جمعيت بالاي 60 سال در سال  1990 تنها 9 درصد از جمعيت جهان را تشكيل مي داده است كه  اين ميزان در سال 2030 به 27 درصد جمعيت جهان بالغ خواهد شد.  براساس بررسي هاي بانك جهاني روند رشد جمعيت كهنسال  كشورهاي در حال توسعه سريع تر از كشورهاي صنعتي است  به طوري كه حدود 57 درصد رشد جمعيت كهنسال مربوط به آسيا است كه بخش عمده آن به كشور چين تعلق دارد.  براساس برآوردهاي بانك جهاني بحران پيري جهان به ويژه  آسيا را در معرض تهديد قرار خواهد داد و در صورت عدم  ارائه راهكارهاي مناسب و فوري اين بحران به صورت غيرقابل  پيش بيني تار و پود دنياي متمدن را در معرض تهديد جدي  قرار مي دهد.  دلايل اصلي بحران پيري، نوآوري در علوم پزشكي و ارتقاي  سطح زندگي است كه موجب افزايش طول عمر مي شود در كنار اين عامل نرخ فزاينده تورم و كاهش ارزش حقوق بازنشستگي،  كمبود منابع مالي و سرمايه گذاري صندوق هاي بازنشستگي در فعاليت هاي غيرمولد و پرداخت مستمري هاي ناچيز ازجمله  پيامدهاي رشد پيري جمعيت است.  ارزيابي بانك جهاني نشان مي دهد كه اكثر صندوق هاي  بازنشستگي در جهان به دليل سود پايين، توان حمايت از بازنشستگان را ندارند و هر راه حلي براي اين مشكل تنها با ادغام طرح هاي بازنشستگي و بيمه درمان و تضمين تلاش  مشترك و معقول بخش عمومي و خصوصي در اين زمينه ممكن است.  براساس بررسي هاي به عمل آمده در مركز تحقيقات بيمه  مركزي ايران، در بيشتر كشورهاي جهان اعم از توسعه يافته  و در حال توسعه و حتي دركشورهاي سوسياليستي سابق نگرش  راجع به تامين اجتماعي تحت تاثير وضعيت كلي آزادسازي و خصوصي سازي قرار گرفته است.  در بيشتر كشورهاي جهان در كنار روش هاي قديمي تامين  اجتماعي، به برنامه هاي مكمل و به ويژه برنامه هاي تامين  اجتماعي تحت هدايت بخش خصوصي روي آورده اند. 
