 گروه اقتصادي: در اجراي تصويبنامه /شماره 3205 ت 15213 ه  مورخ 15/2/1378 درخصوص تاديه غرامت سهامداران واجد شرايط شركتهاي موضوع بند" الف "قانون حفاظت و توسعه صنايع  ايران از اول تا 25 تير ماه 728 نفر براي تاديه غرامت  408 هزار و 2/684 سهم به سازمان گسترش و نوسازي صنايع  ايران مراجعه كردند. از اين تعداد 209 نفر از سهامداران  كه وضعيت آنان رسيدگي و غرامت آنان مشخص شد، صلح نامه  مبادله كردند.  به گزارش اداره مالكيت سهام سازمان گسترش در مدت ياد شده  يك ميليون و 566 هزار و 707 سهم به ارزش 46 ميليارد و 676 ميليون و 864 هزار و 711 ريال از سهام شركت سايپا در ارتباط با تاديه غرامت صاحبان سهام شركت هاي زامياد،  ايران وانت، خاور، سايپا و شهابخودرو به صاحبان آنها واگذار شده است.  لازم به توضيح است كه ارزش سهام سايپا در بورس اوراق  بهادار تهران در سطح مناسبي قرار دارد و سازمان گسترش  سهام سايپا را به عنوان سهام معوض و با موافقت  غرامت گيرندگان در اختيار اين افراد قرار مي دهد. 
