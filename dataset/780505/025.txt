 تهران- واحد مركزي خبر: شاخص بهاي عمده فروشي كالاها در كشور در چهارماه اول امسال به طور متوسط نسبت به مدت  مشابه سال قبل معادل 3/17درصد افزايش يافت.  فرنودي مدير اداره تحقيقات و مطالعات آماري بانك مركزي  با اعلام اين مطلب گفت: اين شاخص در تيرماه سال جاري  نسبت به خرداد ماه معادل 4/2 درصد افزايش يافته است كه  عمدتا در اثر بالارفتن شاخص گروه كالاهاي وارداتي به  ميزان 2/6درصد بوده است.  وي گفت: در تيرماه نسبت به خردادماه در بين ده گروه اصلي  و اختصاصي شاخص بهاي عمده فروشي كالاها شاخص هشت گروه با ترقي همراه بود كه بالاترين آن مربوط به شاخص گروه مصالح  ساختماني به ميزان 4/11درصد در اثر رونق نسبي فعاليتهاي  ساختماني بود، در حاليكه در اين ماه شاخص گروه مواد خوراكي معادل 2/1 درصد و شاخص گروه محصولات كشاورزي و دامپروري در اثر كاهش قيمت اكثر اقلام ميوه و سبزي به  اقتضاي فصل به ميزان 6/2 درصد تنزل يافت.  مدير اداره تحقيقات و مطالعات آماري بانك مركزي با ذكر اينكه در تيرماه سال جاري در مقايسه با ماه مشابه سال  قبل شاخص كل بهاي عمده فروشي كالاها معادل 8/20درصد افزايش نشان مي دهد، گفت: در تيرماه امسال در مقايسه با تيرماه سال گذشته همه ده گروه اصلي و اختصاصي شاخص بهاي  عمده فروشي كالاها افزايش قيمت داشتند كه بيشترين آنها مربوط به شاخص گروه سوخت هاي معدني و فرآورده هاي آن(/ 6 54درصد)، گروه نوشابه ها و دخانيات 2/30درصد))، گروه  مواد صنعتي غير از سوختني ها(31 درصد)بوده است. 
