 گروه اقتصادي: مجامع عمومي عادي سالانه و فوق العاده  سازمان گسترش و نوسازي صنايع ايران در تاريخ 26/4/1378 در محل ساختمان مركزي سازمان تشكيل شد.  ابتداگزارش حسابرسي و بازرس قانوني در خصوص پذيرش  صورتحسابهاي ترازنامه و سود و زيان سازمان قرائت شد،  سپس گزارش جامعي از عملكرد سال 1377 سازمان توسط رئيس  هيات عامل سازمان گسترش و نوسازي صنايع ايران به استحضار اعضاي مجمع رسانده شد.  مجمع پس از استماع گزارشهاي فوق عملكرد سازمان، ترازنامه  و حساب سود و زيان مربوط به سال مالي منتهي /به 29/12 1377 را مورد تصويب قرار داد. به موجب اين ترازنامه سود قبل از كسر ماليات اين سازمان در سال پيش 782 ميليارد ريال بوده است كه 174 ميليارد ريال آن بابت ماليات كسر شده است.  ضمنا به موجب مصوبه مجمع فوق العاده، سرمايه سازمان از 1750 ميليارد ريال به 2000 ميليارد ريال افزايش يافت.  در پايان اعضاي مجمع مراتب قدرداني خود را از رياست و اعضاي هيات عامل، معاونين، مديران، اعضاي هيات مديره  شركتها و كليه كاركنان سازمان و شركتهاي تحت پوشش به  خاطر عملكرد مناسب مجموعه سازمان اعلام داشتند. 
