 گروه اقتصادي: بيست و چهارمين نشست كميته فني صندوق بيمه  اتكايي اكو با حضور هيات هاي نمايندگي سه كشور تركيه،  پاكستان و جمهوري اسلامي ايران در بيمه مركزي در تهران  برگزار شد.  در اين نشست نمايندگان بيمه اي سه كشور بنيانگذار اين  صندوق به بررسي حسابهاي مالي و گزارش عمليات مربوط به  سال 1996 پرداختند.  در صندوق بيمه اتكايي اكو علاوه بر بيمه مركزي ايران،  شركت هاي بيمه اتكايي ميلي ري(Milli Re)تركيه و شركت  بيمه پاكستان(PIC)عضويت دارند.  در نشست كميته فني صندوق بيمه اتكايي اكو نمايندگاني از دبيرخانه اكو نيز با سمت ناظر حضور داشتند.  صندوق بيمه اتكايي اكو كه در سال 1354(1975)تشكيل شده  است در سال 1374(1996)و پس از توافق شوراي وزيران اكو از استانبول به كراچي انتقال يافته است مديريت فعلي اين  صندوق برعهده شركت بيمه پاكستان است.  در اين نشست، سيد محمد آسوده معاون امور توسعه و سرمايه گذاري بيمه مركزي كه رياست جلسه را برعهده داشت  خواستار توسعه همكاري هاي بيمه كشورهاي منطقه در چارچوب سازمان همكاري هاي اقتصادي(اكو)شد و اظهار اميدواري  كرد كه همكاري هاي بيمه اي كشورهاي منطقه باز هم افزايش  يابد. 
