 معاون پشتيباني وامورمجلس وزارت مسكن وشهرسازي گفت 20 هزار واحد مسكوني جديد تا پايان امسال به مردم واگذار مي شود.  به گزارش خبرگزاري جمهوري اسلامي، عباس ميرزا ابوطالبي  ديروز در جلسه معرفي رئيس سازمان مسكن و شهرسازي هرمزگان  در بندرعباس افزود: متوسط زيربناي واحدهاي مسكوني مذكور 53 مترمربع است.  وي اظهار داشت: شرايط واگذاري اين واحدهاي مسكوني مانند دو دوره گذشته اجاره به شرط تمليك است.  ميرزاابوطالبي افزود: پارسال در مرحله اول ده هزارواحد مسكوني به مردم واگذار شد.  وي گفت: در مرحله دوم نيز از ابتداي سالجاري ده هزار واحد ديگر در حال واگذاري است.  ميرزا ابوطالبي گفت: سهم استان هرمزگان در مرحله دوم  واگذاري يك هزار و144 واحد مسكوني بوده كه با 40 ميليارد ريال اعتبار احداث شده است.  وي افزود: هدف از اين نوع واگذاري مسكن به شيوه  انبوه سازي كه با مشاركت بانك مسكن و بخش خصوصي صورت  مي گيرد كاهش قيمت مسكن و اجاره بها در كشور است.  در اين جلسه بهمن وزيري به عنوان رئيس سازمان مسكن و شهرسازي هرمزگان معرفي و از خدمات سرپرست قبلي اين  سازمان تقدير شد. 
