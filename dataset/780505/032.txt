 گروه اقتصادي: سالانه حدود 250 مورد حادثه انفجار و آتش سوزي ناشي از نشت گاز مايع از سيلندرهاي آن در كشور به وقوع مي پيوندد كه هرچند با توجه به حدود 23 ميليون  سيلندر موجود در كشور رقم فوق العاده زيادي نيست، اما خسارتهاي زيادي در پي دارد و مي توان با رعايت نكاتي  ساده و داشتن الگوي فرهنگ صحيح در مصرف گاز مايع اين  آمار را به حداقل رساند. در آموزش و ترويج اين گونه از الگوهاي صحيح مصرف كه در سالهاي اخير و به منظور بهبود شرايط مورد بحث رواج يافته معمولا" از روشهاي گوناگون  تبليغي استفاده مي شود.  شركت ايران گاز(وابسته به شركت ملي پخش فرآورده هاي  نفتي ايران)نيز براي پيشبرد اهداف آموزشي و تبليغاتي  خود به برگزاري مسابقه طنز تصويري(كاريكاتور)در مورد سيلندرهاي گاز(فرهنگ مصرف، نكات ايمني و تاثير نرخ  منطقي در خدمات اين صنعت)اقدام كرده است.  آخرين مهلت براي ارسال آثار به دبيرخانه ستاد برگزاري  اين مسابقه 10 مرداد است. علاقه مندان براي دريافت  اطلاعات شركت در اين مسابقه مي توانند با شماره تلفن هاي  88900141 تماس بگيرند. 
