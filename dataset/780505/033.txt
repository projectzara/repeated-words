 گروه اقتصادي: نخستين نشست مشترك علمي و تخصصي صنعت آب ايران و كانادا با حضور استادان كانادايي و همچنين دكتر اردكانيان قائم مقام وزير نيرو گشايش يافت.  به گزارش روابط عمومي وزارت نيرو در اين گردهمايي كه با هدف بررسي زمينه هاي همكاري علمي و دانشگاهي ايران و كانادا در بخش آب برگزار شد، كارشناسان و متخصصين صنعت  آب كشور شركت داشتند.  در اين نشست دكتر اردكانيان طي سخناني با قدرداني از تلاش هاي دانشكده صنعت آب و برق در برگزاري اين كارگاه  آموزشي گفت: اميدواريم از برگزاري اين گونه دوره ها بتوانيم در بهبود مديريت صنعت آب و مديريت آب و فاضلاب شهري استفاده كنيم.  پروفسور آلن اسميت استاد كانادايي شركت كننده در اين  نشست نيز در سخناني به بررسي نقش و عملكرد مهندسين عمران  در پروژه هاي منابع آب پرداخت و دكتر سيد معين ديگر استاد كانادايي اثرات تغييرات اقليمي در سيستم هاي  بهره برداري از درياچه هاي پنجگانه كانادا را تشريح كرد.  بنابراين گزارش استادان كانادايي به همراه قائم مقام  وزير نيرو از مركز تحقيقات آب وابسته به وزارت نيرو ديدار كردند كه طي آن استادان كانادايي ضمن آشنايي با فعاليتهاي اين مركز علمي با چگونگي انجام تحقيقات پايه  در پروژه هاي آبي و انجام تحقيقات كاربردي و مدلهاي  رياضي در زمينه مهندسي سواحل و بنادر، مهندسي رودخانه و هيدروليك هاي محاسباتي، اندازه گيري و تحقيقات صحرايي كه  در اين مركز انجام مي شود آشنا شدند. 
