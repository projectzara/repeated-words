   " لانس آرمسترانگ "قهرمان معجزه گر توردو فرانس  گروه ورزشي: سفر نيل آرمسترانگ به ماه در 30 سال پيش در چنين روزهايي ممكن است جهش مهمي براي بشر باشد اما لانس  آرمسترانگ با قهرماني در مسابقات دوچرخه سواري دور فرانسه گام شايسته اي براي انسانيت برداشت.  اين مسابقات هميشه بيش از يك رويداد ورزشي و حاوي  پيوستگي بين انسان و ماشين و همچنين نقطه اوج فرهنگ  فرانسوي بوده است. در حالي كه اين رقابتها تنها 3690 كيلومتر طول داشت اما اين دوچرخه سوار از نظرفداكاري  جانكاه و غلبه بر مشكلات در طول سه هفته گذشته از مرزهاي  پايداري جسمي گذشت و به سياره اي ديگر پا گذاشت.  گام گذاري نيل آرمسترانگ به ماه معجزه فن آوري و جستجوي  يك دنياي جديد بود اما همنام دوچرخه سوار او در اين  رقابتها، كه نهايت پايداري را طلب مي كند، تنها كمتر از سه سال پس از ابتلا به بيماري سرطان موجب شدتامقايسه  خردمندانه اي بين او و اولين انساني كه به ماه گام گذاشت،  صورت گيرد.  لانس آرمسترانگ دومين دوچرخه سوار آمريكايي پس از گرك  لومون شد كه اين مسابقات را فتح كرد.  آرمسترانگ كه توانسته بر بيماري سرطان خود غلبه كند در پايان مسابقه گفت: پيروزي من يك معجزه است. معجزه  داروهاي پزشكي. دوستان نزديك وي گفتند آرمسترانگ هميشه يك  دوچرخه سوار با استعدادبود و بيماري او تنها صعود او به  قله افتخار را به تاخير انداخت.  فرانكي آندرو هم تيمي وي از شش سال پيش گفت كه شخصيت قوي  وي به او كمك كرد تا بر سرطان غلبه كند و در مسابقات دور فرانسه به مقام قهرماني برسد. 
