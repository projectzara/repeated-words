 كميسيون انتخابات اندونزي ديروز نتايج انتخابات پارلماني  اخير اين كشور را كه به پيروزي مگاواتي سوكارنو پوتري  انجاميد رد كرد.  به گزارش خبرگزاري آلمان از جاكارتا، 28 حزب سياسي كه از اعضاي اين كميسيون هستند و در جريان انتخابات پارلماني  نتوانستند كرسي كسب كنند از تاييد نتيجه انتخابات  خودداري كردند.  اين احزاب ضمن اظهار اين مطلب كه بي نظمي هاي فزاينده اي  در جريان راي گيري و شمارش آراء صورت گرفته است، روند اين انتخابات را ناعادلانه خواندند.  طبق آخرين شمارش آراء انتخابات پارلماني اندونزي كه 12 خردادماه برگزار شد، حزب مبارزه براي دمكراسي به رهبري  مگاواتي سوكارنو، 36درصد آراء را به خود اختصاص داده است.  حزب گلكار كه حبيبي را نامزد انتخابات رياست جمهوري كرده  در اين انتخابات 20درصد آراء را كسب كرده است. ناظران  بين المللي و محلي، انتخابات پارلماني اندونزي را كه  نخستين انتخابات چند حزبي از سال 1955 تاكنون در اين  كشور بوده است انتخاباتي آزاد و عادلانه توصيف كرده اند.  يوسف حبيبي تصميم گيري در مورد نتايج نهايي انتخابات را يك هفته به تاخير انداخت تا دلايل كميسيون انتخابات براي  رد اين نتايج را بررسي كند. 
