 خاوير سولانا دبيركل ناتو ديروز در مصاحبه اي خواستار بهبود دوباره روابط با روسيه شد. به دنبال خشم مسكو از حملات هوايي ناتو به يوگسلاي روابط اين سازمان و روسيه  تيره شد.  به گزارش خبرگزاري رويتر از مسكو، سولانا گفت: روابط روسيه و ناتودر ماههاي گذشته پيچيده شده بود كه  خوشبختانه با تلاشهاي مشترك درصدد از ميان برداشتن موانع  هستيم.  وي گفت، براي ناتو برقراري روابط سالم دوباره ميان روسيه  و ناتو اهميت فراواني دارد. سخنان سولانا پس از نشست روز جمعه شوراي مشترك دائم ناتو و روسيه در بروكسل كه نخستين  نشست مشترك دو طرف پس از شروع حملات ناتو به يوگسلاوي  به شمار مي رود منتشر شد.  روسيه در پي حملات ناتو به يوگسلاوي روابط را با ناتو به  حال تعليق درآورد. شوراي ناتو و روسيه در سال 1997 به  عنوان بخشي از پيمان ناتو و مسكو براي ترسيم روابط آينده،  تاسيس شد.  سولانا در اين مصاحبه مطبوعاتي گفت، در اين نشست مشكلات  و موانع اصلي بر سر راه بهبود روابط ناتو و روسيه رفع  شده است.  اين در حالي است كه سرگئي استپاشين نخست وزير روسيه در آستانه سفر به آمريكا در مصاحبه با هفته نامه نيوزويك  گفت روابط مسكو و ناتو به بن بست رسيده است. 
