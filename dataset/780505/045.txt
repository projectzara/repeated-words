 به دنبال شكست مذاكرات صلح افغانستان در تاشكند منابع  خبري از آمادگي طالبان براي جنگي تمام عيار عليه مخالفان  خبر مي دهند.  به گزارش خبرگزاري فرانسه ائتلاف مخالفان طالبان با انتشار بيانيه اي ضمن اعلام اينكه هزاران شبه نظامي  پاكستاني و افراطيون عرب براي يك تهاجم همه جانبه به  نيروهاي طالبان پيوسته اند، از جنگجويان خارجي خواستند افغانستان را ترك كنند.  مخالفان مي گويند، 3 تا 5 هزار شبه نظامي پاكستاني كه  بسياري از آنها اخيرا" در كشمير مبارزه كرده اند به  همراه حدود 400 شبه نظامي عرب از چند كشور خاورميانه  وارد كابل شده اند.  پاكستان هرگونه حضور نيرو در افغانستان را تكذيب كرده  است.  ائتلاف شمال به مقامات طالبان هشدار داد، اگر مزدوران  پاكستاني يا عرب را به اسارت درآورند با آنان به عنوان  جنايتكار رفتار خواهند كرد و نه اسير جنگي. 
