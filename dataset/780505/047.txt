 سليمان دميرل رئيس جمهور تركيه ديروز براي ديدار رسمي يك  روزه از مصر، راهي آن كشور شد.  به گزارش خبرگزاري جمهوري اسلامي از آنكارا، حسني مبارك  رئيس جمهوري مصر در سال گذشته در حل بحران بين تركيه و سوريه بر سر حمايت سوريه از حزب پ. ك. ك و عبدالله اوجالان  رهبر آن كه تا آستانه جنگ نظامي پيش رفت، نقش فعالي را ايفا كرد.  دميرل قبل از ترك فرودگاه آنكارا به خبرنگاران گفت:  تركيه و مصر در تحولات منطقه اي بويژه مسائل مربوط به  خاورميانه و حوزه درياي مديترانه همكاري نزديك دارند.  رئيس جمهوري تركيه اظهار اميدواري كرد سفر وي به مصر به  تحكيم و گسترش هرچه بيشتر روابط دو كشور بيانجامد.  دميرل گفت: در اين سفر ديدگاههاي خود را در مورد روند صلح خاورميانه و نتايج ديدار اخيرش از اسرائيل به اطلاع  رئيس جمهوري مصر خواهد رساند.  رئيس جمهور تركيه گفت: در جريان اين سفر 12 قرارداد و تفاهم نامه همكاري در زمينه هاي سياسي، اقتصادي و فرهنگي  بين دو كشور به امضاء خواهد رسيد.  دميرل را در اين سفر وزيران خارجه، بهداري، انرژي و منابع طبيعي همراهي مي كنند. 
