   انديشه هاي اخلاقي جامي(واپسين بخش) * به عقيده جامي، ادب و دانش و هنر براي انسان ضرورترين  صفتها بوده، آنها را به فرزندان در جواني آموزاندن لازم  است. از اين جهت قهرمانهاي اثرهاي او، سلامان، ليلي و مجنون و مخصوصا" اسكندر را در جواني خيلي خوب درس  مي دهند نويسنده شادروان  اعلاءخان افصح زاد نه همه انديشه هاي اخلاقي جامي در قالب پند و نصيحت گفته  شده اند. در بسيار موردها او حادثه و واقعه هاي خنده آور و زشت را به طرز هجو و استهزاء بيان مي كندو خلاصه  برآوردن و نتيجه گرفتن را به خود خواننده و شنونده  وامي گذارد:  به صحرا ديد ماري آن مخنث  كه از مردي نبودش هيچ رنگي  ز بيم مار مي لرزيد و مي گفت  كه اينك مار، كو مردي و سنگي؟ عبدالرحمان جامي چون فرزند زمان خود به قوه نصيحت و گفتار خويش، كه آن را لشكر مي نامد، باوري بزرگ دارد و از اين رو در سلامان و ابسال درباره مقام نصيحت با مبالغه چنين مي نويسد:  از نصيحت ناكسان كامل شوند وز نصيحت مدبران مقبل شوند از نصيحت تازه گردد هر دلي  وز نصيحت حل شود هر مشكلي  البته نصيحت آنقدري كه شاعر قايل است، مشكل گشا نيست،  ولي تاثير معين آن را در پيشروي جمعيت و پروردن اخلاق  پاك به اعضاي آن نمي توان انكار كرد. تعبير ديگر جامي كه  نصيحتگري را بر دل دوستان، چون دم صبح براي بوستان  مي نامد، ماهيت آن را مشخص تر افاده مي نمايد:  نصيحتگري بر دل دوستان  بود چون دم صبح بر بوستان  پند و اندرزهاي جامي را از روي مخاطبينشان مي توان به 3 گروه تقسيم كرد1)اندرزهايي كه به پادشان مي دهد20) نصيحتهايي كه جامي به پسرش ضياءالدين يوسف مي دهد30) پندهاي عالي او. ولي با وجود ديگر- ديگر و متنوع بودن  مخاطبين، همه گفتار تعليمي و حكمت آميز او را جنبه عموم  انساني به هم متحد مي نمايند. اينجا مي خواهيم راجع به  نصيحتهاي او به فرزندش كمي توقف نماييم. او در داستان  سلامان و ابسال فرزند را بهترين نعمت و نام نگهدار پدر مي نامد:  هيچ نعمت بهتر از فرزند نيست  جز به جان فرزند را پيوند نيست  حاصل از فرزند گردد كام مرد زنده از فرزند ماند نام مرد اما جامي فرزند ناخلف بدسگال و بدسرشت، فرزند زشت كردار بدرفتار، فرزند پرغرور بدجهل، فرزند بدهوس نسبپرست،  فرزند بيزاري از پدر و مادر گريزان را از بلا بد مي بيند،  او را مذمت و نفرين مي كند، از بي علمي، جهالت و حماقت  او به فغان مي آيد. جامي به پسر خود در يوسف و زليخا پند مي دهد كه "چو نادانان نه دربند پدر /باش پدر بگذار و فرزند هنر باش "در ديوان نخستينش فرزندان بي علم از پدر و اصل و نسب لاف زننده را نامردم و غيرانسان و شاخ بي بر درخت ميوه دار مي نامد عموما" جامي دشمن اشدي و سرسخت  منصبپرستي بوده، هميشه به مقابل آنهايي خروج مي كند كه  مغرور اصل و نسب خود شده، از جوهر دانش و هنر عاري  مي مانند. وي بي بنياد و باطل بودن اين عقيده ارتجاعي و خرافات ننگين را با راههاي گوناگون فاش و محكوم مي نمايد و در خود همين اثر چنين حكايت را مي آرد:  زد خري لاف با خران دگر كه مرا رخش رستم است پدر داد ازآنها يكي جوابش باز كه گواه تو بس دو گوش دراز درآمد گپ خاطر نشان كردن لازم است كه موضوع مقابل و مخالف نسبپرستي برآمدن در افكار انسان دوستي خلق تاجيك  تاريخ قديمي داشته، هنوز رودكي گفته بود:  اي دريغا كه خردمند را باشد فرزندو خردمند ني  ورچه ادب دارد و دانش پدر حاصل ميراث به فرزند ني  به همين طريق جامي قدر انسان را در نسب و سلسله نمي بيند.  اين ارزش را او در صورت نيكو، ثروت و منصب نيز نمي يابد.  " تن بود چون غلاف و جان /شمشير كار شمشير مي كند نه  غلاف" يگانگي صورت و معني را اعتراف كرده، به برتري سيرت،  يعني به آن معني معترف مي شود كه "صورت آدم تن و معنيش  جان روشن /است معني آدم نداري، صورت آدم چه سود؟" "خوش  است صورت و معني به وفق /يكديگر چو نامه تو سيه شد چه  سود جامه سفيد؟" و باز: حسن معنوي انسان را در عصمت و عفت ذكاوت، دانش و هنر مي بيند. "كامل و ناقص نه يكسانند در قطع /امور آنچه از شمشير مي آيد نه حد خنجر است " برتري و كمي عالي و دون را از روي مقدار هنر و همت آنها نه مقدار زر و سيم معين مي كند:  قيمت مرد نه از سيم وزر است  قيمت مرد به قدر هنر است  اي بسا بنده كه از كسب هنر قدرش از خواجه بسي بيشتر است  اي بسا خواجه كه از بي هنري  در ره بنده خود پي سپر است  اين غايه را چنين حكايت بهارستان هم به اثبات مي رساند:  " اسكندر يكي از كارداران را از عملي شريف عزل كردو عملي  خسيس به وي داد روزي آن مرد بر اسكندر درآمد، گفت:  چگونه مي بيني عمل خويش را؟ گفت: زندگاني پادشاه دراز باد! نه مرد به عمل بزرگ و شريف گردد، بلكه عمل به مرد بزرگ و شريف شود، در هر عملي كه هست نكوسيرتي مي بايد و داد و انصاف. اسكندر را خوش آمد، عمل وي را به وي باز داد.  بنابر همين، جامي در بسيار نوشته هايش اهميت بزرگ علم و دانش را چون كليد معرفت عرفاني قيد نموده، نه فقط علم و جهل و عالم و جاهل را به هم مقابل مي گذارد، بلكه علم را تاج سر جمله هنرها، قفل گشاي همه درها، نظام دهنده عالم  و شرف آدمي ناميده، مردم را به پرداختن علم و دانش هدايت  مي كند و خلاصه مي برآرد:  علم بود جوهر و باقي سفال  آن چوحقيقت، دگران چون خيال  عموما" موافق تعليمات جامي، همه كارها را از روي دانش و موافق مصلحت دانشمندان انجام دادن ضروري است اگر كسي  خودش دانشمند نباشد، بايد در پناه دانشمندي جاي گيرد.  ليكن عبدالرحمان جامي نشان مي دهد كه درياي علم بي كران  بوده، فرا گرفتن همه علمها از امكان بيرون است. بنابراين  شخص بايد فقط علم ضروري ترين را آموخته، علم را با عمل و دانش را با كنش - يعني نظريه را با عمليه - مستحكم گرداند.  زيرا علم بي عمل چون زهر بي نوش بي حاصل و باطل بوده  تنها تجربه اي كه براساس نظريه به كار برده مي شود، علم  را پرقوت و توانا مي گرداند:  علمي كه ناگزير تو باشد، بدان گراي  وان را كزان گزير بود، جست وجو مكن  وان دم كه حاصل تو شود علم ناگزير غير از عمل به موجب آن آرزو مكن  در جاي ديگر شاعر از زبان بقراط به اسكندر مي گويد:  مزن پشت پا بخت فيروز را به قسمت سه كن هر شبانروز را يكي را به تحصيل دانش گذار كه بي دانشي نيست جزعيب و عار به دانش شو اندردوم كارگر سيم را به بي دانشان بر به سر به عقيده جامي، ادب و دانش و هنر براي انسان ضرورترين  صفتها بوده، آنها را به فرزندان در جواني آموزاندن لازم  است. از اين جهت قهرمانهاي اثرهاي او، سلامان، ليلي و مجنون و مخصوصا" اسكندر را در جواني خيلي خوب درس  مي دهند. خود جامي و برادرش هم در جواني اكثر علمهاي  زمان خود را فرا گرفته بودند اما جامي معتقد است كه  طالب علم، خود بايد بيشتر سعي كند:  در جواني سعي كن گر بي خلل /خواهي عمل ميوه بي نقصان  بود چون از درخت نوبر است  جامي مخصوصا" به تربيت فرزند خود اهميت مخصوص داده، براي  او بهارستان و فوائد ضيائيه و نصيحت نامه هانوشته، در آنها نه تنها حدود ضروري فرا گرفتن دانشهاي اساسي زمان  خود را معين مي كند، بلكه به اين وسيله يك سلسله افكار تعليمي خويش را ابراز مي دارد. راجع به نصيحت نامه هاي  جامي كه در آغاز يا انجام مثنويهاي خمسه او موجودند،  مي توان چنين ملاحظه راند:  اولين پند نامه او درتحفتالاحرار درج گرديده، موافق  مشاهده ع. م. ميرزايف "عبدالرحمان جامي دراين پندنامه  درباره شش مسئله توقف مي كند: در بيتهاي 811 پسر خود را تاكيد مي كند كه تا وقت ريش برآوردن به بازار و كوچه ها تنها نگردد. در بيتهاي 1221 در مكتب چگونه راه پيش  گرفتن او را شرح داده، در بيتهاي 2225 در صنعت خط و در بيتهاي 2628 به هنر شاعري تا چه درجه سرگرم گرديدن وي  را ذكر مي كند. نهايت در بيتهاي 2930 اهميت رعايت نمودن  وقت را تاكيد نموده، در بيتهاي 3037 درباره اهميت علم  توقف مي كند. امادرنصيحت نامه سجتالابرار سطرهايي كه به  توصيف هنر و تاكيد فرا گرفتن آن بخشيده شده اند، بيش از همه جالب دقت اند. شاعر به فرزند خود پند مي دهد كه از كسبه هاي خسكي وسرسري، هنر عارضي و علم رويكي و سطحي دور باشد، هنر اصيل را آموزد:  درهنر كوش كه زر چيزي نيست  گنج زر پيش هنر چيزي نيست  هنري ني كه دهد گنج و زرت  هنري از دل و جان رنج برت  وان هنر نيست نصيب همه كس  بهره زنده دلان آمد و بس  جامي در تمام عمر كتاب را چون يار غمگسار و استاد بي منت  ستايش نمايد هم به مقابل آنهايي كه كتاب جمع مي كنند و ازآن بهره نمي گيرند قيام مي كند. ولي در پند نامه يوسف  و زليخايش باز به اين موضوع روآورده، كتاب را انيس كنج  تنهايي و فروغ صبح دانايي ناميده، در اندرزنامه ليلي و مجنون به فرزند خود تاكيد مي نمايد كه هيچگاه ازطلب و اندوختن دانش فارغ نگردد:  دركسب كمال بايدت جهد در به طلبي به سر بري عهد گرداب طلب وسيع دور است  درياي علوم دور غور است  قانع نشوي به هر چه يابي  از خوب به خوبتر شتابي  عموما" جامي درنصيحت نامه هايش زبده افكار تعليمي اش را با يك نظام خاص از سر نو بيان و جمع بست مي نمايد، ولي  عبدالرحمان جامي در مسئله تربيت و تاثيرآن به انسان هم  به اختلاف فكر راه مي دهد. او در بعضي اثرهايش بي فايده  بودن تربيت آدمان بد نهادنسبپرست و سفله را، كه اكثر آنها را ناقابل، نا اهل و غيره نيز مي نامد، گوشزد كرده،  در اين بابت حتي گاهي به افراط راه مي دهد:  هر كه ناكس بود در اصل و سرشت  به تقاليب دهر كس نشود سگمگس را اگر كني مقلوب قلب آن غير سگمگس نشود ديگر:  نا اهل را به علم مخوان، زانكه مشكل است  از رشح ابر محو سواد از پر غراب چنانكه به مشاهده مي رسد، جامي در ابيات بالا قطعا"  بي حاصل و بي نتيجه و تغيير ناپذير بودن سرشت آدمان پست  را نه تنها اعتراف مي كند، بلكه به واسطه آوردن تشبيه  بودن خار سر ديوار، با باران شسته نشدن سياهي پر زاغ، يك  خيل و يك گونه و بي تغيير ماندن كلمه "سگمگس "بعد مقلوب گرداندن آن هم)اين عقيده را گويا تا به درجه حكم قضا و قدر مي بردكه اين خلاف گفته هاي اوست كه اندكي بالاتر آورده شد. از آثار ديگر اوهم ابيات زيادي را آوردن ممكن  است كه تماما" به مقابل اين عقيده ارتجاعي نگرانده شده،  نقش تربيت، تعليم و محيط را در اين راه حل كننده و قطعي  مي شمارد و محض همين نوع افكار اخلاقي او جهت و جنبه پر قوت نظريه تعليمي او را تشكيل مي كند. در خود ديوان  يكمين او گفته مي شود:  خوي نيكو گيرد آن كز نيك يابد تربيت  شير حكمت نوشد آن كام الكتابش مادر است  شاعر در اثرهاي زيادش مكرر به اين موضوع مراجعت نموده،  تاثير بزرگ تربيت تعليم، عبرت شخصي و محيط را نيز با طرزهاي گوناگون به قلم داده، عبرت پذير بودن خوي آدميزاد،  قابل تربيت بودن آن، محض در كسوت علم و دانش، نه از اصل  و نسب، قدر پيدا كردن شخص را تاكيد مي نمايد:  يار از يار كند كسب كمال  يار از يار برد جاه و جمال  يار با يار به هم جان و تن اند سخت پيوند چو روح و بدن اند سنگ از پرتو خور گيرد تاب گردد از صحبت گل، آب، گلاب چنانكه ذكرش گذشت، جهان بيني و نظريه دانش جامي  ايده آليستي بوده، محدوديتهاي صنفي، طبقاتي و عصر ميانگي  نيز به تنگي نظر او در بعضي موردها، سبب شده اند كه ما نمي توانيم از آن صرف نظر كنيم. وي به توكل و رضا اهميت  زياد داده، حكم قضا و قدر را تغييرناپذير مي شمارد كه  اين نيز به تعليمات و ترغيبات خود او درباره كوشش و كار،  طلب بهبودي و مبارزه و حركت در اين راه ضد است:  جامي مكن انديشه كه تغيير نيابد در حكم ازل هرچه مقدر شده باشد چون قضا و قدر، يعني حكم سرنوشت كس ازلي است و با هيچ گونه قدرتي تغيير نمي پذيرد، ناعلاج به تقدير تن  مي بايد داد. اين البته به عقيده ديگر اسلامي كه آزادي  اراده، چهارچوبي، دريافتن اسباب تدبير، به نيكي  برگرداندن بدي و كوشش از شر نجات يافتن را ترغيب مي كند،  ضد است.  جامي طبق كيفيت روحاني خود گاه خود را به سايه قضا،  يعني حكم بي بازگشت ازلي خداوندي مي گيرد; اما بعضا" از قدر چون قدرت تواناي قضا را تغيير دهنده آدمي تعبير نموده، با اميد نجات از زشتيها اختيار خويشتن را به پناه  اراده مي زند، از اين ورطه راه خلاصي مي كاود اما حاصل  آن را نيز به خواست و مرحمت الهي وابسته مي داند(درك  خيريت اختيار /بود وان به تعليم كردگار بود)و در هر حالتي كه باشد، از اين تضاد ابدي نتيجه اخلاقي مي گيرد.  وي به تدبير تغيير تقدير مي گرود كه در اين حالت ضديت  مي گردد. 
