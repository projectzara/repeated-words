   بيشتر زباله ها از بالادست مي آيند آلاينده هاي گوناگوني كه اغلب امواج درياآنهاراازآن سوي  آبهاي خزر هدايت مي كند در روزهاي اخير سواحل درياي  خزردرآستارا را آلوده كرده است ضايعات نفتي، شاخه هاي  درختان و تراشه هاي چوب وضايعات پلاستيك ازجمله اين  آلاينده هاهستند كه امواج دريابه مرور آنها را در بخشهايي از سواحل اين شهرستان انباشته است.  يك مسافراهل تهران كه برغم اين آلودگي هادر ساحل خارج از طرح دريا مشغول شنااست دراين باره گفت: همه ساله جهت  استفاده از دريا به شهرستان آستارا وانزلي سفرمي كنم ولي  تاكنون شاهد اين ميزان آلودگي درسواحل اين دريانبوده ام.  سليم عماديان افزود: وجوداين آلاينده هاعلاوه برزشت  كردن چهره سواحل سببمي شودكه اغلب مسافران با نوعي  نگراني ازآبهاي اين دريا استفاده كنند. وي گفت: هر چند اين منطقه جزو طرح سالم سازي دريا بشمار نمي رود وشنا درآن آزاد نيست ولي مسئولين ذيربط بايستي براي پاكسازي  اين آلودگي ها از چهره سواحل زيباي منطقه همت كنند.  عظيم صديقي يك شهروند آستارايي نيز برداشت بي رويه صدف  ازسواحل درياتوسط برخي افرادسودجو رادرافزايش آلودگي هاي  ساحل موءثر دانست.  وي مي افزايد: وجود صدف دركناره دريا زيبايي خاصي به  سواحل مي بخشد كه متاسفانه برغم افزايش آلاينده ها در درياي خزرافراد سودجو نيز با جمع آوري غيرمجازصدف اين  زيبايي رااز سواحل دريا گرفته اند.  اين شهروند آستارايي گفت: برخي از مسافران و استفاده كنندگان از دريانيز در افزايش آلودگي درسواحل  نقش دارند و آنان اغلب در كناره هاي ساحل پس ازمصرف مواد غذايي و ميوه جات ضايعات آن را در ساحل رهامي كنند.  مسئول اداره محيط زيست شهرستان آستارا نيز با تاييد اين  قبيل آلودگي ها درنقاطي ازسواحل دريادراين شهر گفت: بخش  اعظم آلودگي هاي خزر از عدم توجه به مسائل زيست محيطي  اين دريا دركشورهاي همسايه مربوط مي شود.  علي كريم پور در زمينه جمع آوري غيرمجاز صدف ازسواحل  دريا درآستارا افزود: اين اداره با عوامل جمع آوري  غيرمجاز صدف برخورد مي كند.  مسئول مركزتحقيقات علوم شيلاتي استان گيلان نيز اخيرا"  درباره افزايش آلودگي هاي درياي خزرگفته است: فعاليت هاي  اكتشافي نفت وگاز و بهره برداري غيراصولي ازمنابع اين  دريا در سال هاي اخيرسبب افزايش آلودگي درياي خزر شده  است. به گفته دكترمحمد پيري سهم ايران درآلودگي درياي  خزربسياراندك است و درحال حاضر برنامه هايي دردست اجراست  كه ازورودهرگونه آلاينده به منابع آبي اين دريا ازطريق  ايران بطورجدي جلوگيري شود.  وي همچنين تاكيد كرد: ايران به حفظ تنوع زيستي دراين  دريااهميت مي دهد ودراين رابطه تاكنون طرحهاي تحقيقاتي  مختلفي نيز به مرحله اجرا درآمده است.  به گفته كارشناسان، اثرات سوء افزايش سطح آب مانند غرقاب شدن بسياري از مراكز صنعتي و نفتي، رعايت نشدن  ضوابط فني استخراج نفت، دفع غيراصولي فاضلاب شهري،  استفاده بي ضابطه از مواد شيميايي و استقرار ده هاكارخانه آلاينده در حوزه آبريز درياي خزر عوامل  اصلي افزايش آلودگي اين پهنه آبي محسوب مي شود.  شهرستان آستارا درشمال غرب استان گيلان ودرمجاورت  جمهوري آذربايجان قراردارد و 30 كيلومتر از خط ساحلي  درياي خزر را احاطه كرده است. 
