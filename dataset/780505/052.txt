 كارشناس سازمان ميراث فرهنگي خراسان گفت: يك غار جديد چند روز پيش درشهرستان طبس در جنوب اين استان كشف شد.  محمود طغرايي در گفتگو با خبرگزاري جمهوري اسلامي قدمت  اين غار را چند ميليون سال تخمين زد.  وي گفت: اين غار احتمالا در آهكهاي مربوط به دوران دوم  زمين شناسي بوجودآمده و حدود 50 ميليون سال قبل زمينه  تشكيل آن مهيا شده است.  او افزود: اين غار با طول 375 متر از استالاگتيت،  استالاگميت و بلورهاي متعددي در سقف و كف پوشيده شده است.  وي گفت: در انتهاي يكي از تونلهاي غار نيز حوضچه اي به  طول حدود 20 متربا عمق 5/2 متر وجود دارد.  طغرايي پيدايش اين غار درمنطقه خشك و كويري طبس را حائز اهميت و بيانگرتفاوت اقليمي گذشته منطقه نسبت به امروز آن دانست.  وي گفت: غار مذكور يك عارضه طبيعي است كه احتمال  زيستگاه بودن آن بسياركم است.  او افزود: كارشناسان ميراث فرهنگي براي بررسي بيشتر غار به اين منطقه اعزام شده اند.  غار تازه كشف شده در منطقه كوه سفيد بخش دستگردان  شهرستان طبس در جنوباستان خراسان واقع است. 
