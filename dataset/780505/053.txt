   گروه شهري: هزاران هوادارمحيط زيست چهارم و پنجم  شهريور ماه آينده در قالب يك مشاركت گسترده زيست محيطي  ساحل خزر را از زباله پاك مي كنند. روابط عمومي جبهه سبز ايران با صدور اطلاعيه اي اعلام كرد اين برنامه از ساحل  آستارا در منتهااليه جنوب غرب تا ساحل بندرتركمن در منتهااليه جنوب شرق درياي خزر اجرا خواهد شد و طي آن  نزديك به 700 كيلومتر ساحل شمالي كشور از انبوه  زباله هايي كه در ساليان متوالي در اين منطقه انباشته  شده است، پاك خواهد شد.  در اين اطلاعيه هدف از اجراي برنامه فوق "جلبتوجه جهاني  به اهميت اكوسيستم آبي درياي خزر" اعلام شده است. جبهه  سبز ايران با اعلام شماره تماس 8754266 از عموم  هم ميهنان و دستگاه هاي دولتي خواسته است با اين برنامه  همكاري كنند. در گزارش هاي متعددي كه به ويژه در صفحات 3 و 7 همشهري چاپ شده است، به كرات اشاره شده كه ورود انبوهي پسابهاي آلوده شهري و صنعتي موجب بحراني شدن  شرايط زيستي درياي خزر شده ونيز ساحل اين دريا به دليل  سهل انگاري و بي مبالاتي بسياري از مسافران و طبيعت گردان و نيز نبود سامانه لازم براي پاكسازي منطقه،  يكي از آلوده ترين سواحل دريايي جهان محسوب مي شود. 
