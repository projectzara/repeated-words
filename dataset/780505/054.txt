   گروه شهري: چند سالي است كه اداره راهنمايي و رانندگي  سربازان وظيفه را بادر دست داشتن برگه هايي براي يادداشت  شماره خودروهاي متخلف به خدمت گرفته است.  اين كار، هميشه مورد انتقاد و شكايت رانندگان بوده كه  معتقدندسربازان آموزش نديده توانايي تخصصي تشخيص تخلفات  رانندگي را ندارند.  به موجب قانون نحوه رسيدگي به تخلفات و جرايم رانندگي  مصوب سال 1350و بند يك ماده 45 قانون وصول برخي از درآمدهاي دولت، تنها افسران و درجه داراني كه آموزش لازم  را ديده و براي تشخيص تخلفات رانندگي تعيين شده باشند،  اجازه دارند كه متخلفان ازمقررات راهنمايي و رانندگي  راجريمه كنند.  مساله صلاحيت تشخيص تخلف رانندگي توسط سربازان وظيفه  مامور به خدمت در راهنمايي و رانندگي همواره مورد سوءال  بسياري از رانندگان به ويژه درشهرتهران بوده و اين پرسش  براي آنها مطرح است كه آيا جريمه از سوي اين سربازان  وجاهت قانوني دارد يا خير؟ چنانچه درتهران سري به شهرك آزمايش كه بسياري از ادارات  راهنمايي ورانندگي در آن مستقر هستند زده باشيد، حتما ديده ايد كه روزانه عده زيادي براي دريافت گواهي عدم  خلاف به اين محل مراجعه مي كنند كه بعضا" با ليستي مفصل  از تخلفاتي روبه رو مي شوند كه مامورين و بعضا" سربازان  وظيفه آنها راگزارش كرده اند.  دادگاهي كه در شهرك آزمايش به شكايت دارندگان خودرو از جريمه هاي صورت گرفته رسيدگي مي كند، هميشه مملو از افرادي است كه به جريمه هاي متعلقه اعتراض دارند و بخش  قابل ملاحظه اي ازاين شكايتهامتوجه جريمه هايي است كه  به صورت غيرتسليمي صورت گرفته است و دادگاه در موارد زيادي ديده شده كه تخفيفهايي قايل شده است.  محمد رضا پرتوي كارشناس تخلفات و تصادفات دراظهاراتي كه  اخيرا" در يكي از روزنامه هاي صبح تهران به نقل از وي  منتشر شد سربازان مامور در راهنمايي و رانندگي را فاقد صلاحيت قانوني براي تشخيص تخلفات رانندگي دانست.  وي گفت: لازم است مسئولين ذيربط براي اجراي قانون،  راهكارهاي قانوني و صحيحي در پيش گيرند و مردم را به جاي  مواجهه با فهرست هاي بلند جريمه و ايستادن در صف هاي  اجرائيات و دادگاه تخلفات رانندگي به ارتقاي فرهنگ عمومي  و آموزش و آگاهي از اصول راهنمايي و رانندگي سوق دهند.  گروه گزارش خبرگزاري جمهوري اسلامي با اذعان به تلاشهاي  فوق العاده مامورين راهنمايي و رانندگي براي هدايت  ترافيك سنگين تهران، در يك ماه گذشته كه اين سوژه را در دستور كار خود قرار داد، تماسهاي متعددي به صورت تلفني و حتي با ارائه مكتوب سئوالات براي دريافت پاسخ به  معاونت راهنمايي و رانندگي نيروي انتظامي ارسال داشت كه  متاسفانه پاسخي دريافت نكرد. 
