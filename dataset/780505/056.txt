 گروه شهري: پيش شرط استفاده بهينه از منابع محدود آب رعايت استانداردهاي شهرسازي و ايجاد فضاي سبز در اين شهر بزرگ است.  به گزارش واحد مركزي خبر دكتر پرويز كردواني استاد دانشگاه تهران و يكي از كارشناسان مسايل شهري عصر ديروز در گردهمايي بررسي مسايل فضاي سبز شهر تهران با اعلام  اين مطلب گفت: گسترش بي رويه و خارج از ضابطه شهر و فضاي  سبز هدر رفتن منابع آب را به دنبال دارد و با توجه به  ناكافي بودن آب حوزه هاي آبگير اطراف تهران تامين آب شهروندان از اين حوزه ها با محدوديت قابل توجهي  روبه روست.  وي با اشاره به اينكه توسعه بي رويه شهر تهران در اكوسيستم شهرهاي مجاوراختلال ايجاد مي كند افزود: توسعه  شهرها بدون در نظر گرفتن امكانات و منابع طبيعي موجود در محدوده آنها مسئولان شهري و شهروندان را با مشكلاتي از جمله كمبود آب شرب مواجه خواهد كرد. 
