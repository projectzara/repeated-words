 گروه شهري: نهمين فروشگاه از مجموعه فروشگاه هاي  زنجيره اي شهروند به زودي مورد بهره برداري قرار خواهد گرفت. اين فروشگاه با هدف ارائه خدمات به شهروندان ساكن  در شمال شرق تهران و در زميني به مساحت 5250 متر مربع در اين محدوده بناشده است.  مهندس محمدحقاني معاون خدمات شهري شهرداري تهران با اظهار مطلب فوق در جلسه مديران عامل سازمان ها و شركت هاي شهرداري تهران، از فروشگاه هاي شهروند به عنوان  تشكيلاتي ضروري و روبه رشد ياد كرد و افزود: راه اندازي  مجموعه فوق از سوي شهرداري تهران به واقع خدمتي مهم و اساسي در جهت ساماندهي و بهسازي شبكه توزيع كالا و خدمات  با هدف جلب اعتماد و رضايت شهروندان مي باشد وي رويكرد ارائه خدمات از سوي مجتمع هاي زنجيره اي تجاري و خدماتي  مانند فروشگاه هاي شهروند را تعريفي جديد و نگرشي تازه  از كاركرد بازارچه هاي قديمي و سنتي در گذشته عنوان كرد و تصريح نمود: ايجاد فروشگاه هاي شهروند از سوي شهرداري  تهران به منظور ارائه خدمات مطلوب و مناسب به عموم  شهروندان و كاستن از بار آلاينده هاي زيست محيطي از طريق  محدود نمودن ميزان تردد وسايط نقليه در سطح شهر بوده است.  مديرعامل شركت شهروند نيز با بيان اين مهم كه پس از گذشت  چهار سال و نيم از افتتاح نخستين فروشگاه شهروند، براي  اولين بار در سال جاري شاهد ايجاد توازن ما بين هزينه ها و درآمدهاي فروشگاه هاي شهروند خواهيم بود، اظهار داشت:  به طور متوسط در هر فروشگاه اجناس 1555 صنف عرضه مي شود و به عبارتي بيش از يك هزار و پانصد صنف خدماتي متفاوت و مختلف در هريك از فروشگاه هاي شهروند به صورت مجتمع و متمركز به ارائه خدمات مي پردازند.  وي با بيان اين نكته كه احداث فروشگاه هاي شهروند با توجه به تاثير مثبتي كه در كاستن از تعدد سفرهاي درون  شهري و بار ترافيك در داخل شهر دارند، از جمله راهكارهاي  اساسي به منظور تقليل انواع آلودگي هاي محيط زيست  مي باشند، تصريح كرد با راه اندازي نهمين فروشگاه شهروند،  زير بناي مجموع فروشگاه هاي شهروند به حدود 70 هزار متر مربع افزايش مي يابد.  گفتني است فروشگاه شماره نه شهروند كه با نام آزادگان به  فعاليت خواهد پرداخت با همكاري سازمان ميادين ميوه و تره بار در محل بلوار دلاوران، بالاتر از دانشگاه علم و صنعت، جنب ميدان ميوه و تره بار آزادگان واقع شده است و اهالي محله هاي دلاوران، فرجام، نارمك، شميران نو، قنات  كوثر و تهرانپارس را تحت پوشش خود قرار خواهد داد. 
