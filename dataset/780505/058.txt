 گروه شهري: معاون امور آب وزارت نيرو اعلام كرد: با توجه  به اجراي موفقيت آميز طرح باروري ابرها در يزد، مرحله  دوم اين طرح زمستان امسال در اين استان اجرا مي شود. وي  در گفت وگو با خبرگزاري جمهوري اسلامي افزود: طرح  مطالعاتي و تحقيقاتي باروركردن ابرها از سال 1377 در قالباعتبارات سازمان مديريت منابع آب كشور و در سال 78 با شماره اجرايي مستقل(كد جداگانه)طرحي با نام  " باروركردن ابرها" به تصويب مجلس شوراي اسلامي رسيد.  وي گفت: اين طرح در زمستان سال 77 و بهار 78 در منطقه اي به شعاع 200كيلومتر در شيركوه يزد و بخش هايي  از استان هاي كرمان، فارس و اصفهان به طورتحقيقاتي و با همكاري رصدخانه مركزي آب و هواشناسي روسيه و متخصصان  ايراني و روسي با موفقيت اجرا شد. معاون امور آب وزارت  نيرو افزود: با وجود خشكسالي در سال آبي  7877، ميزان بارش در مناطق ياد شده در زمستان و بهار گذشته  2 برابر مدت مشابه سال قبل بود. اما نمي توان گفت كه  افزايش بارش منحصرا" به دليل اجراي طرح بوده است. وي گفت:  با توجه به اجراي موفقيت آميز طرح باروركردن ابرها در يزد وخشكسالي اخير در استان هاي گيلان و مازندران، بنا به درخواست مكرر مسئولان استان گيلان از مقام هاي  عاليرتبه كشور و موافقت آنها، مقرر شد طرح  تحقيقاتي باروركردن ابرها خارج از برنامه پنجساله(كوير مركزي)، به طور اضطراري دراستان هاي گيلان و مازندران  اجرا شود. معاون وزارت نيرو با تكذيب خبر منتشره در برخي  رسانه ها مبني بر باروري ابرها در استان گيلان و بارش آن  در افغانستان، تصريح كرد: در دوره يادشده هيچگونه عمليات  باروري ابرها در اين مناطق انجام نشد. 
