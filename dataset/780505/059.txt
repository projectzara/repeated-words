 روابط عمومي وزارت بهداشت، درمان و آموزش پزشكي اعلام  كرد:  مشاهده مي شود مقادير زيادي از محصولات غذايي بسته بندي  شده از جمله چاي با افزودنيهاي غيرمجاز(انواع اسانسها) در سطح كشور عرضه و از طريق وسايل ارتباط جمعي و يا در مراكز و معابر عمومي به شدت تبليغ مي شود. از آنجا كه به  علت عدم اطلاع از شرايط توليد و چگونگي بسته بندي اين  محصولات، سلامت و بهداشت آنها مورد تاييد وزارت بهداشت  نمي باشد، از هموطنان عزيز تقاضا مي شود از مصرف كليه  چاي هاي خارجي كه فاقد مجوز توليد و بسته بندي از وزارت  بهداشت، درمان و آموزش پزشكي هستند اكيدا" خودداري  نمايند.  تلفن به همشهري  امتحانات جبراني را دوبار برگزار كنيد از مسئولان محترم وزارت آموزش و پرورش تقاضا دارد ترتيبي  اتخاذ كنند كه امتحانات جبراني نيمسال دوم پيش دانشگاهي  مانند نيمسال اول دو بار برگزار شود تا دانش آموزاني كه  به علت عقب افتادن از يك يا چند واحد درسي و با وجود اين  كه در آزمون سراسري دانشگاه ها قبول شده اند و مجبورند يك سال پشت كنكور بمانند، بتوانند با طي آزمون مربوطه و قبولي، تحصيلات دانشگاهي را آغاز كنند و يك سال عمر آنها بيهوده تلف نشود.  علي محمدي  تاخير در صدور كارت دانشجويي دانشگاه آزاد دانشجوي ترم هشتم رشته مديريت دولتي دانشگاه آزاد بروجرد هستم، عليرغم اين كه براي صدور كارت شناسايي قبلا"  عكس هاي لازم را همراه با مشخصات و پشت نويسي عكس به  مسئول مربوطه در دانشگاه ارائه كرده ام، متاسفانه عكس من  روي كارتي با مشخصات دانشجويي ديگر نصب شده بود و با اين  كه طي دفعات مكرر مراجعه به مديريت گروه و پرداخت ده  هزار ريال جريمه كارتي كه نگرفته بودم معهذا هنوز از صدور كارت شناسايي اين جانب خبري نشده و اين معضل موجب شده كه هميشه براي ورود به جلسه امتحاني مشكلاتي داشته  باشم. لذا از سازمان مركزي تقاضاي رسيدگي فوري به اين  مساله را دارم كه چرا پس از سپري شدن 8 ترم تحصيلي هنوز كارت دانشجويي اينجانب صادر نشده است.  جمشيد ابوالفتحي  بلاتكليفي براي موتوسيكلت وسپا خريداران موتوسيكلت وسپا اخيرا" به مشكلي گرفتار آمده اند كه گشايش مشكل آنها ظاهرا" بدست تواناي ماموران  راهنمايي و رانندگي ميسر است. قضيه اين است كه اداره  راهنمايي و رانندگي به دليل فقدان پلاك شماره چند ماه  است از ثبت مدارك خودداري و تحويل پلاك را به بعد موكول  مي كند و همين امر موجب شده كه تردد صاحبان موتور وسپا در سطح شهر مواجه با بازداشت و توقيف موتور و جريمه شوند.  آيا بهتر نيست تا تعيين تكليف پلاك نامه اي به دارندگان  موتور داده شود تا از توقيف و جريمه مصون بمانند؟ فراموش  نكنيم كه موتوسيكلت وسپا يك وسيله تفنني نيست بلكه صرفا"  وسيله آمد و شد است و بس.  همايون غلامرضايي  تقاضاي تعيين تكليف كتابداران  گروهي از كتابداران و كاركنان استان كرمانشاه هستيم كه  سال هاست بصورت قراردادي انجمن اشتغال بكار داريم و تاكنون وضعيت شغلي ما مشخص نشده است و از اول سال جاري  (78)نيز هيچگونه قراردادي با ما منعقد نكرده اند و طبعا" حقوقي هم نپرداخته اند. از مسئولان محترم وزارت  ارشاد اسلامي و اداره كل ارشاد اسلامي استان تقاضا مي شود نسبت به تعيين تكليف اين گروه از شاغلان اقدام  كنند.  كتابداران قراردادي انجمن  محموله پستي به مقصد نرسيد در تاريخ 13 تيرماه جاري يك محموله پستي محتوي قطعات  خودرو با شماره قبض 782114 و شماره ثبت دفتر پست كرج  70/405 از كرج(دفترپستي مركزي كرج)به نشا ني شهرستان بم،  كرمان موتور فرستادم كه تا اين تاريخ(29 تيرماه)طبق  اظهار نماينده كرمان موتور در بم هنوز چنين بسته اي وصول  نشده است. از مسئولان پست انتظار دارم سرنوشت اين بسته  پستي را روشن كنند.  محمد گلي پور هفت اقليم  چهار تالاب بين المللي در آذربايجان غربي خشك شد    پيرترين خرس پانداي جهان در 37 سالگي جان سپرد. "دودو"  كه در يك باغ وحش در" شانگهاي "نگهداري مي شد، ديروز بر اثر صرع ناگهاني مرد. يك گروه 16 نفري از پزشكان تلاش  كردند" دودو" را از مرگ نجات دهند و او را تا آغاز سال  2000 ميلادي زنده نگهدارند، اما تلاشهاي آنها بي نتيجه  ماند.  خرسهاي پاندا از جانوران منحصر به فرد به شمار مي روند و در حال حاضر تنها هزار نمونه از آنها در جنگلهاي چين و 100 نمونه ديگر در قفسهاي باغ وحش هاي اين كشور زندگي  مي كنند. 
