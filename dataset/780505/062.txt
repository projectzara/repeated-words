 گروه شهرستانها: در پي طرح شكايت هاي شهروندان بيجاري از شهرداري اين شهر در مورد زمين هايي كه به گفته آنان  شهرداري در سالهاي گذشته به صورت غيرمجاز تملك كرده است،  شوراي شهر بيجار با ارسال نامه اي به اداره حقوقي قوه  قضائيه خواستار ارايه راهكار قانوني براي حل اين مشكل شد.  به گزارش خبرنگار همشهري در سنندج، در نامه رئيس شوراي  شهر بيجار دو سئوال در زمينه مسئوليت مقام اجرا كننده  طرحهاي غيرمصوب و كارشناسي نشده كه خودسرانه اجرا شده و درنتيجه زيانهايي به شهروندان وارد آورده و شهرداري نيز متعهد به جبران خسارت شده و همچنين امكان تعقيب كيفري  كارفرما، ناظر و پيمانكاراني كه طرح هاي اجرايي را بدون  رعايت اصول فني اجرا كرده و طرح مزبور بعدا" تخريب شده  طرح شده است.  يك عضو شوراي شهر بيجار در توضيح اين نامه اعلام كرد:  بعضي طرح هاي اجراشده در بيجار، طرح هاي مصوب نبوده  وبسياري از طرح ها بدون تملك قانوني اراضي متعلق به  شهروندان اجرا شده و هم اكنون بسياري از شهروندان، حقوق  قانوني خود را مطالبه مي كنند.  وي مشخصا" به تخريب دهها هكتار باغات محله "پشت قلعه "و قطع درختان اين منطقه براي خيابان كشي اشاره كرد و افزود:  اين باغ ها پس از تخريب بدون اجراي هرگونه طرح شهري رها شد. 
