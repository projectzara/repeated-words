   عكس از ميراث فرهنگي مازندران  قلعه كنگلو در سي كيلومتري جنوب شرقي دوآب سوادكوه و بر فراز قله اي در پايين دست روستاي كنگلو قرار دارد.  ساختمان قلعه شامل دو باروي عظيم و بلند كنگره دار است  كه در انتهاي باروها دو برج توپر جهت استحكام بخشي و پايداري آن تعبيه شده است.  اين باروها به برجي مدور و وسيع منتهي مي شوند كه ارگ  اصلي قلعه را تشكيل مي دهد.  خصوصيات و ويژگيهاي ارگ قلعه مشتمل بر اتاقهايي است در دو طبقه كه بخش اعظم طبقه فوقاني آن در شرف ويراني و تخريب مي باشد.  بر بدنه طاقها به سمت خارج قلعه در هر طبقه محلي براي  نشانه گيري يا تيراندازي به چشم مي خورد مصالح كار شده  در شكل گيري قلعه از سنگ لاشه و ملاط(مخلوطي از آهك و ماسه)است، كه ديوارها نيز غالبا" با اندودي از آهك و ماسه روكش شده اند.  اين قلعه با پلان منحصر به فردش از جمله قلعه هاي دوره  اسلامي به شمار مي رود و از نقطه نظر موقعيت همچون سپري  مي ماند كه حملات ناگهاني دشمن را خنثي مي كرده است.  ساري- خبرنگار همشهري 
