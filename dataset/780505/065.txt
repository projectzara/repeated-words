 گروه شهرستانها: سرپرست انجمن اهل قلم آران و بيدگل گفت:  به دنبال پژوهش در شناسايي و معرفي آثار خطي شخصيتهاي  علمي آران و بيدگل، 27 اثر خطي از تاليفات و تصنيفات يك  عالم ديني در اين شهرستان شناسايي شد. اين آثار كه همگي  در زمره تاليفات و تصنيفات مرحوم آيت الله ملا غلامرضا آراني است در موضوعاتي از جمله فقه، اصول، تفسير، كلام،  قواعد عربي و ادبيات به نگارش درآمده و ارزش علمي آنها نشانگر تلاش گسترده و قدرت علمي اين عالم ديني است.  دبير برگزاري كنگره بزرگداشت ملاغلامرضا آراني از وي به  عنوان يكي از عالمان برجسته قرن سيزدهم هجري كه در حوزه هاي علمي بزرگي چون كربلا، نجف، اصفهان و قم حضور داشته است نام برد و افزود: به واسطه جامعيت و كثرت آثار اين عالم رباني، از دو سال پيش دبيرخانه برگزاري كنگره  گراميداشت ملا غلامرضا آراني فعاليتهايي براي شناسايي  آثار و زندگاني وي را آغاز كرده كه پس از بررسيهاي متعدد 27 اثر از افزون بر سي اثري كه منسوب به اوست، در كتابخانه هاي بزرگ دولتي و شخصي شناسايي و گردآوري شده  است.  وي خواستار همكاري بيشتر مسئولين فرهنگي آران و بيدگل در روند شناسايي و برگزاري بزرگداشت اين شخصيت بزرگ ديني شد. 
