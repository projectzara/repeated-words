 گروه سياسي: نماينده قوه قضاييه در دبيرخانه شوراي عالي  امنيت ملي روز دوشنبه در جلسه مسئولان قضايي، آخرين  گزارش در خصوص اقدامات انجام شده قضايي درخصوص حوادث  اخير و فتنه انگيزي، شرارت، اخلال در امنيت عمومي، سلب آسايش و تعرض به اموال عمومي و حقوق شهروندان تهران را ارائه كرد.  به گزارش روابط عمومي قوه قضاييه، در اين گزارش آمده است:  پرونده تعدادي از متهمان وقايع اخير كه كار تحقيق و بررسي مقدماتي در مورد آنان از نظر سوابق متهمان،  وابستگي ها، انگيزه ها، نوع و ميزان حضور آنان  درآشوبهاي اخير از ناحيه مراجع قضائي تكميل و تحويل  مراجع قضايي گرديده است و در حال حاضر اين پرونده ها در محاكم صالح با رعايت آئين دادرسي وتشريفات قانوني و با حضور وكلاي مدافع متهمان و با حفظ حق دفاع براي آنان،  مطرح و رسيدگي مي شود.  مسئولان قضايي دراين جلسه اعلام كردند كه قوه قضاييه با تقدير از تمامي دست اندركاران از جمله دبيرخانه شوراي  عالي امنيت ملي و كميته تحقيق وضابطين قوه قضاييه در بخشهاي امنيتي و انتظامي و ضمن قبول استفاده ازنتيجه  بررسي و تلاش هاي شبانه روزي واحدهاي يادشده، در نهايت  استقلال و باقاطعيت به وظيفه شرعي و قانوني خود با استناد اسناد و مداركي كه به يكي از سه طريق زير واصل  شده باشد اقدام خواهد كرد:  1)هرگاه اشخاص حقيقي يا حقوقي ذينفع با مراجعه به  مراجع قضايي وتقديم دادخواست عليه فرد يا افرادي اعلام  شكايت نمايند.  2)در صورت برخورد و مواجه با جرم مشهود از ناحيه افراد با استفاده از اختيارات مدعي العموم و دفاع از حريم  جامعه و قانون.  3)بر اساس گزارش مراجع قانوني و ضابطين امنيتي و انتظامي. 
