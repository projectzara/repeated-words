 كاركنان خبرگزاري جمهوري اسلامي ازطرح شكايت خود عليه  محمدرضا باهنر صرف نظر كردند.  اين اقدام كاركنان ايرنا روز دوشنبه در پي درخواست  فريدون وردي نژادمديرعامل خبرگزاري جمهوري اسلامي صورت  گرفته است مديرعامل ايرنا در نامه اي خطاب به كاركنان  اين سازمان از آنان خواست تا" به منظور ايجاد فضاي تفاهم  ، وفاق و آرامش اجتماعي از شكايت خودعليه محمدرضا باهنر صرف نظر نمايند تاسوء تفاهم ايجاد شده در فضاي بهتري به  صورت دو جانبه پي گرفته و مرتفع گردد. " كاركنان خبرگزاري جمهوري اسلامي در پي اظهارات باهنر در مصاحبه باروزنامه آستان قدس رضوي(قدس)كه درآن اين  سازمان را به آنچه كه انجام "عمليات تبليغي رواني "درقبال  وقايع اخير كوي دانشگاه تهران ورويدادهاي پس ازآن خواند،  متهم كرده بود با امضاي توماري خطاب به رييس قوه  قضاييه عليه وي طرح شكايت كرده بودند. اين تومار به  امضاي جمع كثيري ازخبرنگاران، عكاسان، كارشناسان، دبيران،  سردبيران، مديران وسايركاركنان خبرگزاري جمهوري  اسلامي درتهران ونمايندگي هاي داخلي و خارجي اين سازمان  رسيده بود. واحد حقوقي ايرنا نيز در پي صرف نظر كاركنان  اين سازمان از شكايت خودعليه باهنر از تسليم آن به مراجع  قضايي صرف نظر كرد. 
