 اشتباه و غفلت در جام ياريگين  كميته فني بايد نگاهي جهاني داشته باشد    " عليرضا رضايي "به دليل موفقيت هاي نسبي كه در مسابقه  هاي مختلف كسب كرده است در جمع مردان 130 كيلويي كشتي  ايران از شرايط بهتري براي پوشيدن پيراهن تيم ملي  برخوردار است در فاصله كوتاه تا شروع مسابقه هاي جهاني  آنكارا بايد كميته فني فدراسيون كشتي هرچه زودتر نسبت به  انتخاب كشتي گيراني نظير وي در تركيب اصلي تيم ملي تصميم  نهايي را اتخاذ نمايد.  گروه ورزشي: اساس واقعيت ها هميشه مشاهدات ظاهري و سطحي  نيست، بلكه از جنبه هاي مختلفي پديده ها و تحولات روزمره  مورد سنجش و دقت نظر قرار مي گيرند.  البته گاهي اوقات آنچه حاصل مي شود ممكن است مطابق طبع و نظر ما نباشد، اما در جدول طبقه بندي ها در درجه  واقعيت ها محاسبه و ضبطمي گردد.  اين هرگز فاجعه نيست، شايد حتي نشانه هاي جدي  حقيقت جويي و حقيقت يابي هم باشد.  آنچه امروز درد و حديث كشتي ما شده است، عدم توجه كافي  به اين امر و قرارگرفتن در مسيري خلاف همان مشاهدات  روزمره است.  جالبتر اينكه ذهن عمومي هم ناخواسته از يك مسير انحرافي  نگاه به اخبار و وقايع موجود مي كند و هرگز نمي تواند عكس العمل به موقع و لازم را نشان دهد.  قصه شكست دردآلود كشتي مادر پيكارهاي "جام ياريگين " تنها و تنها نشانه هاي آشكار غفلت و اشتباه محض در نگرش ها است.  كاملا روشن است كه رفتن اين يا آن و كشتي گرفتن يا نگرفتن فلان و بهمان تنها واردشدن در جزئيات است كه بدون  ترديد ما را از اصل واقعيتها دور مي سازد و تا زماني هم  كه انديشه هاي سالم تري اين مجموعه افكار را تنوير كرده  و شفاف سازد، وضع به همين منوال و شايد بدتر از اين هم  شود.  امروز چشم دوستداران كشتي به كميته فني فدراسيون كشتي  است. كميته اي كه مردانش چنين نسخه اي رابه  ظاهر براي درمان اين ورزش تجويز كردند. حالا هم همين  كميته بايد پاسخگو باشد.  اگر اين كميته نگاه بازتري به اخبار و وقايع كشتي داشته  باشد، ضمن عنايت و توجه لازم به موقعيت كشتي كشور براي  انتخاب لايق ترين افراد جهت حضور در رقابت هاي كشتي آزاد قهرماني جهان در شهر آنكاراي تركيه، ضرورتا بايد اطلاعات  و اخبار صحيحي هم از رقباي طراز اول مردان كشتي ما در جهان به دست آورد. امر مهمي كه روس ها به آن توجه  كرده اند و هميشه هم نتيجه گرفته اند.  شكست عباس جديدي نتيجه همين اطلاعات صحيحي است كه  روس ها از نخبگان كشتي ايران به دست آورده اند.  در حالي كه همه در ايران خطرناك ترين حريف جديدي در " جام ياريگين "را" كورماگمداوف "مي پنداشتند، ناگهان همه  محاسبات به هم خورد و" سعيد مرتضي عليف "چهره جوان  روس ها در صحنه رقابت ها ظاهر شد و قهرمان طلايي كشورمان  را با يك شكست سنگين(14)شوكه كرد.  همين اتفاق به ظاهر ساده به راحتي نشان مي دهد كه مفهوم  راه و روش صحيح چيست و حركت هاي صددرصد طبيعي چگونه بايد تبيين و اثرگذار شوند. در ذهن و انديشه ما امروز اين  فرضيه حكم مي كند كه كشتي نيازمند تصميمات هوشمندانه تري  است.  با توجه به عملكرد امروز كشتي كميته فني بايد از توانايي كافي براي برخورد و مقابله با بحران موجود(در تمامي وزن ها)بهره مند شود و به صرف كليات موجود تصميم گيري نكند.  روش دلخواه مبتني بر شناسايي كامل نيروهاي موجود و تحقيق و تفحص كامل در زمينه موقعيت حريفان است و به  تعبيري ديگر كميته فني و تمامي اعضاي حاضر در آن بايد هميشه نگاهي جهاني داشته باشند. 
