 گروه ورزشي: كنفدراسيون فوتبال آسيا، برگزاري ديدار تيم  ملي فوتبال ايران باتيمي منتخب از ستارگان آسيا را تاييد كرده است.  تاريخ اين ديدار براي روز اول بهمن ماه سال جاري به  مناسبت سالگرد پيروزي انقلاب اسلامي ايران در تهران  تعيين شده و قرار است اين كنفدراسيون تاييديه آن را به  فدراسيون فوتبال ايران ارسال كند.  ولاپان همچنين در پاسخ به پيگيري فدراسيون فوتبال ايران  براي ميزباني مسابقه هاي فوتسال(فوتبال داخل سالن) قهرماني آسيا و نيز انتخابي جام جهاني گواتمالا در سال  2000 اظهار اميدواري كرد كه كنفدراسيون آسيا بزودي  ميزباني ايران را براي اين رقابتها تاييد و اعلام كند.  مسئولان كنفدراسيون فوتبال آسيا به زودي براي هماهنگي  برگزاري مسابقه جام آسيا- آفريقا بين تيم هاي ملي فوتبال  ايران و مصر به تهران سفر خواهند كرد. ديدار رفت اين تيم  قرار است روز 10 آبان ماه سال جاري در تهران برگزار شود.  ولاپان نسبت به واكنش مجدد فيفا درباره سهميه قاره آسيا در مسابقه هاي جام جهاني فوتبال سال 2002 ابراز خوشبيني  كرد و گفت: با كشورهاي اروپايي وآفريقايي در تماس هستيم  و مواضع خود را به طور شفاف با آنها در ميان گذاشته ايم.  زيرا رسانه هاي گروهي كشورهاي اروپايي اذهان عمومي را نسبت به واكنش آسيا در اجلاس فيفا در لس آنجلس كه  به منظور احقاق حق اين قاره صورت گرفت، كاملا منحرف  كرده اند. 
