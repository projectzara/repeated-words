 هفده روز به آغاز فصل جديد فوتبال جام آزادگان  گروه ورزشي: در حاليكه هفده روز ديگر فصل جديد رقابتهاي  فوتبال جام آزادگان آغاز مي شود تيم هاي اين دسته در حال  شناخت بازيكنان و رسيدن به انسجام تيمي هستند و ديدارهاي  تداركاتي و دوستانه و همچنين تورنمنتهاي مختلف در شهرهاي  كشور جريان دارد.  نفتچي باكو در تهران  در تبريز تيم نفتچي باكو از جمهوري آذربايجان با نتيجه 2 بر يك تراكتورسازي تبريز را شكست داد مربي نفتچي باكو آصف نمازاف است كه چند سالي در ايران مربيگري تيمهاي  ماشين سازي، پورا و راه آهن را بعهده داشت. اين تيم در اين هفته در تهران با تيمهاي سايپا، بهمن و چوكا بازي  خواهد كرد. در شهر دورود تورنمنت چند جانبه جام وحدت با شركت تيمهاي فجر سپاسي شيراز، صنعت نفت آبادان و چند تيم  دسته دوم ليگ در جريان است، و در حال حاضر دو تيم فجر سپاسي و نفت آبادان در صدر گروههاي خود قرار دارند.  سومين پيروزي بهمن  بهمن كرج نيز كه با برنامه ريزي فرهاد كاظمي مربي خود چند ديدار تداركاتي را در دستور كار خود قرار داده، بعد از پيروزي هفته قبل خود با 5 گل در مقابل پيروزي تيم  راه آهن تهران را نيز با نتيجه 3 بر يك مغلوب كرد.  گلهاي تيم بهمن را داريوش ميكائيلي، فرزاد مجيدي و يكي  از مدافعان راه آهن به ثمر رساندند و تنها گل راه آهن را احمدرضا سهرابي وارد دروازه بهمن كرد. در اين ديدار احمدرضا سهرابي از راه آهن بهترين چهره ميدان بود سهرابي  در حالي با راه آهن تمرين مي كند كه تيم هاي شهرداري  تبريز، ابومسلم مشهد و هماي تهران با او مذاكراتي  داشته اند و خواهان وي مي باشند.  تساوي سايپا سايپا نيز در مقابل فجر سپاه به تساوي 3 بر 3 رسيد، براي  سايپا بهنام ابوالقاسم پور 2 بار و بهنام طاهرزاده گلزني  كردند، سايپا فردا در زمين خود ميزبان تيم نفتچي باكو است.  سه مدعي ليگ در كيش  پيروزي در آلمان  استقلال و پاس تهران نيز امروز جهت شركت در تورنمنت چهار جانبه كيش به اين جزيره مي روند اين بازيها از فردا به  مدت 3 روز در كيش برگزار خواهد شد به جز استقلال و پاس  تهران تيم هاي سپاهان و منتخب كيش هم در اين مسابقه حضور دارند. و بالاخره تيم پيروزي تهران قرار است كه روز پنج شنبه جهت برگزاري چند ديدار تداركاتي به آلمان سفر كند. 
