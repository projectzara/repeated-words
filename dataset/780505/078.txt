 تمجيد كنفدراسيون فوتبال آسيا از رشد فوتسال در ايران  گروه ورزشي: فدراسيون فوتبال اعلام كرد: پيتر ولاپان  دبيركل كنفدراسيون فوتبال آسيا با ارسال پيامي، ضمن  تمجيد از علاقه مندي ايران به فوتسال(فوتبال داخل سالن)، اطمينان داد كه فوتسال ايران در آينده اي نزديك قهرمان  جهان خواهد شد.  اين فدراسيون اضافه كرد: بدنبال ارسال گزارش مصور از وضعيت فوتسال ايران به كنفدراسيون فوتبال آسيا، دبير كل  كنفدراسيون فوتبال آسيا باارسال نمابري، فعاليت هاي  فدراسيون فوتبال را در امر برپايي اين مسابقات ستوده است.  متن پيام پيتر ولاپان به اين شرح است:  با تشكر فراوان براي ارسال گزارش مسابقات فوتسال، به نظر مي رسدبا اين علاقه و شوقي كه ايران در فوتسال در صحنه  آسيا دارد ما اطمينان خاطر داريم كه با تشويق و برنامه  ريزي، جمهوري اسلامي ايران در آينده اي بسيار نزديك  قهرمان جهان در اين رشته خواهد شد.  تيم ملي فوتسال ايران در نخستين دوره رقابتهاي قهرماني  آسيا كه اسفند ماه سال گذشته در مالزي برگزار شد، با قاطعيت به مقام نخست اين قاره دست يافت. 
