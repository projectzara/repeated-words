 اگر شما هم كمبود وقت داريد اين مطلب را بخوانيد    بيشتر مردم، از كمبود وقت گلايه دارند. تا آنجا كه  به نظر مي رسد، زمان مسئول بيشتر گرفتاري هاي ماست. اما واقعا" چنين نيست. زيرا اين ماييم كه وقت را تنظيم  مي كنيم وبنابراين اشكال اصلي در نحوه برخورد ما با زندگي و برنامه ريزي براي بهره گيري از وقت و انرژي است.  دكتر اريك برن مي گويد: "بيشتر مردم از كمبود وقت شكايت  مي كنند، اما وقتي از نزديك با آنها برخورد مي كنيم،  مي بينيم كه وقت زيادي دراختيار دارند; اما نمي دانند چگونه آن را تنظيم كنند، اما آن را هدرمي دهند.  شكايت از زمان، مضحك ترين نوع بهانه گيري است و كساني كه  از كمبود وقت مي نالند، درواقع مي كوشند مسئوليت خود را به گردن زمان بيندازند. درحالي كه اشكال در نگرش آنهاست.  حتما" شما هم اين حرف عجيب را شنيده ايد كه 24 ساعت  براي من كم است ! "انگار كه شبانه روز بايد براساس خواست  و نياز ما بچرخد.  دكتر پرويز فروردين(روانپزشك)مي گويد:  " شكايت از زمان، درواقع از خودمداري ناشي مي شود. چنين  فردي مي كوشد قانونمندي هاي ذهن خود را به قوانين هستي  تحميل كند و انتظار دارد كه گردونه زمان و زمين به ميل و اراده او بچرخد. اين تفكر غيرمنطقي، پايه و اساس مشكل  (بيماري)است. چنين نگرشي بايد اصلاح شود و فرد باور كند كه قوانين هستي، مستقل از اراده اوست و خورشيد به ميل و اراده او طلوع و غروب نمي كند و قرار هم نبوده و نيست كه  چنين شود. درنتيجه، فرد بايد بكوشد خود را با قانونمنديهاي كيهاني تطبيق دهد و در چارچوب فرصت هايي كه  در اختيار او قرار دارد، حركت كند و بياموزد كه از وقت و فرصت و انرژي خود، به بهترين وجه استفاده كند. " استيون كرين در شعر معروف خود به نام "جنگ مهربان است " اين موضوع را به روشني بيان مي كند كه جهان براساس خواست  و داوري ما نمي چرخد. او مي گويد:  " انسان، به فلك گفت  قربان! من وجود دارم  فلك پاسخ داد:  اين مساله، هيچ تعهدي براي من ايجاد نمي كند"  بي ترديد كسي كه دنبال بهانه مي گردد، تا از مسئوليت هاي  خود فراركند، در هر صورت، گلايه هاي خود را مطرح خواهد كرد. در اين حال، حتي اگر شبانه روز به جاي 24 ساعت 48 ساعت هم باشد، باز او از كمبود وقت خواهد ناليد، زيرا هدف او شانه خالي كردن از بار مسئوليت است.  ديويد توريو(David Thoreau)در اين باره سخني نغز دارد ، او مي گويد:  " من هرگز به خورشيد هنگام طلوع كمكي نكرده ام ; ولي  كوشيده ام در آن لحظات شورانگيز با تمام وجود حاضرشوم. " مهم اين است كه واقعيت زمان را آن گونه كه هست بپذيريم و به جاي آنكه از كمبود وقت بناليم، بكوشيم از آنچه هست،  به بهترين وجه استفاده كنيم و درواقع، بهره وري خود را افزايش دهيم.  دكتر فروردين مي گويد:  " گردونه زمان به ميل ما نمي گردد; اما مهار زندگي و اوقات ما، در دست خود ماست و اين ماييم كه بايد با برنامه ريزي درست و سنجيده، از وقت خود بهترين استفاده  را ببريم و درواقع در متن زمان حضور داشته باشيم. " تامس هريس، در كتاب معروف "ماندن در وضعيت آخر" مي نويسد:  " وضعيت خوب يعني اختيار زندگي خود را در دست داشتن و اختيار زندگي را در دست داشتن، يعني اختياردار وقت خود بودن". او مي افزايد:  " بسياري از ما تا روزي كه اولين باد سرد خزان عمر،  بدنمان را به لرزه درنياورد، توجه زيادي به زمان  نمي كنيم. چون تصور مي كنيم، تا ابد زنده ايم. در دوران  به ظاهر بي انتهاي جواني، ما غالبا" وقت را مي كشيم،  گويي زمان دشمن ماست. روزها و هفته ها و سال ها را پشت سر مي گذاريم، بي آنكه درك كنيم وقت چه موهبت  گرانبهايي است. " ويليام كافين مي گويد:  براي ثروتمندشدن، دو راه وجود دارد. يكي آنكه پول بسيار زيادي داشته باشيم و ديگر آنكه اهل قناعت باشيم "اين  مساله درباره وقت هم صدق مي كند. زمان محدود است و هرچند ما زمان و وقت زيادي دراختيار داريم، اما نمي توانيم آن  را افزايش بدهيم. شق دوم با توجه به زمان امكان پذيرتر است: حال كه نمي توانيم وقت بيشتري دراختيار داشته باشيم،  مي توانيم چنان برنامه ريزي كنيم كه از اوقات خود به نحو مطلوب بهره ببريم و به تعبيري، كتاب زندگي خود را فصل بندي كنيم و بدانيم كه در كدام فصل هستيم.  اما استفاده سنجيده و آگاهانه از وقت چندان هم ساده نيست ;  بايد چگونگي استفاده از آن را ياد بگيريم.  در دوران اول زندگي(كودكي و نوجواني)اين ديگران هستند كه در مورد وقت ما تصميم مي گيرند: پدر و مادر و معلم ها و استادان و بعد به تدريج، ادارات استخدام و كاريابي و رئيس سازمان و همسرمان و بعد هم بچه ها. تنها معدودي از مردم در جواني، فهرستي از خواسته هاي خود راتهيه مي كنند و تصميم مي گيرند كه با برنامه ريزي درست به آن  خواسته ها جامه عمل بپوشانند اما بسياري از ما به پايان  راه مي رسيم، بي آنكه گلي چيده باشيم.  يكي از راه هاي استفاده از وقت، رسم خط زماني براي نشان  دادن طول مدت زندگي است: از تولد تا زماني كه اميد به  زندگي داريم. اميد ما به مدت احتمالي عمرمان اهميت دارد.  زيرا همين اميد ماست كه بر چگونگي مراقبت ما از خودمان  تاثير مي گذارد. در حال حاضر، اميد به زندگي براي  نوزادان پسر 70 سال و براي نوزادان دختر 77 سال است.  البته اين آمار مربوط به امريكا و اروپاست ; اما مي تواند در مورد ساير كشورها نيز صدق كند.  وقتي خط عمرتان را رسم كرديد، بايد بدانيد در كدام مرحله  هستيد. اگر زني پنجاه ساله هستيد، احتمالا" سي سال ديگر عمر خواهيد كرد سوءال اينجاست كه آيا براي زندگي  برنامه اي داريد؟ آيا مي خواهيد از عمر خود استفاده كنيد و يا آنكه آن را تلف كنيد؟ جواب شما بستگي به اين دارد كه تا چه حد مهار زندگي خود را دردست داريد و تا چه حد براي زندگي خود ارزش قائليد.  اگر شبانه روز رابه سه بخش تقسيم كنيد: هشت ساعت براي  كار، هشت ساعت براي استراحت و هشت ساعت براي تفريح و يا فعاليت هاي تجديدقوا كننده(كه اصطلاحا" به آن اوقات  فراغت مي گوييم)كه البته اين برنامه در مورد همه مردم  صدق نمي كند، بعضي افراد به 6 ساعت و بعضي به 10 ساعت  خواب نياز دارند. در مورد كار هم بايد گفت همه يكسان  نيستند. بعضي ها كار و تفريحشان يكي است، درحالي كه  عده اي روزي 12 ساعت كار مي كنند. در هرحال، وقت آزاد و مهمي كه براي بيشتر مردم مي ماند، حدود 5 تا 8 ساعت بين  كار و خواب است.  دراختيار گرفتن وقت خودمان، مستلزم تصميم گيري است.  بايد تصميم بگيريم كه بدون دلهره و عصبانيت، از وقت  خودمان استفاده كنيم. يكي از راه هاي بهره گيري از وقت،  حذف عوامل تلف كننده وقت است. يعني كارهايي كه به جاي  لذت و شادي پايدار، تنها تاسف و افسوس به بار مي آورند.  تامس هريس، تلف كننده هاي وقت را بدين گونه شرح مي دهد:  1)چيزهاي زائدي كه دور و بر خود جمع كرده ايم و براي هر كدام پول و وقت خود را هدر داده ايم.  2)سردرگمي و بي نظمي.  3)ناتواني در گفتن نه ! روزها و هفته ها وقت تلف مي كنيم  براي كارهايي كه از اول نمي بايست آنها را قبول مي كرديم.  4)نزاكت بيش ازحد; براي نمونه نمي دانيم چطور صحبت مردم  را قطع كنيم.  5)تشريفات زائد.  6)افراط در تماشاي تلويزيون(به دليل بازماندن از تفكر و ازدست دادن مهمترين فرصت ها...) 7)موقع شناس نبودن و عدم درك فرصت ها.  8)افراط در تميزي. مثلا" خانه اي كه هميشه برق مي زند.  9)نگراني از بالا رفتن سن و به طور كلي هر آنچه باعث  افسردگي و ناراحتي ما مي شود.  جان كلام آنكه اگر خودمان اختيار وقت مان را در دست  نگيريم، ديگري اين كار را مي كند. بنابراين براي جلوگيري  از هدر رفتن بيهوده وقت و انرژي بايد:  1)وقت خود را تنظيم كنيم.  2)اولويت هاي خود را تعيين كنيم.  3)ارزش هر كاري را بسنجيم.  4)از اوقات پراكنده، به نحو مطلوب بهره بگيريم.  6)هر كاري را در زمان معين انجام دهيم(تقسيم وظائف)و در عين حال، در زمان حال زندگي كنيم.  ميرمحمود ميرزاده 
