 گروه علمي فرهنگي: بازار بزرگ شهر تبريز كه به عنوان  بزرگترين سازه آجري مسقف و به هم پيوسته دنيا شناخته شده  است مرمت و بازسازي شد.  به گزارش روابط عمومي سازمان ميراث فرهنگي كشور، فضاهاي  عمومي اين بازار ازقبيل راسته ها، تيمچه ها، سراها و مساجد هرساله از محل خودياري كسبه بازار و با مشاركت  سازمان ميراث فرهنگي كشور مورد مرمت قرار مي گيرد.  بازار كنوني تبريز كه حريم ثبتي آن نزديك به يك كيلومتر مربع وسعت دارد مربوط به اواخر زنديه و عصر قاجار است.  سبك معماري، وجود طاقها و گنبدهاي مقرنس بلند، كثرت  سراها و تيمچه ها و وجود تعدادي مدرسه و مسجد نيز به اين  مجموعه اهميت و امتياز خاصي داده اند.  اخبار كوتاه آموزشي - فرهنگي  * اعلام نتايج كنكور دانشگاه آزاد اسلامي: نتايج كنكور سراسري دانشگاه آزاد اسلامي در رشته هاي غيرپزشكي كه  روزهاي 31 تير ماه و يكم مرداد ماه در سراسر كشور برگزار شد، در دهه سوم مرداد ماه از طريق ويژه نامه نشريه  آفرينش منتشر خواهد شد.  * معرفي رئيس آموزش و پرورش فيروزكوه: شهابالدين غندالي،  مديركل آموزش و پرورش شهرستانهاي استان تهران در مراسم  معارفه قدمعلي مهابي رئيس جديد آموزش و پرورش فيروزكوه و در جمع گروهي از فرهنگيان اين منطقه، با اشاره به تهاجم  گسترده فرهنگي دشمن و با تفكيك و تقسيم بندي اين تهاجم،  گفت: آموزش و پرورش محل تربيت و رشد ديني فرزندان  ميهنمان است.  * اجراي نمايشهاي خياباني در اسلامشهر: توسط امور هنري  و سينمايي اداره فرهنگ و ارشاد اسلامي شهرستان اسلامشهر،  دو نمايش خياباني با نامهاي "بازگشت "و" مرگ بر گرد سفيد - مرگ بر سم سياه "در پاركهاي شهيد فهميده، شهيد مطهري و اميركبير و ميادين اسلامشهر اجرا و با استقبال گسترده  مردم اين شهرستان روبه رو شد.  * برگزاري همايش توسط كانون پرورش فكري كودكان و نوجوانان: همايش علمي روش هاي رصد و عكس برداري از كسوف،  عصر روز يكشنبه سوم مرداد در مركز آفرينش هاي فرهنگي  هنري كانون در تهران برگزار شد. در اين نشست علمي درباره  خطرات نگاه مستقيم به پديده خورشيد گرفتگي بحث شد و از ابزارهايي مانند شيشه جوشكاري شماره 13 و 14، فيلترهاي  مايلارد و عينكهاي مخصوص ضد خورشيد، وسايل مناسبي براي  مشاهده كسوف نام برده شد.  * شميران در فهرست آثار ملي قرار گرفت: اثر تاريخي در شميران مربوط به دوره ساساني كه مشرف برسد منجيل و در خبش پارم سفلي(قزوين)واقع است، در فهرست آثار ملي  ايران به ثبت رسيد. 
