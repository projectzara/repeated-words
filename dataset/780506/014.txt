 طرحهاي پيشنهادي وزارت كار و امور اجتماعي براي ايجاد اشتغال در برنامه سوم توسعه تقديم هيات دولت شد.  به گزارش واحد مركزي خبر سپهري معاون طرح و برنامه وزارت  كار و امور اجتماعي صبح ديروز در گفتگو با خبرنگار واحد مركزي خبر به طرحهاي پيشنهادي اين وزارتخانه اشاره كرد و اظهار داشت: استفاده از ظرفيت خالي واحدهاي توليدي يكي  از مهمترين طرحهاي پيشنهادي است كه براساس آن از حداكثر ظرفيت اين واحدها استفاده مي شود.  وي گفت: براي اجراي اين طرح مي توان با سرمايه گذاران  خارجي وارد مذاكره شد و به گونه اي عمل كرد كه آنان با تامين مواد اوليه، كالاهاي ساخته شده را از كشور خارج  كنند.  اين طرح علاوه بر ارزآوري زمينه اي براي ايجاد اشتغال  خواهد بود.  وي همچنين شناسايي و راه اندازي واحدهاي توليدي و خدماتي  تعطيل شده، حل مشكل آن دسته از بنگاههاي اقتصادي كه با ركود مواجه شده اند، جايگزيني نيروي كار داخلي به جاي  اتباع خارجي غير مجاز در بازار كار، اعزام نيروي كار ايراني به خارج از كشور و جايگزيني نيروي كار جوان و بيكار به جاي كودكان و شاغلين خردسال و بازنشستگان شاغل  را از ديگر طرحهاي پيشنهادي به هيات دولت عنوان كرد.  به گفته معاون طرح و برنامه وزارت كار و امور اجتماعي،  ارتقاء دانش فني كارگاههاي كوچك و حمايت مالي از آنها،  ايجاد مراكز خدمات فني در روستاهاي بزرگ، ايجاد كارگاههاي حمايتي براي اشتغال معلولان، واگذاري زمين به  فارغ التحصيلان رشته هاي كشاورزي، صدور مجوز تاسيس  آموزشگاههاي آزاد براي فارغ التحصيلان رشته هاي غير فني  دانشگاهها، ايجاد تسهيلات براي بنگاههاي اقتصادي و آموزشي و توسعه فعاليتهاي خدماتي توليدي و همچنين طرحهاي  زيست محيطي بخش ديگري از اين پيشنهادها را تشكيل مي دهد.  سپهري با تاكيد بر اينكه ايجاد اشتغال نيازمند عزم ملي و هماهنگي ميان دستگاههاي اجرايي كشور است به ايجاد شوراي  عالي اشتغال اشاره كرد و اظهار داشت: تشكيل پي در پي  جلسات اين شورا به رياست رئيس جمهوري مي تواند گامي مهم  در سياستگذاري و تصميم گيري براي ايجاد اشتغال باشد.  وي اظهار اميدواري كرد كه سازمان برنامه و بودجه بايد به  عنوان دبيرخانه اين شورا با برگزاري جلسات متعدد نسبت به  فعال نمودن شوراي عالي اشتغال اقدام كند.  سپهري كاهش رشد اقتصادي در سال گذشته را يكي از مهمترين  دلايل كاهش اشتغال دانست و تاكيد كرد براي رسيدن به  اشتغال كامل در كشور بايد رشد اقتصادي به 6 درصد برسد.  به گفته معاون طرح و برنامه وزارت كار و امور اجتماعي در صورتي كه طرحهاي پيشنهادي اين وزارتخانه با همكاري  دستگاههاي ذيربط تحقق يابد و به آن عمل شود كشور با بحران بيكاري مواجه نخواهد شد.  وي خاطرنشان كرد در شرايط فعلي بايد موانع اصلي  سرمايه گذاري برطرف و همچنين گامهاي موءثري براي جذب سرمايه گذاران داخلي برداشته شود. 
