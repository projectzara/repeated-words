   مزرعه برنج سوم مرداد 1378 شهر فومن  گروه اقتصادي: اقدامات و برنامه هاي دولت براي كاهش  اثرات خشكسالي در استان گيلان در سفر خبرنگاران اعزامي  روزنامه ها به اين منطقه از سوي رئيس سازمان كشاورزي  استان گيلان تشريح شد.  مهندس اسماعيل نگارش رئيس سازمان كشاورزي استان گيلان با اشاره به اينكه 15 تا 20 هزار هكتار از شاليزارهاي استان  گيلان به خاطر كم آبي زير كشت نرفته و يا محصول آنها صددرصد آسيب ديده است، گفت: اكنون نيز 27 هزار هكتار از اراضي شاليكاري منطقه گيلان در حدود 50 تا 80 درصد در معرض خطر هستند و 50 هزار هكتار نيز 30 تا 50 درصد در خطر خشكسالي قرار دارند كه چنانچه به طور متوسط دو مرحله  باران ببارد خطر رفع شده و برداشت محصول ممكن خواهد شد.  وي گفت: غير از برنج، باغ هاي زيتون، فندوق و مركبات و مزارع گندم، جو و حبوب نيز خسارت ديده اند. بيشترين  خسارت خشكسالي مربوط به منطقه رودبار است كه درمجموع 20 تا 60 درصد زمين هاي زير كشت و باغ هاي ميوه اين منطقه  صدمه ديده است.  رئيس سازمان كشاورزي استان گيلان از همكاري، مساعدت و همراهي دولت در مهار بحران خشكسالي در اين منطقه سخن گفت  و خاطرنشان كرد: به محض اطلاع از وضعيت كاهش بارندگي در استان ستاد برنج تشكيل شد و رئيس جمهوري شخصا" دستور كمك  به كشاورزان را صادر كرد و اولين قدم ما اختصاص چهار ميليارد و 380 ميليون تومان وام از eتبصره 3 قانون  بودجه براي 18 هزار بهره بردار بود تا چاه حفر كنند.  علاوه بر آن وزارت نيرو نيز يك ميليارد و 370 ميليون  تومان وام براي ايستگاه هاي پمپاژ آب در نظر گرفت كه 30 درصد اصل وام شامل بخشودگي اعلام شد.  وي افزود: با اين اقدامات حمايتي دولت - كه در عرض دو ماه و نيم صورت گرفت - 30 هزار هكتار زمين داراي محصول  از بحران خارج شد و 40 هزار بهره بردار از امكانات دولت  بهره مند شدند. اين ميزان سرمايه گذاري موجب شد دولت از اتلاف سرمايه اي معادل 42 ميليارد تومان جلوگيري كند.  مهندس نگارش وضعيت آينده برنج را اميدواركننده توصيف كرد و گفت: به رغم خسارتي كه به حدود هفت درصد از مزارع برنج  استان گيلان وارد آمده است ما در سال جاري حدود 25 درصد افزايش عملكرد داشته ايم كه اگر تا پايان شهريور دو مرحله باران ببارد نه تنها خلاء مربوط به خشكسالي جبران  خواهد شد بلكه حتي ممكن است افزايش توليد هم در مقايسه  با سال گذشته داشته باشيم و خشكسالي نتواند به عنوان يك  عامل تاثيرگذار موجب افزايش قيمت برنج شود.  وي ميزان توليد برنج سفيد سال گذشته در استان گيلان را 620 هزار تن اعلام كرد كه حاصل برداشت يك ميليون و 120 هزار تن شلتوك بوده است. وي گفت: ميزان توليد برنج  سال جاري استان نيز تا دو ماه ديگر مشخص مي شود هرچند با نگاه خوش بينانه مي توان به افزايش توليد نيز اميدوار بود.  رئيس سازمان كشاورزي استان گيلان ميزان مزارعي كه زير پوشش آبياري شبكه سد سفيدرود قرار دارند را 155 هزار هكتار اعلام كرد و گفت: امسال حدود 820 ميليون متر مكعب آب پشت سد ذخيره شد كه در مقايسه با سال گذشته - كه رقمي  معادل دو ميليارد و 200 متر مكعب بود- به يك سوم كاهش  يافته است.  وي لايروبي آببندها، حفر چاهك هاي دهان گشاد، ساخت  ايستگاه هاي پمپاژ آب و تجهيز و نوسازي مزارع كشاورزان  را از اقدامات سازمان كشاورزي استان در جهت مهار بحران  خشكسالي اعلام كرد و گفت: طي چهار ماه اول سال جاري حدود 1950 هكتار از اراضي كشاورزي با ساخت جاده هاي دسترسي،  جلوگيري از ساخت و سازهاي بي رويه در حاشيه مزارع،  مديريت يكسان بر مزارع، خروج به موقع آبها، نشاكاري و برداشت با دروگر، كاهش استهلاك و ايجاد وحدت و انسجام  كشاورزان تجهيز و نوسازي شده است.  مهندس نگارش از آبياري تحت فشار به عنوان يكي از راه هاي  صرفه جويي در آب سخن گفت و خاطرنشان كرد: با اين شيوه  آبياري در باغ هاي زيتون، فندق و مزرعه چاي توليد محصول  دوبرابر شده و توليد چاي از هشت تن در هر هكتار به 16 تن  افزايش پيدا مي كند.  وي از حمايت مالي سازمان خواربار و كشاورزي ملل متحد (فائو)بخاطر خشكسالي در ايران خبر داد و گفت: فائو براي  جبران خشكسالي 380 هزار دلار كمك كرده است كه 50 درصد از اين ميزان به خريد موتور پمپ هاي بزرگ و نيمي ديگر به  خريد موتورهاي متوسط و كوچك اختصاص يافته است كه تا يك  هفته ديگر در اختيار كشاورزان قرار مي گيرد. با اين  اقدام 6500 بهره بردار منتفع مي شوند.  مهندس نگارش با ذكر اينكه كميته پنج نفره اي ميزان ضرر و زيان كشاورزان را بررسي و به مديريت كشاورزي استان و كشور گزارش مي كنند گفت: كميته پنج نفره اي متشكل از سازمان كشاورزي، نماينده استاندار، جهاد سازندگي، امور اراضي و اداره آبياري در استان فعال هستند تا نقاط آسيبديده و يا در معرض آسيب را بررسي و گزارش كنند تا در موقع لازم اعتبار در اختيار كشاورزان قرار گيرد. 
