 باآغاز سال 2000 ميلادي دو رقم صدگان و هزارگان كه  نمايش دهنده سال دررايانه هاي موجود جهان است تغيير كرده  و دو صفر را نشان خواهند داد.  بنا به گفته كارخانجات سازنده رايانه چون پيش بيني اين  مساله دربسياري از رايانه ها انجام نشده، ممكن است  اختلالات متنوعي در كارادارات، شركت ها، بانك ها و موسسات  مالي و خدماتي و شبكه هاي حمل و نقل و شركت هاي پستي و ديگر اموري كه از رايانه در آنها استفاده مي شود، بوجود آيد.  مشكل رايانه ها در سال 2000 ميلادي از آنجا ناشي مي شود كه بسياري ازاين دستگاههابه ويژه رايانه هاي قديمي تر به  گونه اي طراحي شده اند كه باافزودن عدد 19 به دو رقم آخر سال ميلادي، تاريخ را تعيين مي كنند.  اين رايانه ها در آغاز سال 2000 ميلادي، سال 1900 را نشان خواهند داد ودر سيستم كار آنها اختلال ايجاد خواهد شد هنوز وسعت مشكلات مربوط به اين تغيير در سال 2000 ميلادي به درستي قابل تخمين نيست، ليكن مشخص است كه با وجود هشدارهاي بسياري كه در اين مورد داده شده هنوز بسياري از نهادهاي دولتي و غير دولتي در بسياري از كشورها و ازجمله ايران براي برخورد با مشكلات احتمالي  ناشي از اين مساله خود را آماده نكرده اند.  به اعتقاد متخصصان رايانه در مورد كشورهاي پيشرفته و شركت هايي كه ازقبل خود را براي مقابله با بحران مواجه  ساخته اند دوره انتقالي يك ماهه اول سال 2000 ميلادي  مي تواند تا اندازه اي مشكل آفرين باشد اما پس از آن كارها روال عادي خود را از سر خواهد گرفت.  نكته مهم آنكه خطر عمده در مورد اشكال تقويم متوجه  شركت ها و موسساتي است كه با آمار و ارقام و نرم  افزارهاي رياضي سر و كار دارند.  در مورد رايانه هاي شخصي مورد استفاده افراد، اغلب مدل هايي كه پيش ازسال 1996 ميلادي ساخته شده اند در سال  2000 ميلادي مجددا به تاريخي كه درابتدا براي آنها تنظيم  شده يعني سال 1980 باز مي گردند.  در مورد اين قبيل رايانه هاي شخصي هم اكنون انواع نرم  افزارهاي ارزان قيمتي كه تاريخ كامپيوتر را تصحيح مي كند به بازار عرضه شده است.  به نوشته برخي از مطبوعات غربي مساله سال 2000 ميلادي  كه تهديدي جدي عليه سيستم هاي رايانه اي در شروع هزاره  جديد بشمار مي رود مدتهاست كه ذهن دولتمردان آمريكايي را بخود مشغول كرده است.  رفع مساله و" تعمير" رايانه هاي موجود مستلزم بررسي خط به خط كدهاي رايانه ها در سراسر جهان است كه بر اساس  تخمين كارشناسان بالغ بر 8/1ميليارد خط است و بيش از نيمي از آن در رايانه هاي آمريكا قرار دارد.  از سوي ديگر اقتصادي عمل كردن در ذخيره سازي "تاريخ "در رايانه ها سبببروز بحران در تاريخ نرم افزار و صرف  هزينه هاي هنگفت براي حل اين مشكل درسال 2000 ميلادي شده  است.  با توجه به اهميت اصلاح نرم افزارها و سيستم هاي موجود تا قبل از شروع سال 2000 ميلادي در بسياري از كشورهاي  پيشرفته برنامه ريزي و اجراي اين اصلاحات از چند سال قبل  در ارگان هاي دولتي و خصوصي مانند بانك ها، موسسات مالي،  شركت هاي بيمه و غيره آغاز شده و اكنون در مراحل پاياني  است.  مدير عامل شركت تحقيقاتي صنايع انفورماتيك ايران دراين  خصوص گفت: جمهوري اسلامي ايران به منظور حل مشكل  رايانه ها درانطباق با سال 2000 ميلادي ازكمك هاي  بين المللي استفاده مي كند.  علي اصغر سجودي افزود: براي تبديل تاريخ دورقمي به چهار رقمي در رايانه هابايد بالغ بر يك تريليون دلار در سيستم هاي رايانه اي جهان هزينه شود، اماتاكنون برآورد دقيقي از هزينه آن براي ايران صورت نگرفته است.  وي گفت: پيش بيني شده در ايران 90 درصد مشكلات، مربوط به سيستم هايي شود كه از" آي. سي "ها و تراشه هاي  زمان دار(نهفته)ساخته شده اند.  وي افزود: در همين حال مشكلات رايانه هاي بزرگ و شخصي  كه سخت افزار ونرم افزار را شامل مي شوند، در مجموع 10 درصد برآورد شده است.  وي با بيان اينكه سيستم هاي نهفته كاربرد وسيعي از درون  منزل تا پيچيده ترين سيستم هاي نظامي دارد، گفت: بخشهايي  كه نقش مهمتري دارند مانند نفت، گاز، پتروشيمي، صنايع  بزرگ مادر، نيرو، ناوبري هوايي و دريايي و... با مشكلات بيشتري مواجه خواهند شد.  وي يادآور شد: ابعاد مشكل واهميت اطمينان يافتن از حل آن  در حدي است كه شركت هواپيمايي(ك. ال. ام)اعلام كرد، در اول ژانويه 2000 ميلادي(11 دي 78)هيچ پروازي نخواهد داشت و يا به بيماران توصيه مي شود دراين روز حتي الامكان وارد اتاق عمل نشوند.  سجودي خاطر نشان كرد: شوراي عالي انفورماتيك كشور مسئول  اطلاع رساني وهماهنگي اقدامات در اين خصوص است و با كمك  شركت تحقيقاتي صنايع انفورماتيك برنامه هاي خاصي را براي  دستگاه هاي مختلف در دست اقدام دارد. وي افزود: اين  برنامه ها در جهت رفع مشكل از دستگاه هاي مختلف در سريعترين زمان ممكن و به نحو مطلوب تنظيم خواهد شد. وي  گفت: مشكل جدي است و بخشهاي حساس تري كه وابستگي خارجي  بيشتري دارند، به مديريت و برنامه ريزي كامل نياز دارند.  دبير شوراي عالي انفورماتيك ايران نيز درگفت وگو باگروه  گزارش خبرگزاري جمهوري اسلامي گفته است كه مشكل  رايانه اي سال 2000بي شباهت به حوادث غيرمترقبه نيست و براي مقابله با تبعات آن بايد ستادويژه اي ايجاد شود.  دكتر محمد سپهري راد از" بي توجهي "برخي ارگان هاي كشور نسبت به عواقبمشكلات رايانه اي در پايان قرن حاضر انتقاد كرد.  وي گفت: تمامي تشكل ها بايد خود را براي مقابله با مشكلات رايانه اي درآغاز سال ميلادي آينده آماده كنند. 
