 تهران- خبرگزاري جمهوري اسلامي: طبق پيش بيني انجام شده  در سومين برنامه توسعه اقتصادي، اجتماعي وفرهنگي كشور،  ميزان آب به حساب نيامده در شبكه آب شهري به سطح 20 درصد كاهش مي يابد.  آب به حساب نيامده بخشي از آب مصرفي بدون بازده و هدر است. مهندس مهدي سالاري مجري طرح ملي تحقيق و توسعه و بهسازي آب كشور ديروز گفت: براي اولين بار طرح ملي تحقيق،  توسعه و بهسازي آب كشور، ميزان نسبي آب به حساب نيامده  را در سال 75 كه 34 درصد توليد آب كشوربود،  اندازه گيري كرد.  وي افزود: ظرف سه سال با اقدامات اساسي در زمينه كاهش آب به حسابنيامده اين رقم در پايان سال گذشته به 27 درصد كاهش يافت.  وي آب به حساب نيامده را به 2 بخش فيزيكي و غيرفيزيكي  تقسيم كرد وگفت: تلفات فيزيكي حدود 40 درصد كل آب به  حساب نيامده را شامل مي شود وناشي از برداشت هاي غيرمجاز از شبكه توسط مصرف كنندگان متخلف و پايين بودن حساسيت  لوازم اندازه گيري(كنتورها)مي باشد.  وي افزود: اينگونه تلفات سبب عدم بازگشت درآمدهاي قانوني  شركت هاي آب وفاضلاب مي شود.  سالاري اظهار داشت: تلفات فيزيكي نيز نشت هاي مرئي و نامرئي در شبكه هاو تاسيسات توزيع آب شهري را در برمي گيرد و حدود 60 درصد كل آب به حسابنيامده يا معادل  15 تا 20 درصد كل توليد آب كشور مي باشد.  وي گفت: براساس دستورالعمل سازمان ملل، تلفات كمتر از 15 درصد توليد آب، نشان دهنده مديريت صحيح است، اما در كشورهاي در حال رشد كمتر امكان دستيابي به اين رقم وجود دارد. در صورتي كه اگر تلفات آب در كشوري بيش از25 درصد توليد آب باشد، بايد اين موضوع جدي تلقي شود و براي كاهش  و كنترل آن برنامه ريزي كرد.  وي اظهار داشت: كاهش تلفات فيزيكي به نوعي برگشت آب به  شبكه آبرساني شهري محسوب مي شود، طرح ملي تحقيق، توسعه و بهسازي آب كشور در سال 76 باهمكاري شركت هاي آلماني و انگليسي چند طرح نشت يابي با استفاده از فن آوري هاي نوين اجرا كرد و طي آن مناسبترين فن آوري  نشت يابي در شبكه هاي آب شهري دركشور شناسايي شد.  وي گفت: به دنبال اين موفقيت، 43 دستگاه نشت ياب خريداري  شد كه برحسبنياز شركتهاي آب و فاضلاب به تدريج جهت  اجراي طرح هاي نشت يابي استفاده مي شود.  سالاري افزود: بدون شك استفاده از دستگاههاي نشت ياب نقش  موءثري در كاهش تلفات فيزيكي آب دارند.  مجري طرح تحقيق، توسعه و بهسازي آب كشور افزود: امروزه  مديريت مصرف به دليل تقاضاي روزافزون براي آب بيش از هر زمان در كشور مطرح است و اين موضوع مورد توجه جدي دست  اندركاران صنعت آب و فاضلاب كشور مي باشد.  وي گفت: در بخش مديريت مصرف، ابزارهاي اقتصادي و فني  مطرح است تا بتوان با استفاده از اين اهرم ها منابع  محدود آب را به نحو مطلوب بين متقاضيان توزيع كرد. 
