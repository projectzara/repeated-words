 شهريار- خبرنگار همشهري: بر اثر برخورد 3 خودرو و واژگون شدن يك ميني بوس در جاده شهريار- رباط كريم يك  نفر كشته و 7 نفر زخمي شدند.  ساعت 15/14 روز دوشنبه خودروي سواري كه از رباط كريم به  طرف شهريار در حركت بود به علت انحراف به چپ با يك  دستگاه وانت مزدا و ميني بوس برخورد كرد كه منجر به  واژگوني ميني بوس شد.  در اين حادثه يك نفر سرنشين ميني بوس كشته و هفت نفر (اسماعيل نهارپور، فرحناز قرباني، منير زهرايي، جواد نصارگرد، علي يوسفي، جعفر اسدي "راننده خودروي سواري "و قربان غفوري راننده ميني بوس)زخمي شدند. 
