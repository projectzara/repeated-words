 " لودميلا انگ كويست "قهرمان سوئدي دو با مانع المپيك و جهان باوجودابتلا به سرطان سينه و گذراندن دوره شيمي  درماني در نظر دارد روز جمعه هفته جاري در مسابقات جايزه  بزرگ استكهلم شركت كند.  به گزارش خبرگزاري رويتر از استكهلم، انگ كويست، 35 ساله، روز دوشنبه گفت: من از آن دسته افرادي هستم كه در جستجوي ناممكن هاست و قصد دارم نشان دهم كه آنها ممكن  هستند.  اين زن دونده قهرمان سوگند ياد كرده است كه از عنوان  قهرماني 100متر خود در بازيهاي المپيك سيدني دفاع كند.  اين در حاليست كه وي چند ماه پيش تحت عمل جراحي سينه  قرار گرفته است. از آن زمان تاكنون وي چند بارشيمي  درماني شده است.  انگ كويست گفت: من هرروز به استثناي ايامي كه به در درمانگاه مراجعه كرده و شيمي درماني شده ام، تمرين  كرده ام وي افزود: برنامه تمرينهاي من بقدري عالي پيش  رفته است كه از خودم پرسيدم چرا نبايد در مسابقات شركت  كنم؟ تنها به تمرين پرداختن كسالت باراست.  انگ كويست كه روسي تبار است و در سال 1996 به تابعيت  سوئد درآمدگفت كه اگر در رقابتهاي استكهلم خوب بدود مسابقه در ميداني ديگر را موردآزمايش قرار خواهد داد،  شايد در رقابتهاي جهاني سويل اسپانيا در ماه آينده  ميلادي شركت كند. 
