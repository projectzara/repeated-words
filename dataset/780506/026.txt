 گروه ورزشي: آ. ث. ميلان قهرمان باشگاههاي ايتاليا قصد دارد تا كريستين سيگه مدافع كناري خود را به باشگاه  ميدلزبورو انگليس انتقال دهد.  سيگه در سال 97 از بايرن مونيخ به اين تيم ملحق شد و در قهرماني فصل پيش آ. ث. ميلان نقش بسزايي داشت.  سخنگوي باشگاه آ ث. ميلان در گفتگو با روزنامه گازتا دلااسپورت ضمن اعلام اين مطلب گفت: مذاكرات نهايي بر سر انتقال اين بازيكن در روزهاي آينده بين دو باشگاه انجام  خواهد پذيرفت. و مبلغ پيشنهادي ميدلزبورو براي او 68/7 ميليون دلار است. لازم به ذكر است كه قرارداد آ. ث. ميلان  با سيگه تا سال(2001)اعتبار دارد.  ديويد سيمن مصدوم شد ديويد سيمن دروازه بان ملي پوش باشگاه آرسنال روز دوشنبه  هفته جاري در يك ديدار دوستانه كه بين اين تيم و موناكو برگزار شد از ناحيه ماهيچه ران با مصدوميت روبرو شد.  اين صدمه ديدگي باعث شد تا سيمن ديدار جام برتر انگليس  كه بين آرسنال و منچستر يونايتد برگزار مي شود را از دست  بدهد.  علاوه بر سيمن دروازه بان آرسنال توني آدامز كاپيتان اين  تيم نيز بواسطه آسيبديدگي در اين بازي غايب خواهد بود.  ديدار جام برتر انگليس يك شنبه هفته آينده برگزار خواهد شد. رقابت هاي ليگ برتر انگليس نيز از روز 16 مرداد آغاز خواهد شد.  " آنلكا" به يوونتوس پيوست  اما براي لازيو بازي مي كند " نيكولاس آنلكا" بازيكن فرانسوي تيم آرسنال انگليس كه  جنجال عجيبي در بازار نقل و انتقالات فوتبال اروپا براه  انداخته قرار است با تيم يوونتوس ايتاليا قرارداد امضاء كند و بلافاصله به عنوان بازيكن قرضي به لازيو بپيوندد.  دوشنبه شب" سرجيوكرآلتوتي "مدير باشگاه لازيو به مدت سه  ساعت با مسئولان باشگاه آرسنال به گفتگو پرداخت و قرار شد كه يوونتوس براي به خدمت گرفتن آنلكا، 5/13 ميليون  دلار به آرسنال بپردازد و علاوه بر اين مبلغ، تيري هنري  بازيكن فرانسوي يوونتوس نيز به عضويت آرسنال در آيد.  البته آنلكا براي يوونتوس بازي نخواهد كرد و به مدت دو سال به عنوان بازيكن قرضي براي لازيو انجام وظيفه خواهد كرد.  آلمان پشت درهاي بسته تمرين كرد در ادامه رقابتهاي فوتبال جام كنفدراسيونها امشب تيم  ملي فوتبال آلمان با نيوزلند ديدار مي كند آلمان كه در بازي اول خود با 4 گل مغلوب برزيل شد، ديروز پشت درهاي  بسته و در يك ورزشگاه خالي از تماشاگر تمرين كرد.  " اريش ريبك "مربي تيم آلمان پس از پايان اين تمرين گفت:  مربيان نيوزلند به اندازه كافي تيم ما را مي شناسند و نمي خواستيم اطلاعات بيشتري از ما كسب كنند.  ريبك در اين ديدار" اولاف مارشال "و" مايكل پريتز" را در خط حمله تيمش قرار خواهد داد و ماتيوس كماكان به عنوان  كاپيتان به ميدان خواهد رفت.  در ديگر بازي امشب برزيل با آمريكا ديدار مي كند.  شكست آلمان از برزيل مصيبت بار بود!  واكنش مطبوعات و خبرگزاري آلمان نسبت به شكست چهار بر صفر تيم ملي فوتبال آلمان در مقابل تيم ملي فوتبال برزيل  در جام كنفدراسيونها همراه با حيرت و ترس بود.  اين خبرگزاري در گزارشي از برلين اين شكست را بدترين  باخت تيم ملي فوتبال آلمان در 45 سال گذشته توصيف كرد.  روزنامه بيلد پر خواننده ترين روزنامه آلمان پس از اين  شكست خطاببه اريش ريبك مربي تيم آلمان نوشت: آقاي ريبك،  بيش ازاين نمي توانيم اين رفتار نا عادلانه را بپذيريم.  اين روزنامه نوشت: به پايين ترين نقطه رسيده ايم. ريبك  در اين ده ماهي كه سكان هدايت تيم را از برتي فوگتس  تحويل گرفته هيچ كاري نكرده است تا تيم را به راه اندازد.  روزنامه برلين بي زي كه ريبك را كم توفيق ترين مربي  آلمان درتاريخ فوتبال اين كشور توصيف كرده است، پرسيد:  آيا اعتبار ما از بين رفته است؟اين روزنامه مي افزايد كه  تيم ملي فوتبال آلمان به خاطر باخت به برزيل بايد از خود شرمسار باشد.  به نوشته اين روزنامه در ابتدا تصور مي شد كه باخت 3 بر صفر در جام جهاني 1998 به كرواسي آخرين باخت بود اما شكست سه بر صفر در مقابل آمريكا تعجب آور تر بود و اكنون  اين باخت شرم آور 0- 4 را در مقابل برزيل داريم.  اين روزنامه به نمايندگي از سوي طرفداران فوتبال آلمان  مي پرسد: فوتبال آلمان تا كجا مي خواهد سقوط كند؟ اما فرانتس بكن بائر سردار سابق فوتبال آلمان در روزنامه  بيلدنوشت كه اطمينان دارد تيم آلمان از اين شكست سربلند خواهد كرد و شايدبرزيل و آلمان در جام كنفدراسيونها يك  بار ديگر بايكديگر روبرو شوند.  وي گفت: بسياري از طرفداران فوتبال آلمان از شكست  0 4 مقابل برزيل حيرت زده شده اند و مي پرسند آيا فوتبال  آلمان در سراشيبي سقوط قرار گرفته است؟ پاسخ اين سئوال از نظر من يك پاسخ منفي ساده است.  او گفت نتيجه نهايي بازي اعصاب خرد كن است، اما درصورتيكه تيم آلمان در دقايق آخر بازي نااميدانه تلاش  نمي كرد كه اختلاف گل را كم كند بازي بانتيجه 0- 2 مي بايست تمام مي شد. وي افزود: ما استحقاق چنين شكستي  را نداشتيم و اين تلخ است، اما غيراز اين چيزي نيست. 
