 بحران كشمير موجب شد تا هند دوباره پروژه به تعويق  افتاده ساخت زيردريايي هسته اي خود را به جريان اندازد.  به گزارش خبرگزاري فرانسه از دهلي نو، روزنامه تايمز هند ديروز به نقل از منابع دفاعي اين كشور نوشت اين پروژه تا سال 2005 تكميل خواهد شد.  اين روزنامه افزود: اين زيردريايي كه از فن آوري پيشرفته  در ساخت آن استفاده مي شود قادر به حمل سلاحهاي هسته اي  خواهد بود.  منابع دفاعي هند همچنين با اشاره به پاكستان خاطرنشان  ساختند كه اين زيردريايي مي تواند به عنوان يك عامل  بازدارنده نيرومند عمل كند.  اين روزنامه نوشت، نيروي دريايي هند همچنين در تلاش براي  دستيابي به تجهيزات جنگي الكترونيكي و تجهيزات شناسايي  است كه پس از بحران كشمير ضرورت دراختيارداشتن آنها احساس شده است. 
