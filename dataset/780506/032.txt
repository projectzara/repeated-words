 ديويد لوي خواستار مذاكره مستقيم با سوريه شد يك مقام كاخ سفيد گفت: بيل كلينتون رئيس جمهوري آمريكا در آخر هفته گذشته طي نامه اي به حافظ اسد، از رهبر سوريه مصرانه خواسته است براي آغاز مذاكرات صلح با اسرائيل گامي به جلو بردارد.  به گزارش خبرگزاري فرانسه از واشنگتن، كلينتون در نامه  خود گزارشي در مورد مذاكرات هفته گذشته خود با ايهود باراك نخست وزير جديد اسرائيل به رهبر سوريه ارائه داد و افزود: اكنون فرصتي دست داده تا سوريه واسرائيل تماس هاي  خود را از سر بگيرند.  مايك هامر سخنگوي شوراي امنيت ملي كاخ سفيد گفت: كلينتون  خواستارابلاغ اين پيام بود كه به عقيده وي باراك نسبت به  فرايند صلح تعهد كامل دارد و از اين رو رئيس جمهوري  اميدوار است كه اسد و ديگر رهبران منطقه اين مساله را در نظر داشته و درگير آن شوند.  به گفته هامر، كلينتون در نامه خود به اسد تاكيد كرد كه  بخت حركت به جلو براي دستيابي به صلح در خاورميانه وجود دارد و باراك صريحا" علاقه مند به پيشبرد" بعد سوري " مذاكرات است.  وي گفت كه هنوز از پاسخ اسد به اين نامه اطلاعي ندارد.  مادلين آلبرايت وزيرخارجه آمريكا قرار است در ماه اوت به  خاورميانه سفر كند و ممكن است توقفي نيز در دمشق داشته  باشد.  در همين حال، "ديويد لوي "وزير خارجه اسرائيل از حافظ اسد رئيس جمهوري سوريه خواست به جاي فرستادن پيام از طريق طرف هاي ثالث، گفتگوهاي مستقيم را با اسرائيل آغاز كند.  به گزارش خبرگزاري رويتر از بيت المقدس، لوي در گفتگو با تلويزيون اسرائيل در پاسخ به سئوالي مبني بر اين كه آيا وي از حاضر نشدن اسد در مراسم تشييع جنازه ملك حسن دوم  ناراحت است، گفت: اسد رو به كجا دارد؟ آيا خواستار صلح  است؟ صلح وقتي برقرار مي شود كه ما با هم گفتگو كنيم.  لوي خاطرنشان كرد: سوريه از زمان به قدرت رسيدن باراك در ماه جاري علائم مثبتي را فرستاده است ولي اسرائيل  خواستار گذشتن از مرحله دادن علامت است اين مقام  اسرائيلي افزود: گفتگو از طريق طرف ثالث درنهايت مانند نشست رودررو نيست. وي خطاب به اسد گفت: لطفا" اين مسير را در پيش بگير، با اسرائيل گفتگو كن، اين التماس نيست.  صلح به سود دو طرف است اكنون زمان، زمان تصميم گيري است  بيائيد مشتركا" از آن بهره برداري كنيم.  از سوي ديگر، سازمان عفو بين الملل ديروز از سوريه خواست  كه زندانيان عقيدتي در اين كشور را آزاد كند زيرا اين  زندانيان از بي عدالتي رنج مي برند چون هم بدون دليل  محكوم شده اند و هم مدت زندان خود را گذرانده اند، ولي  هنوز در زندانند. اين سازمان دفاع از حقوق بشر اعلام كرده  است كه زندانيان عقيدتي در سوريه بخشي از زندانيان سياسي  هستند كه با وجود اعلام عفو عمومي از سوي رياست جمهوري  در 12 ژوئيه 1999، هنوز هم زنداني اند. 
