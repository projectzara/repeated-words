 روزنامه عرب زبان الحيات چاپ لندن نوشت، اسامه بن لادن  ميليونر سعودي متهم به دست داشتن در اعمال تروريستي كه  سازمانهاي امنيتي و جاسوسي آمريكا در پي او هستند از ترس  حمله احتمالي آمريكا مكان اقامت خود را در شهر جلال آباد افغانستان ترك كرده و به منطقه نامعلومي در اين كشور رفته است.  به گزارش واحد مركزي خبر از بيروت، روزنامه الحيات ديروز با چاپ اين مطلب به نقل از منابع آگاه افزود: برخي از افراد خانواده و طرفداران بن لادن از جمله فرمانده  نظامي سازمان "القاعده "رهبر سازمان جهاد مصر وي را همراهي مي كنند. الحيات نوشت: برخي از مسئولان نظامي  گروه طالبان بر عمليات جابه جايي بن لادن نظارت كردند و حفاظت از وي را در مكان تازه بعهده گرفته اند. 
