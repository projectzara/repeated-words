   جستارگشايي: دعوت به حق و راستي از جلوه هاي راستين  خداوند است، به گونه اي كه از حق و راستي به خداوند تاويل و گزارش مي شود. فراخواني به حق شالوده حركت  پيامبران و امامان و مردان حق را شكل مي دهد. در جستاري  كه از پي مي آيد، نويسنده ريشه ها، بنيانها و معاني  گوناگون اين مفهوم را در قاموس قرآني، مورد كند و كاو قرار داده است. با عنايت به اينكه از اين پس روزهاي  چهارشنبه، صفحه معارف به مطالب و جستارهاي قرآني آراسته  خواهد بود، از شما خوانندگان دانشور و قرآن پژوه  خواهشمنديم با فرستادن مطالب قرآني خود، ما را در هر چه  پربار كردن اين صفحه ياري دهيد.  گروه معارف  نوشته: مسعود انصاري  دعوت به حق يكي از مهمترين واجبات كفايي امت اسلامي است  كه شالوده حركت انبياء را تشكيل مي دهد، كه در اين مقال  به اجمال ويژگيها و شرايط دعوت را در قرآن كريم از نظر مي گذرانيم.  1)دعوت به حق بر همه مسلمانان واجب است. چنانكه خداوند متعال مي فرمايد: "ولتكن منكم امه يدعون الي الخير و يامرون بالمعروف و ينهون عن المنكر و اولئك هم المفلحون ".  (آل عمران، 104).(و بايد از شما گروهي باشد كه به  نيكي فراخوانند و به كار شايسته فرمان دهند و از كار ناپسند باز دارند و اينانند كه رستگارند). همچنين قرآن  كريم: آل عمران، 110 و 114; نساء، 114; مائده، 63، 78،  79; انعام، 69، 70، 157، 165 و 199; توبه، 67، 71، 112;  هود، 116. و...  2)كوتاهي در كار دعوت مستوجب كيفر است. چنانكه خداوند متعال مي فرمايد: "ان الذين يكتمون ما انزل الله من  الكتاب و يشترون به ثمنا" قليلا" اولئك لاياكلون في  بطونهم الاالنار و لا يكلمهم الله يوم القيامه و لايزكيهم و لهم عذاب اليم ".(بقره، 174).(به راستي  كساني ] كه [بخشي از كتابي را كه خدا نازل كرده است، نهان  مي دارند و ] به [عوض آن بهايي اندك به كف مي آورند،  اينان در درون خود جز ] آتش فرو نمي برند [و نمي خورند و خداوند روز قيامت با آنان سخن نمي گويد و آنان را پاك  نمي دارد و آنان عذابي ] دردناك در [پيش دارند).  همچنين مي فرمايد: "واذا اخذالله ميثاق الذين اتوا الكتاب لتبيننه للناس و لاتكتمونه فنبذوه وراء ظهور هم و اشتروا به ثمنا" قليلا"، فبئس مايشترون ".(آل عمران، 187) .(و آنگاه كه خداوند از اهل كتاب پيمان گرفت كه بايد آن  ] كتاب [آسماني را براي مردم بيان كنيد و آن را نهان  نداريد. آنگاه آن را پشت سر خويش انداختند و ] به [جاي آن  بهايي ناچيز به دست آوردند و چه بد است آنچه به دست  مي آورند).  3)دعوت تكليف انبياء بوده است. چنانكه خداوند متعال  مي فرمايد: "ادع الي سبيل ربك بالحكمه و الموعظه الحسنه  و جادلهم بالتي هي احسن ان ربك هو اعلم بمن ضل عن سبيله،  و هو اعلم بالمهتدين ".(نحل، 125).(به راه پروردگارت  با حكمت و پند پسنديده فراخوان و به روشي كه ] آن [روش  بهتر است با آنان مناظره كن. به راستي پروردگارت ] به [حال  كسي كه از راهش گمراه باشد، داناتر است و او به راه  ] يافتگان [نيز داناتر است).  4)رعايت حكمت در دعوت امري الزامي است. چنانكه خداوند متعال مي فرمايد: "لقد من الله علي الموءمنين اذ بعث فيهم  رسولا" من انفسهم يتلوا عليهم آياته و يزكيهم و يعلمهم  الكتاب و الحكمه و ان كانوا من قبل لفي ضلال مبين ".(آل  عمران، 164).(به راستي كه خداوند بر موءمنان منت نهاد،  آنگاه كه در ميان آنان از خودشان رسولي برانگيخت كه  آياتش را بر آنان مي خواند وپاكشان مي دارد و به آنان  كتاب و حكمت مي آموزد و بي گمان پيش ] از [آن در گمراهي اي آشكار بودند).  5)دعوت بايد به زبان هر قومي انجام شود. البته مراد از زبان تنها واژگان و تعابيري نيست كه افاده معاني مي كند،  بلكه زبان در اينجا شامل رعايت مقتضاي حال مخاطبان نيز بنابر موقعيتي كه دارند، مي شود. چنانكه خداوند متعال  مي فرمايد: "و ما ارسلنا من رسول الا بلسان قومه ليبين  لهم فيضل الله من يشاء و يهدي من يشاء و هوالعزيز الحكيم " .(ابراهيم، 4).(و هيچ رسولي را مگر به زبان قومش  نفرستاديم ] تا حقايق را به [روشني براي آنان بيان كند.  پس خداوند هر كس را كه بخواهد بيراه مي گذارد و هر كس را كه بخواهد هدايت مي كند و او پيروزمند فرزانه است).  6)مجادله با مردم بايد به بهترين شيوه انجام پذيرد.  چنانكه خداوند متعال مي فرمايد: "و قل لعبادي يقولوا التي هي احسن، ان الشيطان ينزغ بينهم، ان الشيطان كان  للانسان عدوا" مبينا" "(اسراء، 53)(و به بندگانم بگو:  سخني را بگويند كه آن بهتر است، بي گمان شيطان بين آنان  اختلاف مي اندازد. به راستي كه شيطان براي انسان دشمني  آشكار است).  7)دفع بدي به نيكي. دعوتگران از آن روي كه خيرخواه  مردمند و در قرآن كريم از آنان به ناصح امين تعبير شده  است بايد بديهاي دعوت شدگان را با نيكي پاسخ دهند،  چنانكه خداوند متعال مي فرمايد: "والذين صبروا ابتغاء وجه ربهم و اقاموا الصلوه و انفقوا مما رزقناهم سرا و علانيه و يدرءون بالحسنه السيئه اولئك لهم عقبي الدار".  (رعد، 22).(و كساني كه در طلب خشنودي پروردگارشان  بردباري كردند و بدي را با نيكي دفع مي كنند، اينانند كه  پاداش نيك آن سراي همانان راست).  8)ذكر امثال قرآني. دعوتگران بايد براي دعوت شدگان،  امثال قرآني را ذكر كنند تا با سنتهاي الهي آشنا گردند و زمينه ساز پندپذيرفتن آنان باشد، چنانكه مي فرمايد: "و لقد ضربنا للناس في هذاالقرآن من كل مثل لعلهم يتذكرون و قرآنا عربيا" غير ذي عوج لعلهم يتقون "(زمر، 27 و 28).  (و به راستي در اين قرآن ] از [نوع مثلي براي مردم  زده ايم، باشد كه آنان پند گيرند و قرآن عربي بي هيچ كژي  ] و [كاستي ] را نازل [كرديم باشد كه آنان پند گيرند).  9)دعوتگران نبايد حتي دشمنان خويش را خشمگين سازند.  زيرا خشم مانع انديشيدن معقول است و ممكن است در افراد حس نصيحت ناپذيري را برانگيزد. در نتيجه اگر دعوتگري  مي داند كه نصيحت او مفيد نمي افتد، بايد از نصيحت دست  بكشد تا دعوتگر ديگري او را نصيحت كند كه ممكن است در او موءثر افتد. چنانكه خداوند متعال مي فرمايد: "ولاتسبوا الذين يدعون من دون الله فيسبوا الله عدوا" بغير علم،  كذلك زينا لكل امه عملهم ثم الي ربهم مرجعهم فينبئهم بما كانوا يعملون ".(انعام، 108)(و كساني را كه به جاي خدا مي پرستند دشنام ] مدهيد زيرا كه آنان [نيز از روي ستم  ناآگاهانه خداوند را دشنام مي دهند. بدينسان براي هر امتي عملكردشان را آراستيم، آنگاه بازگشتشان به سوي  پروردگارشان است. پس به آنان ] از [حقيقت آنچه مي كردند،  خبر مي دهد).  10)در كار دعوت اكراه روا نيست. چنانكه خداوند متعال  مي فرمايد: "ولو شاء ربك لامن من في الارض كلهم جميعا"  افانت تكره الناس حتي يكونوا موءمنين و ما كان لنفس ان  تومن الا باذن الله و يجعل ارجس علي الذين لا يعقلون ".  (يونس، 99 و 100).(و اگر پروردگارت مي خواست همه آنان  كه در زمين اند، همگي ايمان مي آوردند، آيا مي تواني  مردم را وادار كني تا موءمن گردند؟ و هيچكس را نرسد مگر آنكه به خواست خداوند ايمان آورد و بر آنان كه در نمي يابند، پليدي قرار مي دهد).  11)غلو در دين روا نيست. از آن روي كه اسلام آيين فطرت  است، همه چيز را در حد معقول و منطقي مطلوب مي داند و غلو در دين را روا نمي شمارد. چنانكه مي فرمايد: "قل يا اهل الكتاب لاتغلوا في دينكم غيرالحق ولا تتبعوا اهواء قوم قد ضلوا من قبل و اضلوا كثيرا" و ضلوا عم سواء السبيل.(مائده 77).(بگو: اي اهل كتاب، در دينتان به  ناحق غلو نكنيد و از ] خواسته هاي [نفساني قومي كه از پيش  گمراه شدند و ] بسياري از مردمان را [نيز به گمراهي  كشاندند و از راه راست، به بيراهه رفتند، پيروي نكنيد).  12)تعصب نكوهيده است. چنانكه خداوند متعال مي فرمايد:  " وقالت طائفه من اهل الكتاب ءامنوا بالذي انزل علي الذين  ءامنوا وجه النهار و اكفروا اخره لعلهم يرجعون. ولا توءمنوا الا لمن تبع دينكم قل ان الهدي هدي الله ان يوتي  احد مثل ما اوتيتم او يحاجوكم عند ربكم. قل ان الفضل  بيدالله يوتيه من يشاء و الله واسع عليم ".(آل عمران، 72 و 73).(و گروهي از اهل كتاب گفتند: به آنچه بر موءمنان  فرو فرستاده شده است، درآغاز روز ايمان آريد و در پايان  ] آن [روز ]انكار [ش كنيد تا شايد كه ] آنان از [دين  برگردند ] و [اين ايمان را جز براي كساني كه از دين شما پيروي كرده اند، آشكار مكنيد- بگو: ] هدايت [حقيقي هدايت  خداست- ] كه [نكند آنچه به شما داده شده است، به كسي داده  شود ] يا [گروهي به نزد پروردگارتان با شما احتجاج ورزند.  بگو به راستي فضل به دست خداست. آن را به هر كس بخواهد،  مي دهد و خداوند گشايشگر داناست).  13)شدت عمل با كافران محارب. اگر كافران مسير دعوت را سد كنند و با دعوتگران ديني به ستيز و جنگ برخيزند،  آنگاه است كه خداوند متعال در حق آنان شدت عمل و پايداري  و خشونت را روا مي شمارد و مي فرمايد: "وقاتلوهم حتي  لاتكون فتنه و يكون الدين لله فان انتهوا فلا عدوان الا علي الضالمين ".(بقره، 193).(و با آنان پيكار كنيد تا آنكه ] فتنه [شرك از ميان برود ] و [دين تنها دين خدا باشد و اگر دست نگه ] داشتند بدانيد [كه ] ستم و [تجاوز جز بر ستمكاران روا نيست).  14)مسالمت با كافران صلح جو در پرتو نظام اسلامي  معتقدان به همه اديان مي توانند در آرامش كامل زندگي  كنند، همچنين مسلمانان در همه شرايط موظفند كه با غير مسلمانان اگر قصد ستيز و محاربه با دين را نداشته باشند،  در آرامش كامل و در اوج مسالمت زندگي كنند، چنانكه  خداوند متعال در حدود چهل آيه از قرآن كريم بر اين مهم  تاكيد گذارده اند و به پيامبر بزرگوار اسلام مي فرمايد:  " فلذلك فادع و استقم كما امرت و لا تتبع اهواء هم و قل  امنت بما انزل الله من الكتاب و امرت لا عدل بينكم، الله  ربنا و ربكم، لنا اعمالنا و لكم اعمالكم. لا حجه بيننا و بينكم الله يجمع بيننا و اليه المصير".(شوري، 15).(پس  به ] اين [دين فراخوان و چنانكه فرمان يافته اي پايداري  ورز و از خواسته هاي آنان پيروي مكن. و بگو: به هر كتابي  كه خداوند نازل كرده است، ايمان آورده ام و فرمان  يافته ام تا بين شما به داد رفتار كنم. خداوند پروردگار ما و پروردگار شماست. اعمال ما، ما را و اعمال شما، شما راست. بين ما و بين شما گفتگويي نيست خداوند ما و شما را گردآورد و بازگشت به سوي اوست). 
