   * در طرح بازسازي، چهار ميدان بزرگ شهر تهران داراي  زيرگذر عابر پياده خواهند شد كه نقش بنيادين در بهسازي  ترافيك پيرامون اين ميدانها خواهد داشت  * احياي هويت تاريخي و فرهنگي از جمله اهداف بازسازي دو ميدان حسن آباد و انقلاب است  گروه شهري: مطالعات اجرائي طرح زيرگذر چهار ميدان  حسن آباد، انقلاب، ولي عصر و هفت تير پايان يافته و در صورت تصويب شوراي شهر تهران، معاونت فني و عمراني  شهرداري تهران آماده آغاز عمليات اجرايي آنها است.  به گزارش خبرنگار ما مهندس تقي زاده خامسي معاون فني و عمراني شهرداري تهران ديروز با اعلام اين خبر در جلسه  شوراي شهر تهران افزود: رشد جمعيت، ضرورت ساماندهي  ترافيك و محدوديت هاي تعريض خيابان ها ايجاب مي كند كه  هم زمان با گسترش شبكه بزرگراه ها و آغاز فعاليت مترو طرح ساماندهي مراكز عبور عابران پياده نيز به اجرا گذارده شود.  مهندس تقي زاده خامسي تاكيد كرد هدف زيربنايي اين طرح ها احترام به حقوق و امنيت شهروندان پياده است زيرا رواني  ترافيك به تسهيل رفت و آمد پياده و سواره در شهر كمك  مي كند.  معاون فني و عمراني شهرداري تهران كه به همراه مشاوران  طرح هاي ياد شده در شوراي شهر حضور يافته بود، تاكيد كرد تنها ميدان حسن آباد نياز به تامين بودجه دارد و اجراي  طرح 3 ميدان انقلاب، ولي عصر و هفت تير، با توجه به  طراحي مراكز تجاري و خدماتي در طرح هاي زيرگذر از طريق  مشاركت اشخاص حقيقي و حقوقي ساخته خواهد شد و هزينه اي  بر بودجه شهرداري تهران تحميل نخواهد كرد.  وي در مورد طرح ساماندهي ميدان حسن آباد گفت: اين ميدان  از قديمي ترين ميادين تهران است و با توجه به بناهاي  تاريخي موجود در آن در صورت بازسازي، بخشي از معماري  سنتي شهري را احيا و براي آيندگان حفظ خواهد كرد.  وي افزود: در طرح ميدان حسن آباد يك زيرگذر سواره از خيابان حافظ پس از تقاطع خيابان جامي تا مقطع پارك شهر طراحي شده كه به روان شدن ترافيك در اين بخش از شهر كمك  خواهد كرد و در عين حال معبر عبور عابران پياده نيز ساخته خواهد شد.  مهندس تقي زاده خامسي هزينه اجراي اين طرح را بالغ بر هفتصد ميليون تومان و مدت اجراي آن را 6 ماه ذكر كرد و از شوراي شهر تهران خواست كه در صورت موافقت با طرح،  مراحل تصويب و تامين اعتبار آن را تسريع بخشند تا مجريان  از مقطع زماني تعطيلات نوروزي سال 79 براي اجراي عمليات  خاكبرداري و حفاري استفاده كرده و گره اي در ترافيك اين  نقطه از شهر ايجاد نشود.  معاون فني و عمراني شهرداري در مورد طرح ميدان انقلاب گفت: در زيرگذر اين ميدان يك هزار متر مربع مركز تجاري و خدماتي و توزيع عابران پياده در 4 جهت ميدان طراحي شده  كه درتركيب با ايستگاه تردد ساخته خواهد شد. مهندس  تقي زاده افزود: با توجه به فضاي ميدان انقلاب كه  يادماني از دوران پيروزي انقلاب شكوهمند اسلامي در سال  57 و دوران دفاع مقدس است، در بخش هايي از ميدان  طرح هايي درباره اين دوران اجرا خواهد شد تا اين  يادمانها پابرجا بماند.  وي سپس به تشريح طرح ساماندهي ميدان ولي عصر پرداخت و گفت در اين طرح كه به صورت گودال باغچه(ميدان روباز) اجرا خواهد شد، حدود 2500 متر مربع فضاي خدماتي و تجاري  در نظر گرفته شده، كه شهروندان هنگام عبور از زيرگذر به  اين مراكز دسترسي خواهند داشت و فضاي سبز مياني محلي  براي اوقات فراغت و استراحت كوتاه مدت باشد.  مهندس تقي زاده خامسي در آخرين بخش از توضيحات خود به  تشريح طرح ساماندهي ميدان هفت تير پرداخت و گفت: اين  ميدان در حال حاضر يك معضل جدي است و عابران سواره و پياده در انتخاب مسير در آن با مشكلاتي مواجه هستند و در صورت راه اندازي مترو در آينده نزديك بر حجم اين معضل  افزوده مي شود، بنا بر اين بايد به سرعت به فكر چاره  باشيم.  وي افزود: اين طرح نيز به صورت گودال باغچه(ميدان روباز) اجرا مي شود و در آن حدود دو هزار متر مربع فضاي خدماتي  و تجاري احداث خواهد شد و زيرگذرهاي عابران پياده نيز با در نظر گرفتن محل ايستگاه مترو و تخليه مسافران احداث  مي شود.  معاون فني و عمراني شهرداري تهران هزينه اجرايي سه ميدان  انقلاب، ولي عصر و هفت تير را هر يك به مبلغ سي ميليارد ريال و مدت اجراي آنها را 2 سال ذكر كرد.  وي گفت: به مشاوران طرح تاكيد شده كه مسير ويژه عبور جانبازان، معلولان و كهنسالان را در اين طرح منظور كنند و در صورت امكان از پله برقي نيز استفاده شود.  مهندس تقي زاده خامسي در پايان به شوراي اسلامي شهر تهران پيشنهاد كرد تا در اجراي اين پروژه ها از شهروندان  نيز نظرخواهي شود و معاونت فني و عمراني نيز آماده  استفاده از اين ديدگاهها بويژه كارشناسان و صاحبنظران  است. 
