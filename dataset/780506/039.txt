 گروه شهري: نماينده برنامه عمران سازمان ملل در منطقه آسياواقيانوسيه گفت: عزم جمهوري اسلامي ايران براي  حفاظت از تنوع زيستي ستودني است.  دكتر" تيم بويل "درپي سفريك هفته اي خود از ايران و تهيه  گزارش ازطرح تنوع زيستي ايران روز سه شنبه در مورد اين  فعاليت ها افزود: در برنامه سوم توسعه ايران، طرحهاي  حفاظت ازمحيط زيست و تنوع زيستي كشور به نحو موثري گنجانده شده است و اين امر سهم ايران را از پيشبرد طرحهاي حفاظت از محيط زيست در جهان به نحو چشمگيري  افزايش داده است. وي تاكيد كرد: ايران به دليل تنوع آب و هوايي و گياهي و جانوري مي تواندسهم عمده اي را در جذب جهانگردان به كشور به دست آورد.  وي اضافه كرد: تاكنون 20 گزارش ازمحيط زيست ايران تهيه  شده و كار نهايي تدوين استراتژي تنوع زيستي ايران رو به  اتمام است. نماينده عمران سازمان ملل بررسي روند سه طرح  حفاظت از تالابهاي كشور، حفاظت از يوزپلنگ و تدوين  استراتژي حفاظت از تنوع زيستي را دليل اصلي سفرش  به ايران ذكر كرده و افزود: عملكرد سازمان حفاظت محيط زيست ايران دراجراي طرحهاي مهم با رويكرد بومي منطقه اي  مثبت و جامع است وايران مي تواند انتقال دهنده دانش فني  و توانايي خود در اين زمينه به ديگر كشورهاباشد. طرح  استراتژي و برنامه ملي حفاظت از تنوع زيستي كشور با هدف  دستيابي به توسعه پايدار تاكنون مورد توجه سازمانها و صاحبنظران بين المللي قرارگرفته وهم اكنون باهماهنگي  تمامي سازمانها و وزارتخانه هاي ذيربط در حال پيگيري  وتدوين است. 
