 گروه شهري: ساماندهي صنايع آلاينده و مشاغل مزاحم شهر تهران با هدف كاهش آلاينده هاي زيست محيطي و كاستن از مزاحمت واحدهاي صنعتي و صنفي اين شهر شتاب مي گيرد.  مهندس محمد حقاني معاون خدمات شهري شهرداري تهران در نخستين جلسه مشترك معاونين خدمات شهر و روءساي ساماندهي  مناطق با مسئولان سازمان صنايع و مشاغل مزاحم، افزود:  تمامي مسائل مربوط به مديريت شهري با يكديگر متصل بوده  به واقع كليه فعاليت هاي شهري لازم و ملزوم يكديگر هستند،  از اين رو براي بهبود كيفيت محيط زيست شهر تهران در كنار افزايش سرانه فضاي سبز شهري بايد ميزان منابع  آلاينده محيط زيست در اين شهر را كاهش دهيم.  به گزارش روابط عمومي معاونت خدمات شهري شهرداري تهران  مهندس حقاني با بيان اين مهم كه مديريت شهري شهرداري  تهران مصمم به ادامه موءثرتر و قوي تر روند سازندگي در اين شهر است، تصريح كرد: به اين منظور طي يك برنامه  زمان بندي شده مشخص و معين كليه صنايع و مشاغل شهر تهران  ساماندهي مي شوند معاون خدمات شهر شهرداري تهران انتقال  مشاغل مزاحم را از جمله فعاليت هاي محوري و مهم شهرداري  تهران ذكر كرد و افزود: شهر تهران به عنوان يك شهر اسلامي بايد زيبا، منظم، قابل زيست و عاري از انواع  آلودگي ها باشد و در اين راستا ساماندهي كليه واحدهاي  كارگاهي و كسبي اين شهر ضروري است. مهندس حقاني با اشاره  به اين نكته كه شهرداري تهران در پي تعطيل اصناف و مشاغل  و ايجاد مشكل براي صنعت كاران پرتلاش و كسبه شريف  نمي باشد، بيان نمود. 
