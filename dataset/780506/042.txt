 * بارندگي در حوزه هاي آبريز كشور از آغاز سال آبي  (مهرماه 77)تا ارديبهشت ماه 78 به 290 ميليارد مترمكعب رسيد كه نسبت به مدت مشابه سال آبي قبل حدود 34 درصد كاهش نشان مي دهد گروه شهري: با زيرساخت هاي اقتصادي ايجاد شده و تجربيات  به دست آمده از اجراي دو برنامه توسعه، اكنون كه در آستانه تدوين سومين برنامه توسعه اقتصادي، اجتماعي  وفرهنگي كشور قرار داريم، توجه به اين نكته كه توسعه  پايدار بدون آب ميسر نيست، ضروري است.  باوجود محدوديت منابع آب، رونق فعاليت هاي اقتصادي  (صنعتي وكشاورزي)، ارتقاء سطح بهداشت، رشد جمعيت و افزايش  رفاه اجتماعي در 2 دهه اخير، تقاضابراي آب در كشور افزايش يافته است.  با اين وصف، بهره گيري مناسب از منابع آب بايد به  گونه اي باشد كه ضمن رسيدن به اهداف اقتصادي، حقوق  نسل هاي آينده محفوظ بماند و به ساختار طبيعي منابع ملي  كشور آسيبي وارد نشود.  بررسي ها نشان مي دهد كه زمينه ساز توسعه پايدار،  برنامه ريزي شايسته براي بهره گيري مناسب و هوشمندانه از منابع و امكانات ملي، سرمايه گذاري دقيق وبه هنگام و تقويت فن آوري است.  بديهي است كه با محدوديت منابع آب و رشد جمعيت جهان،  موضوع تامين آبشيرين براي مصارف شرب و بهداشت بتدريج به  مساله حساس و حياتي براي دولت هاتبديل شده است. از سوي  ديگر ضرورت تامين آب موردنياز بخش هاي كشاورزي وصنعت بر اهميت حفظ منابع ارزشمند آب مي افزايد.  در كشورهاي در حال توسعه ازجمله ايران نيز تامين آب كافي براي مصارف شرب، كشاورزي و صنعت به دغدغه خاطر مسئولان مبدل شده است.  ميانگين ريزش هاي جوي در ايران سالانه از 250 ميلي متر تجاوز نمي كند. درشرايط عادي ميزان بارش هاي كشور سالانه  413 ميليارد متر مكعب است كه حدود70 درصد آن تبخير مي شود و فقط 135 ميليارد مترمكعب براي مصارف كشاورزي، شرب و صنعت قابل استحصال است.  بررسي ها نشان مي دهد، در سالهاي پاياني قرن بيستم  ايران وبرخي كشورهاي منطقه خاورميانه با پديده خشكسالي  مواجه شده اند، به طوري كه متوسط ميزان بارندگي در حوزه هاي آبريز كشور از آغاز سال آبي جاري(مهر 77) تاارديبهشت ماه 78 به 290 ميليارد مترمكعب رسيد كه نسبت  به مدت مشابه سال آبي قبل، حدود 34 درصد كاهش نشان داد.  بديهي است، سياستگذاران صنعت آب كشور در بخش مديريت  توليد تلاش خود رابكار گرفته اند، اما در بخش مديريت  مصرف راه طولاني در پيش است.  برگزاري دومين نمايشگاه تجهيزات نوين صرفه جويي آب با حضور 60 شركت توليدكننده داخلي در تهران، گام موءثري براي  تبادل اطلاعات ميان متخصصان، تقويت انگيزه نوآوران و ارتقاء آگاهي مصرف كنندگان تجهيزات نوين صرفه جويي آب است.  برگزاري اينگونه نمايشگاه ها، حركتي سازنده در راستاي  كسب خودكفايي وتامين تجهيزات موردنياز بخش آبرساني است.  هم اكنون بخشي از آب تصفيه شده در سيستم آبرساني شهري  به دليل استفاده از تجهيزات نامناسب مانند كنتور،  شيرآلات، لوله هاي با مقاومت كم و... بدون بازدهي هدر مي رود.  در همين حال با تلاش گسترده دست اندركاران صنعت آب،  ميزان هرزروي آب درشبكه هاي آبرساني شهري از 37 درصد در ابتداي اجراي نخستين برنامه توسعه اقتصادي كشور(1368) به 26 درصد در پايان سال گذشته كاهش يافت. اما اين رقم  هنوز با استاندارد جهاني فاصله زيادي دارد.  توليدكنندگان داخلي براي تقويت انگيزه نوآوري، ساخت  تجهيزات نوين وضروري صرفه جويي آب و توليد انبوه آنها به  منظور عرضه در بازار مصرف، بيش از پيش نيازمند حمايت  وزارت صنايع و نظام بانكي در اعطاي تسهيلات اعتباري بدون  مقررات دست و پاگير اداري هستند تا بتوانند نقش موءثري در صرفه جوئي در مصرف آب داشته باشند.  تلفن به همشهري  پاسخ ندانم كاري ثبت احوال !  در سال 1371 مدارك لازم از جمله شناسنامه هاي خودم و همسرم را براي صدور شناسنامه نوزاد به اداره ثبت احوال  شعبه خيابان پيروزي - اول خيابان پرستار تحويل مسئول  مربوطه دادم و چندي بعد شناسنامه ها را دريافت داشتم،  بدون اين كه دقتي در محتواي شناسنامه نوزاد داشته باشم.  اما اينك كه براي ثبت نام فرزندم به يكي از مناطق آموزش  و پرورش مراجعه مي كنم مشاهده مي شود تاريخ تولد فرزندم  درشناسنامه من و همسرم سال 1371 ثبت شده حال آن كه در شناسنامه فرزندم تاريخ تولد وي را سال 1372 قيد كرده اند.  در نتيجه براي فرزندم مشكل ثبت بوجود آمده كه سرانجام  آن يكسال وقت تلف شدن به دليل سهل انگاري اداره ثبت  احوال است. عجب اين است كه در پاسخ اعتراض من مسئولان  ثبت مي گويند از دادسرا نامه بياورم. اين كه چرا تاوان  ندانم كاري ثبت را من بدهم معما نيست؟!  فرهادي نحوه واگذاري غرفه در ميادين ميوه و تره بار از طرف سازمان ميادين ميوه و تره بار هر سال به  توليدكنندگان محصولات كشاورزي غرفه هايي براي عرضه  مستقيم محصولات واگذار مي شد. ولي امسال با گذشت سه ماه  از فصل برداشت سازمان ياد شده هنوز غرفه اي به كشاورزان  آذربايجان شرقي واگذار نكرده است حال آن كه اينطور كه  شنيده شده به كساني بدون اين كه استان مربوطه توليدكننده  بودن آنها را تاييد كرده باشد از طرف سازمان ميادين غرفه  واگذار شده است كه متاسفانه همين افراد غرفه ها را با مبالغ بالا به واسطه ها واگذار مي كنند. اميدوارم  مسئولان امر با واگذاري غرفه به توليدكنندگان واقعي دست  واسطه را قطع تا توليدات كشاورزي بطور مستقيم از توليد به مصرف كننده برسد.  نام محفوظ زرنگي روزنامه فروشان بوكان  اخيرا" فروشندگان روزنامه ها در شهرستان بوكان براي كسب درآمد بيشتر دست به ابتكارات غيرمنطقي مي زنند. اين  جماعت به بهانه فقدان پول خرد در بازار هرگاه از آنها روزنامه اي مطالبه شود به جاي باقيمانده پول به زور شكلات، كبريت، سيگار و چيزهاي ديگري به مردم تحميل  مي كنند و اگر كسي به اين روش آنها اعتراض كند، از فروش  روزنامه خودداري مي كنند.  نظري- بوكان  سالن فرودگاه ايرانشهر حمام سونا است !  شهرستان ايرانشهر يكي از گرمترين شهرهاي كشور است و گرما در تابستان تا 50 درجه مي رسد و بيشتر مواقع هوا شرجي  مي شود، با همه اين احوال "فرودگاه "اين شهر از ابتدايي ترين وسيله خنك كننده بي بهره است و با تنها كولر آبي فرسوده به جنگ گرما مي رود! اگر در تابستان قصد مسافرت با هواپيما را داشته باشي، بايد ساعتها در يك  سالن گرم كه دست كمي از سونا ندارد، انتظار بكشي. مگر براي يك سازمان بزرگ آنهم هواپيمايي با آنهمه درآمد،  خريداري و نصب چند دستگاه كولرگازي و يا سيستم خنك كننده  مركزي چقدر هزينه دارد؟ ايرانشهر- موءمني  هفت اقليم  نقش آمريكا در آلوده كردن هواي زمين     رييس اداره حفاظت محيط زيست شهرستان مهاباد گفت: ورود فاضلاب به رودخانه گدار نقده باعث تلف شدن 600 هزار قطعه  ماهي شده است.  جعفر صديقي افزود: كارشناسان اين اداره كه براي بررسي  مرگ و ميراين ماهيان به منطقه نقده اعزام شده بودند پس  از بررسي و كالبد شكافي لاشه هاي باقيمانده دليل مرگ  ماهيان را ورود فاضلاب شهري و ديگر آلاينده هابه اين  رودخانه اعلام كردند وي گفت: به دليل بارندگي هاي اخير مقادير زيادي مواد آلاينده سطح شهر وخيابان ها از جمله  مواد معلق، به همراه فاضلاب، پسابهاي خانگي و زباله  وارد اين رودخانه شده است. وي افزود: ورود اين مواد آلاينده باعث كاهش اكسيژن در طول 5/1 كيلومتري ازمسير اين رودخانه شده و به دنبال كاهش سطح و عمق رودخانه به  دليل كمي بارندگي باعث مرگ و مير ماهيان شده است.  پيشترازسوي رسانه هاو شيلات استان آذربايجان غربي دليل  مرگ و مير ماهيان رودخانه گدار شستشوي دستگاه هاي سمپاشي  و ورودسموم شيميايي به اين رودخانه از سوي كشاورزان  اعلام شده بود. 
