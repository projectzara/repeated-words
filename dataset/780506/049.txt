 گروه شهرستانها: در ديدار هيات اقتصادي قزاقستان به  رياست استاندار قزاقستان جنوبي با استاندار خراسان،  راههاي توسعه روابط تجاري، همكاريهاي فني و گردشگري دو منطقه بررسي شد.  به گزارش خبرنگار همشهري از مشهد استاندار خراسان در اين  ديدار با اشاره به جاذبه هاي گردشگري و توانمنديهاي  استان در زمينه توليد محصولات كشاورزي و صنعتي، بر ايجاد زمينه براي توسعه فعاليت بخش خصوصي تاكيد كرد.  استاندار قزاقستان جنوبي نيز با اشاره به ضرورت تبادل  تجربيات براي توسعه فعاليت بخش خصوصي، وجود موانع  مالياتي گمركي را يكي از مشكلات موجود بر سر راه توسعه  صادرات در اين دو استان دانست و ضرورت تدوين و به كارگيري ديدگاههاي نوين در معاملات پاياپاي را براي  كاهش هزينه ها يادآور شد. 
