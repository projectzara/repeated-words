 گروه شهرستانها: با وجود آنكه چاپخانه بزرگ قرآن وابسته  به سازمان اوقاف و امور خيريه توانايي چاپ و نشر كل نياز كشور به قرآن(3 ميليون جلد در سال)را دارد، اين  چاپخانه پس از 7 سال هنوز به ظرفيت كامل خود نرسيده و قرآن بطور پراكنده در چاپخانه هاي مختلف به طبع مي رسد.  به گزارش خبرنگار همشهري از قم، حجت الاسلام روحاني نيا مديرعامل چاپخانه بزرگ قرآن در اين زمينه خواستار تمركز چاپ قرآن در چاپخانه مذكور شد. وي تحقق نيافتن اين هدف را ناشي از خلاء قانوني و مشكلات اختصاص كاغذ عنوان  كردوافزود: چاپ و صحافي قرآن در چاپخانه هاي مختلف  مشكلات خاصي را به دنبال دارد كه از جمله آنها استفاده  نادرست از ضايعات چاپي قرآن است.  روحاني نيا گفت: ما مصرا" از مسئولين امور فرهنگي  مي خواهيم به دليل اينكه اين مجموعه عظيم مشخصا" براي  چاپ و نشر قرآن تاسيس شده است، چاپ قرآن را در آن متمركز كنند تا مسائل شرعي و فقهي آن رعايت شود وي افزود:  اكنون سالانه 500 هزار جلد قرآن در اين چاپخانه تهيه  مي شود و به منظور تكميل ظرفيت كتابهاي علوم قرآني،  تفسير، تاريخ، ادعيه نيز در آن به چاپ مي رسد كه عملكرد آنرا به 5/1 ميليون جلد در سال مي رساند اما هنوز با يك  نوبت از مجموع 3نوبت كاري فعاليت مي كند.  وي علت عدم موفقيت اين شركت در صدور قرآن به كشورهاي  اسلامي را گراني قيمت تمام شده چاپ و صحافي در مقايسه با قرآنهاي چاپ ديگر كشورها نظير عربستان و مشكلات گمركي  ذكر كرد و گفت: در اين حال، صادرات محدودي توسط بخش  خصوصي به سوريه و لبنان داشته ايم. به گفته وي اكنون  قرآن به 3 زبان خارجي(كردي، تركي و انگليسي)در اين  چاپخانه چاپ مي شود و اقداماتي براي چاپ قرآن به زبان  روسي و ديگر زبانهاي خارجي نيز در حال انجام است. 
