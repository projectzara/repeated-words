 گروه شهرستانها: دومين نشست اعضاي مجلس مشاوران جوان  استاندار كردستان 7 و 8 مردادماه با حضور مقامات و شخصيت هاي سياسي كشور در سقز برگزار مي شود.  به گزارش خبرنگار همشهري در سنندج، مديركل امور اجتماعي  و انتخابات استانداري كردستان در نشست با معاونان و مسئولان امور اجتماعي فرمانداريهاي استان افزود: در اين  نشست دو روزه، 250 نفر از مشاوران جوان استاندار در 8 نشست جداگانه مسايل مختلف استان و كشور را بررسي مي كنند.  توسعه سياسي، اجتماعي و نقش جوانان در توسعه، بررسي  روند توسعه سياسي و جامعه مدني در كردستان، تشريح آماري  جامعه جوان كشور، مسايل فرهنگي، هنري و آموزش و پرورش  استان، وضعيت شهرداريها و عمران شهري كردستان، آسيبهاي  اجتماعي استان و عوامل موءثر در آن، بودجه، اشتغال و بيكاري و روند سرمايه گذاري در استان مواردي است كه با حضور مقامات مسئول كشور درباره آن بحث و بررسي مي شود. 
