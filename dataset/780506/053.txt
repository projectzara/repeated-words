 گروه شهرستانها: با تصويب شوراي گسترش دانشگاهها،  دانشكده كشاورزي شهرستان ساري به دو دانشكده منابع طبيعي  در بادله و دانشكده علوم كشاورزي خدرآباد تبديل شد و علاوه بر شش رشته موجود در سطح كارشناسي، يك رشته در مقطع كارداني و چهار رشته كارشناسي ارشد از مهر ماه  امسال در چهار رشته جديدنيز دانشجو مي پذيرد.  به گزارش خبرنگار همشهري از ساري، نماينده مردم ساري در مجلس شوراي اسلامي از رشته هاي مهندسي خاكشناسي و مهندسي  شيلات در مقطع كارشناسي، مهندسي جنگل و مهندسي آبخيزداري  در سطح كارشناسي ارشد از جمله اين رشته ها نام برد و با اشاره به قابليت بسيار و سابقه آموزشي سي ساله اين  دانشكده در مسائل كشاورزي و زير بخش هاي كشاورزي افزود:  سهم اين دانشكده از آموزش عالي در بخش دولتي بويژه در امور كشاورزي ناچيز است و انتظار مي رود از دانش و توان  علمي نيروي انساني و امكانات موجود در اين دانشكده در بخش كشاورزي بهره برداري مناسب بعمل آيد. 
