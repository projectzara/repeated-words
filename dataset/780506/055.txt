 گروه شهرستانها: مديرعامل شركت آب و فاضلاب روستايي  استان اردبيل گفت: به دليل خشكسالي و كاهش بارندگي بيشتر چشمه ها و قنات هاي مناطق گرمسيري استان به ويژه در منطقه مغان خشك شده و هم اينك 247 روستا در استان اردبيل  با بحران كمبود آب آشاميدني مواجهند.  به گزارش خبرنگار همشهري از اردبيل، وي اعتبارات لازم  جهت تامين آب آشاميدني مورد نياز اين روستاها از طريق  احياء چشمه ها و قنات هاي خشك شده و آبرساني سيار را 20 ميليارد ريال ذكر كرد و با اشاره به محدوديتهاي مالي اين  شركت، خواستار مشاركت جدي ديگر دستگاههاي اجرايي استان  براي كاهش آثار اين بحران شد. 
