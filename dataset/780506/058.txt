 گروه شهرستانها: استاندار سمنان در جلسه كميسيون امور بانوان استان با اشاره به نقش حساس و مهم زنان در ساختن  و تربيت نسل آينده گفت: در گذشته به علت كج فهمي ها و تعصبات بيجا متاسفانه حكومتها در طول تاريخ چهره مناسبي  از زنان نشان نداده اند و طوري عمل كردند كه گويي دين  فقط زن را داخل خانه مي خواهد و براي قشري از بانوان  چنين توهمي به وجود آمده بود.  به گزارش خبرنگار همشهري در سمنان پنجه فولادگران افزود:  در بعضي از رشته هاي تحصيلي و در بعضي مناطق كشور حضور و رشد زنان بسيار خوب و چشمگير است و بايد تلاش كرد موانع  حضور بيشتر بانوان در اجتماع برطرف شود.  وي اظهار داشت: تحصيلات عالي زنان در رفع مسائل اجتماعي  و الگوهاي مناسب رفتاري و تربيت درست فرزندان بسيار موءثر است. استاندار سمنان از بانوان خواست در انتخابات مجلس  ششم فعاليت بيشتري داشته باشند و از ميان زنان تحصيلكرده  افرادي داوطلب نمايندگي مجلس شوراي اسلامي شوند.  كوتاه از سراسر كشور نخستين همايش متخصصين شيمي استان يزد يزد- خبرنگار همشهري: دبير گردهمايي متخصصين شيمي استان  گفت: اولين همايش متخصصين شيمي استان يزد 29 مهرماه  امسال در دانشگاه آزاد اسلامي يزد برگزار مي شود. دبير گردهمايي متخصصين شيمي استان يزد هدف از برپايي اين  همايش را گسترش همكاري و تبادل نظر بين مراكز علمي و صنعتي استان، آشنايي هر چه بيشتر با تواناييهاي علمي و تحقيقاتي متخصصين شيمي استان و ارتباط هر چه بيشتر بين  دانشگاهها و مراكز صنعتي برشمرد.  برپايي نمايشگاه مصالح ساختماني در اروميه  اروميه- خبرنگار همشهري: سومين نمايشگاه مصالح ساختماني  و تجهيزات و خدمات مهندسي با حضور 40 شركت و واحد توليدي  از سراسر كشور در اروميه گشايش يافت. در اين نمايشگاه  انواع محصولات ساختماني و تجهيزات مهندسي تا نهم  مردادماه ماه جاري براي بازديد عموم به نمايش گذاشته شده  است.  افزايش كانونهاي فرهنگي هنري مساجد سيستان و بلوچستان  زاهدان- خبرنگار همشهري: مسعود كرباسچي مدير كل فرهنگ و ارشاد اسلامي استان سيستان و بلوچستان در نشست مسئولان  كانونهاي فرهنگي هنري استان در زاهدان گفت: تعداد كانونهاي فرهنگي هنري مساجد استان تا پايان سال جاري به  20 كانون افزايش مي يابد.  وي افزود12 كانون فرهنگي هنري در مساجد استان فعال  است كه امسال به هر يك از اين كانونها بيش از دو ميليون  ريال كتاب اهداء خواهد شد.  جريمه رانندگان متخلف در اصفهان افزايش مي يابد اصفهان- خبرنگار همشهري: ميزان جريمه هاي رانندگي در اصفهان با توجه به افزايش تخلفات رانندگي افزايش مي يابد.  در جلسه شوراي هماهنگي ترافيك استان اصفهان مقرر شد كميته اي با شركت دستگاههاي ذيربط تشكيل شود و پس از بررسي هاي لازم، جدول جديد مبلغ جرائم را به شوراي مذكور ارائه دهد.  در اين جلسه همچنين درباره همسان كردن رنگ تاكسيها، نصب تاكسي متر، دادن مجوز تردد خارج از شهر به تاكسيهاي  تلفني فرودگاه و تعويض تاكسيهاي فرسوده تصميم هايي اتخاذ شد. 
