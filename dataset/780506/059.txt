   تهران- خبرگزاري جمهوري اسلامي: عده اي از دانشجويان  مجروح حادثه كوي دانشگاه تهران دوشنبه شب در فضايي آكنده  از مهر و محبت، با حضرت آيت الله خامنه اي رهبر معظم  انقلاب اسلامي ديدار كردند. مقام معظم رهبري در اين ديدار صميمي ضمن دلجويي از دانشجويان، آنان را مورد تفقد قرار دادند و دانشجويان نيز در فضايي همراه با معنويت وعشق و ارادت به مقام ولايت، مطالبي بيان كردند. دانشجويان  همچنين نماز جماعت مغرب و عشا را به امامت رهبر انقلاب اقامه كردند. شايان ذكر است هفته گذشته رئيس دانشگاه  تهران به همراه روءساي دانشكده ها و موسسات وابسته به اين  دانشگاه به حضور مقام معظم رهبري رسيدند. دراين  ديداردرباره مسائل اخيردانشگاه تهران و كوي دانشگاه  گزارش هايي تقديم رهبر معظم انقلاب اسلامي شد. مقام معظم  رهبري نيز رهنمودهاي لازم راارايه فرمودند. 
