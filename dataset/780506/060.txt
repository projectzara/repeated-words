 اين حادثه(آشوب هاي اخير)يك سناريو و نمايشنامه اي  براي بر هم زدن شعارهاي اساسي كه در دوره جديد رياست  جمهوري مطرح شد وتحريك احساسات مردم متدين، دلسوز،  وطنخواه و معتقد به رهبري معظم انقلاببود رئيس جمهوري در باره علت تهاجم به كوي دانشگاه گفت: چون  دانشجويان و دانشگاهيان عضو زنده و فعال جامعه هستند و از بزرگترين حاميان برنامه هاي پيشرفت و توسعه  اين كشورند * خواهش مي كنم هيچ كس اين حضور باشكوه(تظاهرات 23 تير ماه)و خواسته هاي ملي و فراملي را به نفع خود مصادره  نكند * هر چه رقابت در انتخابات مجلس ششم بيشتر باشد و فضا نيز بازتر باشد، قطعا انتخابات با شكوهتر خواهد شد و از طرف ديگر انتخابمردم واقعي تر مي شود * رئيس جمهوري با تاكيد بر اين كه با عوامل حوادث اخير در تهران در هررده و لباسي كه باشند برخورد خواهد شد تاكيد كرد: اما اين حادثه نبايد سبب شود نيروهاي انتظامي  كه خدمات شاياني در مرزها شهرها، روستاها وجاده ها دارند و حافظ امنيت و كانون نظم و انضباط در كشور هستند مورداهانت و تضعيف قرار گيرند گروه سياسي: حجت الاسلام والمسلمين سيدمحمد خاتمي كه به  منظور ديداري سه روزه رهسپار استان همدان شده بود بعدازظهر ديروز در ميان استقبال بسيار پرشكوه و گسترده  مردم وارد شهر همدان شد و در بدو ورود با حضور در گلزار شهداي اين شهر ياد و خاطره شهيدان دفاع مقدس را گرامي  داشت.  به گزارش خبرنگار همشهري در همدان رئيس جمهوري در بدو ورود به اين استان در گفت وگويي با خبرنگاران مهمترين  هدف خود را از اين سفر، ديدار با مردم خوب اين استان  اعلام كرد.  آقاي خاتمي همچنين عصر روز گذشته با حضور در اجتماع عظيم  مردم مشتاق و علاقه مند كه در ورزشگاه قدس حضور يافته  بودند طي سخناني از همدان به عنوان "مهد تمدن ايران "ياد كرد و ضمن اشاره به جاري شدن سيل در استان مازندران كه  به كشته و زخمي شدن شماري از هموطنان انجاميده، به مردم  آن منطقه - بويژه داغداران حادثه سيل - تسليت گفت. رئيس  جمهوري در ادامه به تلاش هاي دشمنان انقلاب اسلامي براي  ايجاد خط خشونت و موج ترور در كشور اشاره كرد و از مقاومت ملت در مقابل اين خشونتها تقدير كرد.  رئيس جمهوري سپس به حضور بي نظير و گسترده مردم در انتخابات دوم خرداد از نظر كمي و كيفي اشاره كرد و اظهار داشت: دشمنان انقلاب اسلامي مي خواستند با ايجاد گسست  بين دو نسل انقلاب، جامعه را دچار بحران كنند اما دوم  خرداد اين گسست را به پيوند تبديل كرد و مردم با دلبستگي  به نظام اسلامي و سرنوشت خود در عرصه حضور يافتند. آقاي  خاتمي گفت: ديگر دستاورد عظيم دوم خرداد در عرصه جهاني  بود. وي با اشاره به سياست تنش زدايي جمهوري اسلامي ايران  گفت: اين سياست به معناي كوتاه آمدن از اصول و منافع ملي  نبوده و نيست. حكمت، عزت، و مصلحت سه اصل اساسي در سياست  تنش زدايي است.  رئيس جمهوري در بخش ديگري از سخنانش با اشاره به سالگرد عمليات پيروزمند" مرصاد" كه موجب ياس و نااميدي دشمنان  انقلاب اسلامي شد، گفت: توطئه هاي دشمنان از فاز نظامي  به فاز سياسي منتقل شده و در ظرف اين دو سال گذشته  دشمنان بار ديگر جريان خط ترور را دنبال كردند و با خرابكاري و ترورها خواستند كه عليه نظام اقدام كنند كه  آخرين آنها شهادت سردار سپهبد شهيد صياد شيرازي بود.  خاتمي از ايجاد موج ترور و رواج موج خشونت در درون نظام  به عنوان يكي ديگر از مشكلات بعد از دوم خرداد نام برد.  وي گفت: دشمنان تلاش كردند تا بگويند دانشگاه در مقابل  نظام، حوزه و اسلام قرار دارد. تلاش كردند تا دين را مقابل آزادي قرار دهند، تلاش كردند تا اين مساله را القا كنند كه امنيت با آزادي سازگار نيست. در حالي كه براي  اينكه امنيت داشته باشيم بايد آزادي را قبول كنيم.  آقاي خاتمي در بخش ديگري از سخنانش، به حمايتهاي  بي دريغ رهبر معظم انقلاب اسلامي از دولت و رئيس جمهوري  اشاره كرد و گفت: به عنوان نمونه عرض كنم كه آن جريان  خطرناك و منحرف كه در درون وزارت اطلاعات كشف شد ورئيس  جمهوري تصميم گرفت تا قاطعانه با آن برخورد كند، بيشترين  تاكيدازسوي مقام رهبري بود كه فرمودند قضيه تا آخر پيگيري شود. كه اگر اين حمايتها نبود امروز با مصيبتهايي  مواجه مي شديم.  وي افزود: امروز هم برخورد با آن قضيه از مهمترين  اولويتهاي دولت است و به اميد خداوند وبا تاييدات رهبر معظم انقلاب و حمايت شمامردم تاپيدا كردن آخرين ريشه هاي  فساد و قطع كردن آن پيش خواهيم رفت.  رئيس جمهوري گفت: خوشبختانه اين فساد توسط خود وزارت  غيوراطلاعات كشف شد و باهمكاري قوه قضائيه تا حصول نتيجه  پيگيري خواهد شد.  رئيس شوراي عالي امنيت ملي اظهار داشت: از پيش  مي دانستم كه كشف اين جريان تاوان سنگيني دارد و بنده  منتظر بحران آفريني ها بوده و هستم اما باخداي خود وشماملت پيمان مي بندم تا كشف و دفع آن عامل فسادپيش  خواهيم رفت.  وي گفت: آن كشف آنقدر بزرگ بود كه به دادن اين تاوانها مي ارزيد.  آقاي خاتمي با اشاره به حوادث اخير در تهران تصريح كرد:  حمله به كوي دانشگاه از جناياتي بود كه قلب همه را از مقام معظم رهبري تا علما و ملت ايران به درد آورد.  رئيس جمهوري در ادامه سخنانش اين پرسشهارا مطرح كرد كه  چرابه دانشگاه حمله مي كنند و دانشجو رامي كوبند چراكينه  خود رانسبت به دانشگاه اين چنين پياده مي كنند؟ وي در پاسخ به پرسشهاي خود گفت: چون دانشجويان و دانشگاهيان  عضو زنده و فعال جامعه هستند و از بزرگترين حاميان  برنامه هاي پيشرفت و توسعه اين كشورند.  رئيس شوراي عالي امنيت ملي در مورد تشكيل كميته بررسي  وقايع اخير تهران اظهارداشت: كميته اي باهمكاري بخشهاي  مختلف دولت ازجمله وزارت كشور، وزارت اطلاعات، سپاه  پاسداران و قوه قضائيه تشكيل شده است و بشدت پيگير اين مسئله هستند و اميدوارم علل و عوامل آن را پيدا كنيم  و بزودي به اطلاع ملت ايران برسانيم. رئيس جمهوري با تاكيد بر اين كه با عوامل حوادث اخير در تهران در هررده  و لباسي كه باشند برخورد خواهد شد، تاكيد كرد: اما اين  حادثه نبايدسبب شود نيروهاي انتظامي كه خدمات شاياني در مرزها، شهرها، روستاها وجاده ها دارند و حافظ امنيت و كانون نظم و انضباط در كشور هستند، مورداهانت و تضعيف  قرار گيرند.  وي در ادامه به شورشها و بلواهاي پيش آمده پس از حادثه  كوي دانشگاه در تهران اشاره كرد و آن را حادثه اي زشت و نفرت آور كه چهره ملت عزيز، مقاوم، صبور و منطقي ايران را مكدر كرد دانست.  رئيس شوراي عالي امنيت ملي گفت: آنچه پيش آمد، لطمه به  امنيت ملي بود، تلاش براي بر هم زدن آرامش مردم و تخريب اموال عمومي و خصوصي و بالاتراز همه، اهانت به نظام،  پايه ها و ارزشهاي آن از جمله مقام معظم رهبري بود.  آقاي خاتمي تصريح كرد: حادثه ساده نبود، تلاشي بود براي  مرزشكني، اين حادثه يك حركت كور بود. بلوا، شورش و آشوب با شعارهاي منحرف كننده وضدامنيت ملي بود. رئيس جمهوري  گفت: به نظر من، اين حادثه يك سناريو و نمايشنامه اي براي بر هم زدن شعارهاي اساسي كه در دوره  جديد رياست جمهوري مطرح شد وتحريك احساسات مردم متدين،  دلسوز، وطنخواه و معتقد به رهبري معظم انقلاببود.  آقاي خاتمي اظهارداشت: در واقع، اين شورش نه تنها يك عمل  ضدامنيتي و ضدآرامش بود بلكه يك اعلام جنگ با رئيس  جمهوري و شعارهايش بود.  وي با تاكيد بر اين كه اين آشوب و بلواها به ياري خداوند نابود شد، ذكر چند نكته را براي ملت ايران ضروري دانست.  رئيس جمهوري در ادامه سخنانش در اجتماع پرشور مردم  شهرستان همدان اظهار داشت: ما طرفدار خشونت نيستيم و معتقديم كه آشوب آفرينان ضد اين ملتند و همانطوري كه  پيشتر گفتم خشونت را با خشونت پاسخ نمي گوييم و به لطف  خداوند، اين يكي از افتخارات دولت و ملت ايران است كه از اين جريانات حاصل شد.  وي افزود: دولتها معمولا براي سركوب شورشها از تانك،  زره پوش و سلاحهاي سنگين استفاده مي كنند اما كدام  افتخار براي ملت، دولت و شوراي عالي امنيت ملي، نيروهاي  نظامي و انتظامي ايران بالاتر از اين كه در يك شهر بيش از ده ميليون نفري مثل تهران، آشوب و بلواي فراگيري  بدون آنكه حتي يك گلوله از سوي نيروهاي انتظامي و پاسداران برقراري نظم شليك شود، فرونشانده مي شود؟ رئيس شوراي عالي امنيت ملي اظهار داشت: تنها يك شليك  مشكوك در جلوكوي دانشگاه تهران داريم كه بر اثر آن يك  افسر وظيفه شهيد مي شود و همان عامل به سوي نيروهاي  انتظامي بر مي گردد و چند نفر ازآنان را زخمي مي كند.  وي افزود: تمام دستگيرشدگان كمتر از 1200 نفر بودند كه  فرزندان شمادر وزارت اطلاعات تلاش كردند و در ظرف 48 ساعت موفق شدند حدود هزار نفرآنها را آزاد كنند كه در اين بين فقط 10 درصد دانشجو بودند كه بخش عظيمي از آنها نيز آزاد شدند.  آقاي خاتمي گفت: احساس من اين بوده است كه در بازجويي ها، نهايت دقت را بكار ببريم كه از قانون عدول  نكنيم و نسبت به كسي اجحاف و ظلم نشود.  رييس جمهوري در بخش ديگري از سخنانش تاكيد كرد: وزير متقي و دانشمنداطلاعات بر اين مسايل اشراف دارد تا روشهاي ناباب به كار گرفته نشود.  وي در همين حال گفت: مقام معظم رهبري نيز به من تاكيد كردند كه ماحاضر نيستيم ذره اي به هيچ كس ظلم شود و از طرف ديگر راضي نيستيم كه به نظام اسلامي نيز ظلمي بشود.  وي افزود: خوشبختانه قوه قضائيه هم اعلام كرد كه طبق  موازين آئين دادرسي و با رعايت حقوق وموازين اسلامي و انساني، حقوق متهمان رعايت خواهد شد. رئيس جمهوري با تقدير از تلاشهاي قوه قضائيه خاطر نشان كرد: بايد درمقابل متخلفان قاطعيت نشان داد اما نبايد رافت اسلامي  را كه از سرمايه هاي بزرگ اسلام است، از ياد ببريم. آقاي  خاتمي اظهارداشت: من مطمئن هستم عفو مقام معظم رهبري نيز درجايگاه خود كارساز خواهد بود.  وي راهپيمايي 23 تير ماه را كه در حمايت از رهبر معظم  انقلاب و درمحكوميت شرارتهاي اخير و ايجاد وحدت ملي  برگزار شد با شكوه توصيف كرد و گفت: وقتي كه مردم ديدند به امنيت نظام، ارزشهايشان و رهبري شان اهانت شده است،  با همه وجود به صحنه آمدند كه بايد به اين چنين مردمي  وحضور ارزشمند آنان در تمام صحنه ها درود گفت. رئيس  جمهوري اظهارداشت: اين راهپيمايي يك پيام ديگر هم داشت و آن اينكه ما طرفدار وحدت ملي هستيم و با آشوب و خشونت  مخالفيم.  آقاي خاتمي بابيان اينكه اين مردم همواره خواستار عزت  رهبري، پيشرفت كشور و حفظ عظمت انقلاب و نظام بوده و هستند، اظهار داشت: خواهش مي كنم هيچ كس اين حضور باشكوه  و خواسته هاي ملي و فراملي را به نفع خود مصادره نكند.  رئيس شوراي عالي امنيت ملي تاكيد كرد: ملتي كه عزت و اصل نظام را مي خواهد، خواستها، نظرها و راي هايي دارد كه اينها براي جهت گيري جامعه در انتخابات آشكار مي شود چنانچه در انتخابات دوم خرداد رياست جمهوري وانتخابات  شوراها آشكار شد. وي ادامه داد: مردم در انتخابات دوم  خرداد جهت كشور را انتخاب كردندو برنامه هاي ارايه شده  رئيس جمهوري را مورد تاييد قرار دادند و اين برنامه ها بعد از تنفيذ مقام معظم رهبري و تحليف در مجلس شوراي  اسلامي به مرحله اجرا گذاشته شد.  آقاي خاتمي تصريح كرد: امروز به عنوان يك تكليف الهي  وبه عنوان پايبندي به عهدي كه با شما ملت بزرگوار بسته ام، سخت بر اين عهد و پيمان پا فشاري خواهم كرد.  رئيس جمهوري در بخش ديگري از سخنانش، به انتخابات ششمين  دوره مجلس شوراي اسلامي اشاره كرد و خطاب به مسئولان،  دست اندركاران و ناظران آن اظهار داشت: همه بايد تلاش  كنيم كه در اين انتخابات، مردم نقش اول راداشته باشند.  وي با تاكيد بر فراهم كردن فضايي كه مردم بتوانند آزادانه، نمايندگان را انتخاب كنند، خاطرنشان ساخت: در جريان انتخابات، نبايد از چارچوبها، قوانين و مقررات  فراتر رفت. آقاي خاتمي گفت: هر چه رقابت در انتخابات  مجلس ششم بيشتر باشد و فضانيز بازتر باشد، قطعا انتخابات  با شكوهتر خواهد شد و از طرف ديگر، انتخابمردم واقعي تر مي شود.  رئيس جمهوري خطاب به ملت ايران اظهار داشت: در انتخابات  همواره هشيارباشيد، راه درست را انتخاب كنيد وبا تدبير و بررسي راه سرنوشت خود و ملت را رقم بزنيد.  آقاي خاتمي به گروهها و جريانهاي مختلف درون نظام توصيه  كرد: بياييدظرفيت خود را با ظرفيت اين ملت همسنگ كنيد و مسايل را از ديدگاه گروهي وجناحي نبينيد و در عرصه رقابت،  مردانه شركت كنيد و به شعور و انتخابمردم اعتماد كنيد.  وي افزود: همه بايد به انتخاب مردم گردن نهيم و آن را محترم بشماريم. رئيس جمهوري بار ديگر خطاب به ملت ايران  تاكيد كرد: ما با شما پيمان بسته ايم كه مدافع آزادي هاي  مدني و حقوقي مشروع و شناخته شده اين ملت وپاسدار حرمت و آزادي ملت باشيم. آقاي خاتمي حركت نظام را در راستاي  عدالت و سياست تنش زدايي دانست وگفت: با همه ملت ايران  تجديد پيمان مي كنيم كه در هر حال مدافع اصول، ارزشها و امنيت ملي باشيم و در مسيري كه مورد نظر رهبري است، حركت  كنيم.  وي در پايان سخنانش از خانواده هاي معظم شاهد، جانبازان،  آزادگان ومسئولان استان همدان و نيروهاي نظامي و انتظامي قدرداني كرد.  انبوه جمعيت حاضر در ورزشگاه قدس همدان در پايان سخنان  آقاي خاتمي باسردادن شعارهايي نظير خاتمي، خاتمي خدا نگهدار تو و خاتمي، خاتمي حمايتت مي كنيم براي دقايقي به  ابراز احساسات پرداختند. 
