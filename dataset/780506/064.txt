 گروه سياسي: آيت الله هاشمي رفسنجاني رئيس مجمع تشخيص  مصلحت نظام ديروز درديدار با اعضاي ستاد اقامه نماز جمعه  تهران بر ضرورت تقويت اين پايگاه ارزشمند ديني و سياسي  تاكيد كرد.  به گزارش ايرنا، رئيس مجمع تشخيص مصلحت نظام با اشاره به  آثار گرانبها و گسترده نماز جمعه گفت: نمازجمعه تريبون  عمومي و جهاني و جرياني مقدس و مهم است وباتوجه به  معنويت و خلوص نمازگزاران، خطبه ها و مطالب كنوني آن  بسيارتاثيرگذار است. به گزارش ايرنا، رئيس مجمع تشخيص  مصلحت نظام گفت: برگزاري نزديك به هفتصد نماز جمعه در سراسر كشور و طرح مسائل سياسي و مهم روز مي تواند جامعه  را در مسيردرست و آرماني اسلام و قرآن هدايت كند.  آيت الله هاشمي رفسنجاني اظهار داشت: كساني كه به هر صورتي مي كوشندمردم را از نماز جمعه جدا و اين پايگاه  مهم را تضعيف كنند، از ديدگاه قرآن بدترين مردمند وي با گراميداشت ياد و مقام والاي مرحوم آيت الله طالقاني  نخستين امام جمعه تهران گفت: انتخاب اين شخصيت مهم با دهها سال سابقه مبارزه، جهاد وتعليم و تربيت از طرف امام  راحل به عنوان امام جمعه تهران نشان از اهميت جايگاه  نماز جمعه در نظام اسلامي دارد. به گزارش روابط عمومي  مجمع تشخيص مصلحت نظام در اين ديداررئيس ستاد اقامه نماز جمعه تهران در گزارشي گفت: در20 سال گذشته از پنجم تيرماه 1358 تا پنجم تير ماه 1378 يك هزار و سي ونه  (1039)نماز جمعه درتهران اقامه شده كه 220 نماز جمعه را رهبر معظم انقلاب اسلامي و 293 نمازجمعه را آيت الله  هاشمي رفسنجاني اقامه كرده اند. 
