 گروه سياسي: سيدحسين مرعشي نماينده مردم كرمان در مجلس  شوراي اسلامي در جمع مردم راور در سخناني پيرامون وقايع  اخير تهران گفت: در ماجراي اخير كوي دانشگاه تهران هيچ  برنده اي وجود نداشت و همه گروهها ضرر كردند.  سيدحسين مرعشي شب دوشنبه در مسجد جامع اين شهر همچنين  افزود: فتنه ايجادشده بر اثر بي تدبيري بعضي از دوستان در داخل، شيطنتهاي ضدانقلابو تحريكات خارجي خوشبختانه با هماهنگي كه در كشور به وجود آمد مهار شد.  وي گفت: ما همه بايد با يكديگر متحد شويم تا در پيشگاه  خداوند و مردم سرافراز و سربلند باشيم.  مرعشي در پاسخ به پرسشي در خصوص روزنامه "سلام "نيز گفت:  نشر نامه هاي محرمانه مطابق قانون مطبوعات خلاف است  واگر ثابت شود كه روزنامه "سلام "با آگاهي ازمحرمانه  بودن نامه اقدام به چاپ آن كرده، اين كار خلاف قانون است.  وي گفت: اين مورد كه آيا اين خلاف مطبوعاتي در حدي است  كه قبل از رسيدگي آن روزنامه تعطيل شود، هنوز مورد اختلاف است و به عقيده من مي توانست باتدبير بيشتري با اين مسئله برخورد شود. 
