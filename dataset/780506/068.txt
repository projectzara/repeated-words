 * رئيس جمهوري در جمع دختران دانش آموز به مناسبت  بزرگداشت سال امام(ره)سخنراني خواهد كرد گروه سياسي: اولين همايش نمايندگان منتخب تشكلهاي دانش  آموزي با حضوررئيس جمهوري و با شركت 500 نفر از دانش آموزان برگزيده دختر دبيرستانهاي سراسر كشورهفته  آينده در اردوگاه شهيدباهنر تهران برگزارمي شود.  به گزارش ايرنا روابط عمومي معاونت پرورشي وزارت آموزش و پرورش ديروز اعلام كرد: قرار است آقاي سيدمحمد خاتمي  رئيس جمهوري در اين همايش كه با عنوان يادواره بزرگداشت  يكصدمين سال تولد حضرت امام خميني(ره)برگزار مي شود، براي دانش آموزان سخنراني كند. در اين همايش،  دانش آموزان برگزيده شش تشكل شامل فرزانگان جوان،  انجمن اسلامي مدارس، سازمان جوانان هلال احمر، ياران  معروف، انجمن جوان كانونهاي فرهنگي و تربيتي و بسيج  دانش آموزي سراسر كشور شركت خواهند داشت.  تقويت و حمايت هرچه بيشتر از تشكلهاي دانش آموزي در مدرسه، ايجادهمستگي ميان آنها، تلاش براي رسيدن به يك  روش صحيح براي هماهنگي تشكلهاي دانش آموزي در مدارس و ايجاد وحدت، انسجام فكري و همدلي، از اهداف مهم اين  همايش عنوان شده است بر اساس اين گزارش در حاشيه اين  همايش، اعضاي تشكلهاي دانش آموزي با حضور در حرم مطهر امام خميني(ره)و بيت آن حضرت در جماران، با آرمانهاي  بنيانگذار جمهوري اسلامي ايران تجديد ميثاق مي كنند.  براي دانش آموزان شركت كننده در اين محفل تربيتي،  برنامه هاي آموزش عمومي و تخصصي، تشكيل مجامع هم انديشي  به منظور بحث و بررسي مسائل عمومي كشور و مسابقات فرهنگي  و هنري و ورزشي به اجرا در مي آيد. 
