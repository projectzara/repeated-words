 جوابيه مطلب اينجانب در روزنامه شماره 1810 توسط روابط عمومي وزارت كشاورزي در روزنامه شماره 1840 چاپ شد.  به نظر مي رسد لازم است اين موضوع بيشتر پيگيري و به  همين پرسش و پاسخ كوتاه ختم نشود. بدين جهت يادآوري چند نكته را ضروري مي دانم.  در خصوص آمار توليد و مصرف سرانه سيبزميني مسلما" ماخذ ذكر شده از طرف ارگان فوق مطمئن و مورد قبول است هرچند كه در طرح مسئله توليد سيبزميني 6 برابر گندم است -  تغييري حاصل نمي شود و در جمله اي متذكر شده اند كه در هر صورت سيبزميني نسبت به گندم از نظر محاسبه ميزان  پروتئين، نشاسته و كربوهيدراتهاي توليدي در هر هكتار مزيت دارد.  اين بدان معني است كه پيشنهاد اينجانب منطقي و بايد مصرف  سرانه سيبزميني از 45 كيلوم به اعداد 80120 و شايد 150 كيلو برسد. اما مشكل اساسي را در فرهنگ تغذيه جامعه  مي دانند.  شك نيست كه تغيير فرهنگ تغذيه كاري است دشوار و با اين  دشواري بعضي از غذاهاي فرنگي جاي خود را باز كرده و حتي  از غذاهاي سنتي ما هم پيشي گرفته است، ماكاروني و پيتزا و... ولي چگونه بايد اين راه را پيمود و چه اشخاصي  (حقيقي و حقوقي)بايد پيش قدم شوند.  در اين مقوله وظيفه روابط عمومي وزارت كشاورزي كاملا"  مشخص و نتيجه بخش خواهد بود، اگر:  1- انتظار نداشته باشند كه يك خبرنگار مقاله اي در خصوص  انواع غذاهاي مورد نظر يا مزيت سيبزميني ارائه دهد يا مثلا" يك تهيه كننده برنامه تلويزيوني در برنامه خانواده  يا تصوير زندگي مشوق خانمها در پخت غذايي باشد كه از سيبزميني تهيه مي شود، بلكه وظيفه اين واحد اجرائي مهم  در وزارت كشاورزي است كه با استفاده از تخصص كارشناسان و تاكيد بر لزوم تغيير فرهنگ تغذيه خط مشي اي را ديكته  نمايد و عمدتا" ترتيبي اتخاذ نمايد كه تعيين كننده اصلي  باشد.  چاپ مقاله در نشريات - خريد برنامه هاي راديويي و تلويزيوني دو هدف را محقق خواهد نمود: اولا" آنچه  ضروريست منتشر خواهد شد و دوم از توسعه بي رويه و بي دقتي در انتخاب بعضي فراورده هاي وارداتي كشاورزي كه  ارزبر مي باشد جلوگيري مي شود.  رسالت تشويق بخش خصوصي به منظور سرمايه گذاري در صنايع  تبديلي هم به عهده وزارت كشاورزي و روابط عمومي آن  مي باشد تا با ايجاد تسهيلات، راهنمايي صحيح، ارائه  امتيازات خاص، تعيين نيازهاي جامعه و سياستگذاري صحيح  هماهنگ با وزارت جهاد سازندگي را برنامه ريزي و سرمايه گذاران را به طرف قطبهاي توليد سيبزميني سوق  دهند و صنايع تبديلي در جوار مزارع ايجاد كنند.  آنچه مسلم است افزايش توليد سيبزميني و تغيير الگوي  مصرف كاهش واردات گندم را در پي خواهد داشت به اميد روزي كه شاهد اين قبيل فعاليتها و حركتهاي دلسوزانه از طرف كليه ارگانها باشيم.  زنجان- جهانگير اعرابي 
