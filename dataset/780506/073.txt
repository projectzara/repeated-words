 فوتبال چهارجانبه كيش     استقلال در آستانه آغاز جام آزادگان و آشتي با تماشاگران  خود در كيش به ميدان مي رود تا دستاوردهاي چند ماهه خود را در كيش مورد آزمايش قرار دهد. پاس و استقلال، قدرتهاي  تشنه قهرماني اند تا بتوانند براي دوره تازه جام آزادگان  براي خود اعتبار گذشته را بازسازي كنند.  گروه ورزشي: بيش از دو هفته ديگر مسابقات سراسري فوتبال  با نام جام آزادگان آغاز خواهد شد در اين مدت كوتاه  تيمهاي بزرگ آخرين مراحل آماده سازي و نقل و انتقالات  خود را پشت سر مي گذارند. هجوم بازيكنان ايراني به  ليگ هاي آلمان و ديگر كشورهاي اروپايي مي تواند از دو جهت قابل بررسي باشد.  نخست، جهاني كردن فوتبال آماتوري !؟ كشور كه در كنارش  ضايعاتي نيز به وجود خواهد آمد و آن تخليه بازيكنان بزرگ  و واردشدن eخلا قابل بحثي در داخل كه جبرانش به آساني  ميسر نخواهد شد. جهت اين حركت آغاز شده و كسي هم جلودارش  نيست. منطق نيز چنين حكم مي كند كه اين روند ادامه پيدا كند و نتايج حاصل از آنرا در سالهاي آينده ديد حالا قبل  از آنكه ميدان جام آزادگان را ببينيم، بايد در ميدانهاي  ديگر به نظاره تيمهاي درجه اول كشور بنشينيم. استقلال كه  محبوبيتش نسبت به سالهاي گذشته فراگيرتر شده است، با كوچ  بازيكنان بزرگش بايد به جبران و پركردن eخلا هاي به وجود آمده بپردازد. سپاهان از اصفهان و پاس از تهران نيز جزو تيمهايي به حساب مي آيند كه در مربع قهرماني قرار مي گيرند. براي سپاهان تيم سوم جام آزادگان حضور در ميدان كيش در كنار استقلال و پاس و بازيكنان باانگيزه  جزيره غنيمتي است تا خود را در تست قبل از آغاز ليگ محك  بزند. اصفهاني ها روي تيم محبوبشان حساب جداگانه اي باز كرده اند. پاس نيز سالهاست در كورس قهرماني و عنوان جام  با فوتبال كشور بوده و حالا با حضور در جام چهارجانبه  كيش سرمايه خود را بررسي مي كند تا با توان بيشتر در جام  آزادگان ظاهر شود بازيهاي چهارجانبه كيش محل تلاقي  تيمهايي است كه قصد دارند براي دوره آتي به قهرماني  برسند و در اين ميان جزيره نشينهاي كيش نيز با ايرج  قليچ خاني دوره تازه اي را آغاز مي كنند اما بدون ادعا و كسب مقامي امشب در ساعت 19 دو تيم پاس تهران و سپاهان  اصفهان آغازگر بازيهاي چهارجانبه منطقه آزاد كيش هستند.  پاس در كادر مربيگري و بازيكنان خود دگرگوني زيادي داشته  و از اردوي آلمان و اين بازيها تركيب اصلي تيم خود را جستجو مي كند.  فرشاد فلاحت زاده، محمدرضا مهرانپور، حميد رستمي،  غلامحسين دين محمدي، شاهين بني احمد و رامين محتشمي  بازيكنان جديد اين تيم هستند. پاس سال گذشته با اينكه به  مقام پنجم رسيد اما با بضاعتي كه اين تيم داشت جزو ناكامهاي ليگ فصل قبل محسوب شد.  اين تيم در اين تورنمنت ماركار آقاجانيان و سهند رازيان  هم در اختيار ندارد و بهترين فرصت براي اين تيم است تا جانشين آقاجانيان در نقطه آخر مشخص شود. البته اگر قاسمپور باز هم هوس بازي كردن پيدا نكند.  پاس با بازيكناني كه در اختيار گرفته امسال جدال مدعيان  قهرماني را حساستر خواهد كرد. سپاهان هم بانديميان مربي  بومي خود در ليگ فصل بعد به كمتر از مقام سومي رضايت  نداد. سپاهان ريشه در فوتبال دارد و هر زمان كه اختلافات  اين تيم به حداقل برسد موفق عمل كرده است.  سپاهان در اين تورنمنت آرمناك پطروسيان و لئون استپانيان  را در اختيار ندارد اما مشخص مي شود كه نديميان آيا توانسته تحولي در اين تيم ايجاد كند و يا اينكه اين تيم  نياز به درسهاي تازه تري دارد سپاهان از يك نكته هم  بايد خلاصي يابد تصميم گيرندگان اين تيم زيادند و تنوع  سليقه هاي مختلف اين تيم را به بيراهه مي برد. درست مثل  مشكلي كه هم اكنون بر سر مسئله موءمن زاده دچارش شده است  شايد اگر دوستان و همشهريان اصفهاني سپاهان تحت تاثير رنگ خاصي در امور اين تيم دخالت نمي كردند سپاهان دچار اين معضل نمي شد.  كيش- استقلال،  امشب ساعت 21 در ساعت 21 امشب هم استقلال تهران به مصاف كيش مي رود استقلال با تمام نيروي خود به اين جزيره آمده در ظاهر بازي آساني مقابل تيم بومي و كم تجربه كيش دارد.  استقلال در اين دو بازي هم در صدد شناسايي بازيكنان جديد خود است و شايد اين آخرين فرصت براي بازيكناني باشد كه  فعلا در فهرست سياه سكوموروخوف قرار دارند.  استقلال در اين تورنمنت از سه بازيكن قديمي خود هم بار ديگر تست مي گيرد. مسعود غفوريهاي اصل، ادموند اختر و داود مهابادي در اين ميدان تلاش مي كنند تا مكاني در فهرست استقلال براي خود دست و پا كنند.  اما تيم منتخب كيش كه اين بازيها را نقطه آغازي براي  آينده مي داند. ايرج قليچ خاني مربي كهنه كار و نام  آشناي تهراني كمتر از يك ماه است كه به اين جزيره رفته  تا در آينده اي نه چندان دور تيم و تيم هايي بسازد در خور شان استعدادهاي شايسته بچه هاي خونگرم جزيره. 
