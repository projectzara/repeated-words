 گروه ورزشي: مسعود معيني مسئول كميته آموزش فدراسيون  فوتبال تلاش گسترده اي براي ارتقاء سطحي كيفي دانش  مربيان فوتبال آغاز كرده است. كلاسهاي متعدد مربيگري در رده هاي(C)،(B)و(A)كنفدراسيون فوتبال آسيا نمونه هايي از اين فعاليتهاست.  در كنار اين كلاسها حضور مربيان جوان در كلاسهاي پيشرفته  فوتبال در خارج از كشور نيز به طور مستمر ادامه دارد.  چندي پيش امير قلعه نويي در كلاس فوتبال باير لوركوزن  شاگرد ممتاز شد و قبل از آن هم حميد عليدوستي چنين كلاسي  را گذراند و گفته مي شود به زودي فرشاد پيوس و ناصر سليمي هم راهي آلمان مي شوند تا در كلاس پيشرفته فوتبال  باشگاه آرمينيا بلفيلد شركت كنند.  شايان ذكر است كه ناصر سليمي بازيكن قديمي تيم هاي بانك  ملي و پرسپوليس است كه در المپيك مونيخ عضو تيم ملي  ايران بود.  ناصر سليمي از سوي كميته آموزش فوتبال به كلاس مربيگري  كنفدراسيون فوتبال آسيا كه شهريور ماه در تهران برگزار مي شود هم دعوت شده است. 
