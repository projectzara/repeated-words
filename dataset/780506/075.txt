 گروه ورزشي - تيم پرش با اسب منتخب مردان ايران امروز براي شركت در مسابقه هاي بين المللي پرش با اسب عازم  كشور چين مي شود. اين رقابتهااز روزجمعه 8 مردادماه  درمنطقه مغولستان چين(اينرمنگوليا)و در شهر هوهات  برگزار مي شود.  تيم كشورمان متشكل از چهارسواركار به نام هاي قطب شريف  و احد نيكوئي هردو از خراسان، ابوالفضل محمدزاده از تهران و مسعود مكاري نژاد ازاصفهان در اين رقابتها شركت  مي كند.  اين تيم را مهدي نيكوئي به عنوان مربي و غلامحسين غني  به عنوان سرپرست همراهي مي كند.  درآخرين حضور سواركاران پرش بااسب كشورمان دراين  مسابقات، رضا قديريان دربخش انفرادي به مدال نقره دست  يافت و در بخش تيمي، تيم ايران، مدال برنز كسب كرد. 
