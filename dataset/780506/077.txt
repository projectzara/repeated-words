 گروه ورزشي: جورج كورتني مدرس انگليسي فدراسيون  بين المللي فوتبال فيفا گفت: آينده اي كه من به عنوان  مدرس فيفا در امر داوري در ايران ترسيم مي كنم خوب و مطلوب است.  جورج كورتني كه به منظور تدريس در يك دوره كلاس آموزش  داوري در ايران بسر مي برد افزود: داوران ايران بسيار با نظم هستند و قدرت فراگيري در آنان بسيار بالاست و در آينده پيشرفت بسيار خوبي در سطح بين المللي خواهند داشت.  وي گفت: بسيار خوشحال مي شدم كه بتوانم كارهايي را كه  بصورت تئوري در اين كلاس براي آنان توضيح داده ام بصورت  عملي در مسابقات ببينم ولي متاسفانه اين دوره فقط چهار روز بوده و فرصت بيشتري براي حضور در ايران را ندارم. 
