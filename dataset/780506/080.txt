   گروه ورزشي: محمدمهدي دادرس به سمت سرپرست كل تيم  واليبال جوانان ايران براي شركت در رقابت هاي جهاني اين  رشته برگزيده شد.  در بخشي از حكم نامبرده كه توسط رئيس فدراسيون واليبال  صادر شده، آمده، اميد است با اتكال به خداوند متعال و با رعايت سياست هاي اين فدراسيون و همكاري صميمانه سرپرست و گروه مربيان تيم با شما، در كسبموفقيت و سرافرازي تيم  واليبال جوانان ايران موفق و موءيد باشيد تيم واليبال  جوانان كه همراه با تيم هاي لهستان، استوني و تايلند درگروه اول رقابت هاي واليبال جوانان جهان قرار دارد،  روز 26 مردادماه جاري تهران را به مقصد تايلند ترك  مي كند.  برنامه و ساعت بازيهاي جوانان روسيه در تهران اعلام شد تيم واليبال جوانان روسيه(قهرمان اروپا)براي انجام  چهار بازي تداركاتي با تيم هاي ملي بزرگسالان و جوانان  ايران بعدازظهر ديروز وارد تهران شد.  تيم جوانان روسيه در پي سفري يك هفته اي به لهستان و انجام چند بازي دوستانه با تيم جوانان اين كشور(قهرمان  جهان)به تهران آمده است و امروز پس از استراحت و تمريني  سبك، فردا در سالن واليبال آزادي و در نخستين بازي خود به مصاف تيم جوانان ايران مي رود.  قرار است از سوي مسئولان تيم جوانان روسيه نوار بازيهاي  اين تيم با لهستان(حريف ايران)در مسابقات جوانان جهان  در تايلند در اختيار مربيان كشورمان قرار گيرد.  برنامه چهار بازي تيم جوانان روسيه با تيم هاي ملي  بزرگسالان و جوانان ايران به شرح زير اعلام شد.  پنج شنبه 7 مرداد: روسيه - تيم جوانان ايران  جمعه 8 مرداد: روسيه - تيم بزرگسالان ايران  شنبه 9 مرداد: روسيه - جوانان ايران  دوشنبه 11 مرداد: روسيه - تيم بزرگسالان ايران  (ساعت بازيها 18 و محل برگزاري مسابقات سالن واليبال  آزادي اعلام شده است) تركيب نهايي تيم جوانان ايران بزودي مشخص مي شود در كمتر از 23 روز مانده به آغاز مسابقات واليبال جوانان  جهان، تركيب نهايي تيم ايران در اين رقابت ها در پايان  بازي دوم با تيم جوانان روسيه مشخص مي شود. هم اكنون 14 بازيكن در تمرينات تيم جوانان ايران شركت دارند كه دو بازيكن از اين جمع خط خواهند خورد.  3 كشور متقاضي  پخش مستقيم بازيها براي انعكاس دهمين دوره مسابقات واليبال قهرماني مردان  آسيا در تهران، جدا از آنكه اكثر بازيها در ايران پخش  مستقيم خواهد بود، سه كشور چين، هند و سريلانكا نيز تقاضاي پخش اين بازيها را كرده اند.  در اين بين چيني ها چهار گزارشگر به تهران اعزام مي كنند و بايد منتظر بود و ديد تعداد كشورهاي متقاضي به چند تيم  خواهد رسيد.  قهرمان بازيهاي تهران  در المپيك  كنفدراسيون آسيا اعلام كرد، قهرمان دهمين دوره مسابقات  واليبال قهرماني مردان آسيا در تهران به طور مستقيم جواز شركت در بازيهاي المپيك سيدني را دريافت مي دارد.  در جمع تيم هاي شركت كننده در تهران به نظر مي رسد رقابت  اصلي براي راهيابي به المپيك بين دو تيم چين و استراليا باشد. 
