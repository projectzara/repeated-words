   برادپيت در صحنه اي از" هفت سال در تبت " هر يك از روزهاي هفته را كه مي خواهيد در نظر بگيريد،  ماشين هاي پليس نيويورك، شيكاگو و لس آنجلس بي وقفه در كوچه ها و خيابانهاي تورنتو و ديگر شهرهاي كانادا در حال  گشت زني، مراقبت و دستگيري افراد شرور هستند اما اشتباه  نكنيد، آنها براي كمك به پليس كانادا در مبارزه با عوامل  منفي و بد ذات در اين شهرها اجتماع نكرده اند. در حقيقت  كانادا يكي از كشورهاي امن جهان است كه ميزان جرم و جنايت در آن بسيار اندك است. اين ماشين هاي پليس  آمريكايي بخشي از طرح فيلم سازي ارزان هستند كه چندسالي  است از سوي صنعت سينماي آمريكا در رابطه با كشورهاي ديگر به مورد اجرا گذاشته شده است.  " مايكل درايسول "مسئول يك شركت بازاريابي كانادايي  مي گويد: ما روزانه درخواست هاي زيادي دريافت مي كنيم كه  نوددرصد آنها از سوي استوديوهاي فيلم سازي آمريكاست.  شركت درايسول وسايل مختلف نقليه - از ماشين پليس گرفته  تا آمبولانس - را براي گروههاي فيلم سازي تهيه مي كند.  شركت او نزديك به هفده سال است كه اين كار را انجام  مي دهد.  دلار كانادا در مقايسه با دلار آمريكا ارزانتر است، اين  كشور تكنيسين هاي ماهري دارد و چشم اندازهاي آن بسيار شبيه آمريكاست. اين دلايل كافي است تا فيلم سازان و تهيه كنندگان آمريكايي اين كشور را براي فيلمبرداري  فيلم هاي خود انتخاب كنند. گفته مي شود سال قبل صد ميليون دلار صرف تهيه و توليد فيلم هاي سينمايي در كانادا شده است. كانادا از بابت اين مسئله بايد خوشحال  باشد يا شرمسار؟ دلايل زيادي براي داشتن هر دو حس وجود دارد!  طي هشت سال گذشته فعاليت هاي سينمايي و تلويزيوني در كانادا چهارصد درصد افزايش يافته است. در اين رابطه  كانادايي ها فقط نبايد از صنعت سينماي آمريكا تشكر كنند،  ديگر رشته هاي هنري هم فعاليت هاي زيادي در اين كشور داشته اند. اتحاديه فيلم سازان سينما و تلويزيون كانادا كه سيصد عضو دارد از فعاليت هاي فوق ابراز رضايت مي كند.  كانادايي ها مي گويند: تلاش زيادي كرده اند تا بتوانند گروههاي فعال خارجي را جذب كار در كانادا بكنند. "سيلوي  پاول" يكي از چهره هاي فعال هنري در كانادا و سخنگوي  اتحاديه فوق مي گويد: "صادقانه و روراست بگويم، اتحاديه  ما خيلي سخت فعاليت كرد تا توليدكنندگان و فيلم سازان  هاليوودي و غيرهاليوودي را متقاعد و مطمئن كند كه  مي توانند در كانادا با آسودگي خيال كار و فعاليت كنند. " در حال حاضر تمام شهرهاي كانادا براي گروههاي فيلم سازي  كارت هاي ويژه مالياتي تهيه كرده اند. با تهيه اين  كارت ها دولت مركزي فيلم سازان خارجي را تطميع مي كند تا براي توليد آثار خود به كانادا بيايند. با بهره گيري از اين كارت ها، گروههاي فيلم سازي از پرداخت يك سري  ماليات ها معاف مي شوند.  در شرايطي كه فرانسه و انگلستان داوطلبانه از ادامه بازي  صرف نظر كرده اند، آمريكا طعمه را قاب زده است.  فيلم سازي از شمال تا جنوب و از شرق تا غرب كانادا ادامه  دارد. فيلم هاي جديدي كه در كانادا تهيه و توليد شده اند.  آثاري مثل  TinPushing با بازي بيلي باب تورنتن و جان In كوزاك،  The Delta اثر مايا آنجلو و" هفت سال در تبت "با بازي  برادپيت است. كلينبرگ شهري خوابآلود كه در نزديكي  تورنتو قرار دارد به عنوان خانه كاخ سفيد آمريكا شهرت  يافته است. در اين محل عمدتا" فيلم هايي توليد شده كه  قصه آنها به نوعي در ارتباط با كاخ سفيد و روساي جمهوري  آمريكا است. "قتل در اتاق شماره 1600" با بازي وزلي  اسنايپس و" ديك "در اين محل فيلمبرداري شده اند.  حتي بخش هاي شمالي كشور هم به صف ميزبانان مهربان  كانادايي پيوسته اند. در كنار فيلم هاي سينمايي، تمام  اين شهرها ميزبان سازندگان فيلم هاي تبليغاتي هم هستند.  در شرايطي كه شركتهايي مثل "يوكين "فقط در زمينه  فيلم هاي تبليغاتي كار و فعاليت مي كنند، شركتهاي ديگر دست اندركار توليد فيلم هاي سينمايي و مجموعه هاي  تلويزيوني هستند. براي مثال مدير يكي از اين شركتها مي گويد كه فقط در عرض سال 1998 در توليد 21 فيلم  سينمايي و 51 فيلم و مجموعه تلويزيوني مشاركت داشته است.  " نيك گري "مدير توليد فيلمي با بازي كيم بسينگر(كه قرار است در تورنتو فيلمبرداري شود)مي گويد: "سال به سال  ميزان توليد فيلم هاي سينمايي در كانادا افزايش پيدا مي كند. "گري هم مثل تعداد ديگري از دست اندركاران  سينمايي نزديك به ده سال است كه كانادا را به عنوان محل  امن فيلم سازي انتخاب كرده است.  موفقيت كانادايي ها به صورت طبيعي واكنش هايي منفي در داخل امريكا به همراه داشته است. طي ماههاي اخير صنعت  سينماي آمريكا كمي عقبنشيني كرده و نسبت به توليد فيلم  در كانادا محتاطانه تر عمل مي كند. از ظواهر امر چنين  برمي آيد كه فيلم سازان و تهيه كنندگان آمريكايي بخشي از سودي را كه كانادايي ها مي برند، براي خود مي خواهند.  گري مي گويد: "وقتي موفقيت از راه مي رسد، سروكله مشكلات  و حسادت ها هم پيدا مي شود. آمريكايي ها هميشه به هويت  ملي خويش افتخار كرده اند و هاليوود هم بخش بزرگي از اين  افتخار است. آنها هيچ وقت اجازه نمي دهند كه كسي به  راحتي ميدان را از دست آنها بگيرد. اين مسئله كه آنها چقدر موثر باشند دقيقا" به اين نكته بستگي دارد كه چقدر به دست مي آورند. " ماه آوريل يك شركت مستقر در سياتل يك آگهي در يكي از نشريات سينمايي چاپ كرد كه مضمون آن حكايت از اين مي كرد كه كانادا در حال بلعيدن صنعت سينماي آمريكاست اين آگهي  از اين مسئله شكوه مي كرد كه كانادا 900 ميليون دلار از فيلم سازان و تهيه كنندگان آمريكايي دريافت كرده است.  اما پيتر ميشل مسئول يكي از دفاتر فيلم عقيده اي خلاف  اين نظريه دارد و مي گويد: "به هر حال، آمريكايي ها هميشه در ميزان رقم توليداتي كه ما در كانادا انجام  مي دهيم غلو مي كنند. ايراد كار آنها اين است كه فقط بر روي جنبه هاي منفي قضيه - كه باعث ترس و دلهره مي شود-  فوكوس مي كنند. " از سوي ديگر شكست هاي سخت تجاري تعدادي از فيلم هاي  هاليوودي باعث شده كه استوديوها كمي با شك و ترديد نسبت  به توليد فيلم هاي پرخرج نگاه كنند و توليد فيلم هايي  ارزانتر و كم خرج تر را جايگزين اين نوع فيلم سازي كنند.  وقتي هزينه توليد فيلمي حدود 20 ميليون مي شود(كه طبق  استانداردهاي هاليوودي مبلغ كمي است)سازندگان آن ترجيح  مي دهند اين فيلم را در جايي فيلمبرداري كنند كه دلار كمتري خرج شود. اهالي صنعت سينماي كانادا مي گويند:  فيلم سازي در اين كشور كم خرج تر و كم هزينه تر است و همين مسئله عامل اصلي جذب اكثريت فيلم سازان و تهيه كنندگان به اين كشور است.  ماركوس هندمن يكي از اعضاي اتحاديه فيلم سازان كانادا مي گويد: "نوعي كاهش در اقتصاد فيلم سازي آمريكا بوجود آمده است. اين روزها شما كمتر پروژه اي را مي بينيد كه  در لس آنجلس جلوي دوربين برود. آنها كم كار شده اند. اما من مطمئن نيستم كه اين كاهش توليد حقيقتا" ارتباطي با اتفاقاتي كه در كشور ما رخ مي دهد داشته باشد. ما يكي از عوامل اساسي و بزرگ اين كم كاري نيستيم. " با وجود شرايط خوب كاري موجود در كانادا، هنوز هم  آمريكايي ها راضي نيستند. تب ضدكانادايي اخيرا" صنعت  سينماي آمريكا را در رشته هاي مختلف آن دربرگرفته و حتي  اعتراضات و تظاهراتي هم در اين رابطه برپا شده است.  اعتراض كنندگان نسبت به از دست دادن امكانات شغلي خود در داخل آمريكا معترضند. اين هم امري طبيعي است. وقتي فيلمي  در كانادا جلو دوربين مي رود به جز عوامل اصلي(كارگردان،  مديرفيلمبرداري و بازيگران)بقيه عوامل - كه عمدتا"  عوامل تكنيكي هستند- از بين خود كانادايي ها انتخاب مي شوند.  فيلم سازي ارزان نيروها و سرمايه ها را جذب كانادا مي كند و در اين راه عواملي را كه سد راه قرار مي گيرند زير چرخ دنده هاي عظيم خود له مي كند. براي تهيه كنندگاني كه  در فكر توليد فيلمي ارزانتر و كسب سودي بيشتر هستند،  بي كاري عوامل فني و تكنيسين ها كوچكترين اهميتي ندارد.  منبع: خبرگزاري ها 
