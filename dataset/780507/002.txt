 نمايشنامه" هنر" ART - توسط" ياسمينا رضا" به سال 1994 نگاشته شده است نخستين اجراي جهاني آن 28 اكتبر 1994 در " كمدي شانزاليزه "ي پاريس - به كارگرداني "پاتريس كربرا"  است.  اين نمايشنامه توسط داريوش موءدبيان ترجمه شده كه به زودي  در قالب كتابي منتشر خواهد شد. "ياسمينارضا" از يك پدر ايراني الاصل و يك مادر مجاري در سال 1957 در پاريس  بدنيا آمد. خانواده او عموما" اهل هنر هستند. پدرش يك  نوازنده، موسيقيدان، مدرس و منتقد موسيقي بود. مادرش  نوازنده چيره دست ويلون - برادر بزرگترش ژان، آهنگساز- و خواهرش منتقد، و مدرس تاريخ هنر و... يا سمينا؟- او ابتدا به مطالعه جامعه شناسي پرداخت و مخصوصا"  جامعه شناسي هنر، و سپس به تئاتر روي آورد، به غير از مطالعه در باب" نمايشنامه "چندي به كنسرواتوار پاريس رفت  و در رشته بازيگري تعليم ديد. در اواخر سالهاي هفتاد و اوايل هشتاد در بازيگري موفقيتهايي نيز به دست آورد.  از سال 1981 به نمايشنامه نويسي روي آورد. ابتدا به  اقتباس از چند قصه پرداخت و سپس در سال 1986 با نگارش  " گفتگو پس از مراسم تدفين "به موفقيت بي نظير اين  نمايشنامه و نمايش آن در پاريس به عنوان يك نويسنده  مستقل شناخته شد نمايشنامه هاي معروف ديگر او: "گذر از زمستان" 1989" هنر" 1994- "مرد اتفاقي "1995 مي باشند.  او تاكنون سه بار برنده جايزه معروف نمايشنامه نويسي  " مولير" در فرانسه شده و همين امسال به عنوان بزرگترين  نمايشنامه نويس پايان قرن جايزه ويژه اي را دريافت داشته  است.  " هنر" در بسياري از كشورهاي جهان و در زبانهاي گوناگون  اجرا شده و در همه جا با موفقيت بي مانند روبرو گشته است.  " نمايشنامه هنر" با تنظيم و كارگرداني داريوش موءدبيان در راديو اجرا شده و در پايان شهريورماه نيز از شبكه فرهنگ  برنامه" پرده دوم "پخش خواهد شد.  همچنين در طول جشنواره تئاتر فجر آينده اجراي صحنه اي  اين اثر قرار است در تهران به روي صحنه برود كه عوامل آن  عبارتند از: ترجمه و كارگرداني: داريوش موءدبيان، طراح  صحنه و لباس: رحيمه صباحي، مدير اجرايي: مائده طهماسبي،  بازيگران: علي نصيريان، فرهاد آئيش و داريوش موءدبيان. 
