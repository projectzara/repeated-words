 گروه ادب و هنر: نخستين جشنواره بين المللي تئاتر ايران  زمين با موضوع بهره گيري نمايشي از متون ادب فارسي، آذر ماه امسال در استان خوزستان برگزار مي شود.  اين جشنواره با توجه به پيشينه كهن و درخشان استان  خوزستان و سابقه ديرينه تمدن و فرهنگهاي مختلف در اين  استان و همچنين به منظور دستيابي و بهره وري هر چه بيشتر از گنجينه هاي ادبي و دستمايه هاي نمايشي در جهت رسيدن  به تئاتري باهويت مذهبي و ملي و انعكاس واعتلاء هنر فراگير نمايش به زبان والاي تئاتر برگزار مي شود.  به همين منظور از علاقه مندان دعوت شده است تا آثار نمايشي برگرفته از متون ادب فارسي خود را به دبيرخانه  جشنواره هاي مركز هنرهاي نمايشي ارسال كنند.  شرايط شركت درجشنواره نيز به اين شرح اعلام شده است:  نمايشنامه هاي ارسالي الزاما" بايد با برداشت و يا اقتباس يا براساس تنظيم نمايشي يكي از متون ادب فارسي  اعم از نظم يا نثر گرفته شده باشد، "نمايش "مي تواند در اشكال ميداني يا صحنه اي طراحي و اجرا شود، ارسال سه  نسخه متن نمايشي(نمايشنامه)تايپ شده كه روي يك صفحه  كاغذ نگاشته شده باشد الزامي است، حداكثر مهلت پذيرش  نمايشنامه ها 20 شهريور ماه خواهد بود شروع زمان بازبيني  كه از 15 آبانماه خواهد بود از سوي دبيرخانه جشنواره با هماهنگي قبلي به اطلاع پذيرفته شدگان خواهد رسيد.  نشاني: تهران - خيابان حافظ- خيابان استاد شهريار- مركز هنرهاي نمايشي - دبيرخانه جشنواره ها.  تلفن 6707269، 36705101 داخلي 323 
