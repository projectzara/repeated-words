 نكاتي براي رفع خستگي و پربار نمودن روزهاي يكنواخت     فرارسيدن تابستان، او را به فكر انداخته است. دختران 11 و 12 ساله او، ناله كنان، با لب و لوچه آويزان، وقت خود را در خانه به بطالت مي گذرانند و اظهار خستگي مي كنند.  آنها با كانالهاي تلويزيون ور مي روند و از اينكه  دوستانشان در خانه نيستند تا جواب تلفن آنها را بدهند گله مندند.  مادر كه ناخواسته، مقهور قوه جبر خود شده، با ارائه يك  سري راه حل، سعي در حل مشكل دارد.  او مي گويد:  - چرا نمي ريد بيرون بازي كنين؟ - اونا به شدت گريه مي كنند.  - كتابخانه چطوره؟ اونجا خنك هم هست.  - اوه مامان ! تابستونه ! آدم اگه مطالعه كنه احساس مي كنه  داره مي ره مدرسه.  - دوچرخه سواري چطوره؟ - براي دوچرخه سواري هم جايي پيدا نمي شه.  و همين طور بحث، كش پيدا مي كند...  مادر مي گويد: هيچ چيز به جز تلويزيون براي آنها جذابيت  ندارد. آنها دائما" دليل مي آورند كه اين ايده ها كسل كننده و بي مصرف شده اند.  تعطيلات تابستان، خانواده ها را با بلاتكليفي و سردرگمي  مواجه ساخته، موجبات افت معنوي و ركود پيشرفت هاي فردي،  در بسياري از كودكان را فراهم مي آورد. در مورد بعضي  افراد، به محض فرارسيدن تابستان، زمان كار سنگين و برنامه ريزي نامعقول والدين هم شروع مي شود!  " دوروتي ريچ "- بنيانگذار انجمن فرهنگي خانه و مدرسه در واشنگتن- به هر دوي اين حالات اعتراض دارد او، والديني  را كه درگير كار تعليم و تربيت فرزندان هستند به اين  نكته توجه مي دهد كه: برنامه ريزي هاي والدين، در عين  حالي كه با دلسوزي تمام صورت مي گيرد، اما ممكن است مضر و مخرب باشد.  كودكان، نسبت به سرگرمي بسيار وابسته بارآمده اند. "ييل " روانشناس كودكان خاطر نشان مي كند كه: كانون خانواده نياز به ظرافت و انعطاف دارد. تابستان، فرصت خوبي است براي  والدين، تا با فرزندان خود ارتباط برقرار كنند. تابستان  فرصتي است دو جانبه براي كودك و خانواده كه در كنار هم  رشد كردن را تجربه كنند. " براي نيل به اين واقعيت، معلمان روانشناس به چند راهبرد كلي اشاره دارند كه والدين، از هم اكنون، مي توانند با بكارگيري آن اصول، تابستان خوبي را آغاز نمايند:  فرزندان را متفكر بار آوريد بعد از 30 سال مطالعه، يك روانشناس دانشگاه ميسوري  كلمبيا دريافت كه صرف نظر از نژاد و جنس افراد، در طول  يك تابستان عادي بچه ها به طور متوسط، اطلاعات سال قبل  را يك ماهه فراموش مي كنند. همچنين استيفن از دانشگاه  كرنل مي گويد: به نظر مي رسد كه بچه ها به طور متوسط،  حدودا" يك درجه از ضريب هوشي خود را از دست مي دهند.  مطمئنا" اين كمبودها و خلاها دائمي نيستند. اما شواهد نشان مي دهند كه تابستان خالي از انگيزش، موجب كندذهني  مي شود. اين مساله، مخصوصا" در محاسبات رياضي و هجي  كلمات، حادتر است و بيش از يك چهارم افراد يك كلاس را دربرمي گيرد.  " كوپر" توضيح مي دهد: مقايسه بچه هايي كه در تابستان  فعاليت چنداني نداشته اند نسبت به افرادي كه فعاليت هاي  سازنده داشته اند، نشان مي دهد كه افراد غيرفعال، پس از بازگشت به مدرسه، در يك وضعيت بحراني قرار مي گيرند.  آنان در مقايسه با ديگران در فراگيري مطالب، آنچنان كه  بايد و شايد توفيقي ندارند.  در غياب معلمان رياضي، والدين نبايد به عنوان جايگزين  نقش آنها را بازي ] كنند نبايد شبيه معلمان رياضي خشك  برخورد [كنند بلكه بايد راههاي مختلفي براي فعال نگه  داشتن افكار جوان بيابند و زمينه مشاركت تمامي اهالي  خانه را فراهم آورند.  يك مدير مدرسه تاكيد مي كند:  تابستان، زمان مناسبي است براي كودكان، تا مهارتهايي را كه در كلاس كسب كرده اند، در راههاي جديد به كار برند.  مقايسه قيمت ها در مغازه خواربارفروشي، قدرت حسابگري  بچه ها را افزايش مي دهد.  اندازه گيري و ساخت يك خانه بالاي درخت يا طراحي يك  اسباببازي ساده، زمينه آموزش هندسه را فراهم مي سازد.  سفر با اتومبيل، فرصتي براي مطالعه نقشه ها و آموختن  جغرافي است.  بيشتر كتابخانه ها يك "برنامه مطالعاتي آزاد تابستاني " براي بچه ها ترتيب مي دهند. نكته مهم اين است كه والدين  بايد درصدد تهيه يك برنامه از قبل تعيين شده باشند. پيش  از پايان سال تحصيلي، نزد معلم فرزندتان برويد. به دنبال  يك برنامه مطالعاتي مشاوره اي يا راههاي ديگري كه براي  مقابله با ناكامي ها تعبيه شده، باشيد. از نزديك با برنامه هاي تابستاني فرهنگسراهاي محلي، باغ وحش ها،  موزه ها و كتابخانه هايي كه ممكن است حس يادگيري در كودك  را تحريك نمايند، آشنا شويد گاهي اوقات بايد با يك تكان  كوچك كودكان را در مسير صحيح قرار دهيد.  يك پدر، پسر 7 ساله اش فيليپ را تشويق كرد كه در" طرح  تابستاني كتابخانه اي "كه در باشگاه محله شان ترتيب داده  شده بود، شركت نمايد. هركدام از بچه ها گزارشي از يك  كتاب تهيه مي كردند. در پايان تابستان كه جوائز روشني به  قرعه گذاشته مي شدند، او يك بليت بخت آزمايي دريافت كرد.  جايزه او را دست خطي از قهرمان هاكي همراه با امضاي او تشكيل مي داد، ضمنا" يكي از گزارش هاي او در يك روزنامه  داخلي به چاپ رسيد.  او خاطر نشان مي كند: فيليپ با اينكه هنگام نوشتن  گزارش ها نالان و گريان بود اما در نهايت، از تلاش خويش  راضي و به خاطر پيشرفت و به ثمر نشستن استعداد خود،  خوشحال به نظر مي رسيد.  به اعتقاد يك روانشناس والدين بايد برنامه ريزي و خط دهي  خود را با ميزان درك كودك و متناسب با علايق و توانايي هاي او تنظيم نمايند.  همچنين مي گويد: روش اتخاذشده از سوي شما بايد به  گونه اي باشد كه فرزندان احساس كنند به شخصيت آنان  احترام گذارده، توانها و استعدادهاي آنها را باور داريد.  بنابراين اگر پيام آموزشي شما صرفا" جنبه جبر داشته باشد،  يا به عنوان عملي تلقي شود كه تنها تامين كننده  خواسته هاي شما والدين باشد، كودك به طغيان و سركشي  متوسل مي شود.  در برنامه ريزي ها، نيازها و توانايي هاي افراد را در نظر بگيريد يك پدر و چهار دختر او مشاهده كردند كه در زمان تشكيل  اردوهاي تابستاني، تمرينات شنا، پيانو و بيسبال، وادار نمودن بچه ها به انجام تكاليفي كه از حد توان آنها خارج  است، اشتباه بسيار بزرگي است.  كارشناسان مي گويند: گاهي اوقات كودكان، ناخواسته وقت  خود را آنچنان به امور مهم اختصاص مي دهند كه از برنامه ريزي براي اوقات فراغت و كارهاي حاشيه اي عاجز مي مانند و اين مهمترين مشكلي است كه كودكان با آن  مواجه اند. به اعتقاد يك پروفسور ارتباطات اين فراغت،  زماني براي كودكان حاصل مي شود كه علائق خود را گسترش  داده، به كشف راه حل بپردازند.  خواه اين تلاش در قالب كشف يك بازي جديد يا شركت در يك  فعاليت فوق برنامه صورت گيرد.  وي معتقد است: والدين بايد خيال خود را راحت كنند كه هيچ  معجزه اي رخ نمي دهد مگر اينكه كودكان، اندكي با مغز خود كلنجار روند و از قوه ابتكارشان استفاده نمايند.  افزون بر اين، اگر والدين، هنگام برنامه ريزي، نيازها و استعدادهاي فرزند خود را لحاظ نكنند، هيچگونه شانسي براي  " رشد فكري "و پرورش "عقل جمعي "در كودكان وجود ندارد.  يكي از پايه گذاران دانشگاه رياضي در ميامي يك روز صبح  هنگامي كه به طور اتفاقي سه فرزند 3 ساله، 4 ساله و 4 ماهه خود را در ساحل محلي در يك زيردريايي مجهز به مجاري  تنفسي قرار داده بود، مطلبي را كشف مي كند.  وي توضيح مي دهد: من قادر نبودم براي اين 3 نفر كه  كاملا" وضعيتي متفاوت از يكديگر داشتند، برنامه ريزي كنم.  براي اين كار مي بايستي شرائط مطلوب جوي، حضور دوستان و سلامتي فرزند 4 ماهه ام را نيز در نظر مي گرفتم.  از آن زمان تا به حال، بيش از 6 ماه مي گذرد اما بچه ها هنوز از سفر به سرزمين كوسه ماهي ها و مسخرگي آن ياد مي كنند با اينكه آن سفر، يك روز بيشتر طول نكشيد، اما خاطره تلخ آن براي هميشه در ذهن آنها باقي مانده است.  در تفريحات، خانواده را مقدم بداريد صرف شام دسته جمعي، بازي "گرگم به هوا" يا حتي نيم ساعت  هواخوري، مي تواند به ايجاد ارتباطات دائمي افراد خانواده با يكديگر كمك نمايد. اين تمرينات، تضميني است  براي موفقيت در اموري كه بعدها در دوران سراسر هيجان  تحصيل، بر عهده كودكان گذاشته مي شود. به گفته "مادن "، فراهم نمودن يك چنين فضايي از سوي والدين براي كودكان،  روشي عقلائي جهت تشويق هرچه بيشتر كودكان به ارتباط مي باشد.  سال قبل در يك مطالعه غيررسمي، يك استاد ارتباطات و ديگر محققين، نحوه گذراندن اوقات فراغت و ارتباط آن با موفقيت  دانش آموزان 5 تا 12 ساله را بررسي مي نمودند. آنها به  اين نكته پي بردند كه: افراد موفق، قبلا" علاقه بيشتري  به بازي، فعاليت هاي خودجوش، انجام امور روزمره خانوادگي  و حضور در تفريحات خانوادگي نشان داده اند. در حالي كه  افراد ناموفق، بيشتر وقت خود را به تماشاي برنامه هاي  تلويزيون و بازيهاي ويديوئي و بخش اندكي از آن را به  تفريحات و امور روزمره خانوادگي اختصاص داده اند.  ظاهرا" كودكان، از هزينه اردوهاي تابستاني و بازيهاي  كامپيوتري، اطلاع چنداني ندارند. يك زن و شوهر براي  پيشرفت 3 فرزند 5 ساله، 7 ساله و 9 ساله "خود، سالها با محدوديت هاي مالي دست و پنجه نرم كرده اند. اردوهاي  تابستاني، بسيار پرهزينه بودند و اگر" پدر" به عنوان  مديرمالي، ساعت بيشتري را به كار اختصاص مي داد، ديگر فرصتي براي رسيدگي و همراهي با خانواده نمي يافت.  " مادر" جهت ارتباط بچه ها و خانواده ها با يكديگر، يك  راه حل ساده پيشنهاد مي كند.  وي مي گويد: من بچه ها را ملزم به خواب بعدازظهر مي كنم  كه شب را بتوانيم تا ديروقت دور هم باشيم. او خاطر نشان  مي كند: از وقتي كه بزرگترين فرزندم متوجه مشكل مالي ما شده است، با بردباري بيشتري پاي صحبت هاي پدرش مي نشيند و ضمنا" با خود من نيز راحت تر مراوده مي كند.  حس مسئوليت پذيري در كودك را تقويت نماييد غالبا" زماني كه والدين در حال تنظيم برنامه هاي  تابستاني هستند، كانونهاي مختلف نيز مشغول ثبت نام و برنامه ريزي دائمي براي پيشرفت كودكان هستند به اعتقاد كارشناسان، تفريحات و سرگرمي ها، تمام وقت بچه ها را گرفته، مانع از اين مي شود كه كودكان به عنوان افرادي  مسئوليت پذير و دلسوز در خانواده يا جامعه ظاهر شوند.  به گفته معلمان، كودكان موفق، آموخته اند كه بخشي از وقت  خود را به مساعدت و همياري ديگران اختصاص دهند. مثلا"  ياري رساندن به همسايگان سالخورده در كوتاه كردن چمن ها يا كمك به خانواده در تهيه غذا(در هفته يكي دو شب)از اين قبيل كارهاست.  والدين، اغلب با ملامت كودكان، موجب وخيم تر شدن اوضاع  مي شوند. در بسياري از موارد، علاوه بر اينكه كودكان  مورد سرزنش و اعتراض قرار گرفته اند، تنبيه نيز شده اند.  گاهي اوقات، بچه ها مرتكب اشتباه مي شوند لذا والدين  بايد خودرا براي رويارويي با آن آماده سازند.  تابستان گذشته، "ماري "، مسئوليت نگهداري و آماده سازي  باغچه سبزي را به دو دختر 8 ساله و 10 ساله خود واگذار نمود. آنها بار اول، بذر سبزيجات را به اندازه كافي زير خاك نكردند لذا باران، آنها را شست و برد. وي توضيح  مي دهد: به جاي عصبانيت و دعوا كردن آنها، به گونه اي  برخورد نمودم كه آنها از اين اشتباه به عنوان يك تجربه  بهره برداري كنند و ضمن كاشت مجدد مقداري بذر،  آموخته هاي خود را در اين راه به كار برند.  همچنين،" باب" داوطلبانه، متعهد شده بود كه بخشي از تابستان را به جمع آوري غذا براي نيازمندان اختصاص دهد.  او دربه در به دنبال جمع آوري غذا براي نيازمندان بود.  يك روانشناس مي گويد: تعهد و مسئوليت، به بچه ها عزت نفس  و احترام مي بخشد و باعث مي شود كه نوجوان، احساس بلوغ و كمال نمايد.  پس علي رغم اينكه در تابستان، مشكل عمده بسياري از والدين، چگونه سر كردن با بچه مدرسه اي هاست، اما آنها مي توانند با اندكي مساعدت و آمادگي، به خوبي از تابستان  براي تربيت نيروي انساني و پيشرفت كودكان استفاده كنند.  نويسنده: سوزان چازين  مترجم: محمدحسن مصلي نژاد 
