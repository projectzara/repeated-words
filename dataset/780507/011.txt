 گروه علمي فرهنگي: وزارت آموزش و پرورش زمان و نحوه ثبت  نام دانش آموزان را براي شركت در دوره پيش دانشگاهي سال  تحصيلي 7877 اعلام كرد.  به گزارش روابط عمومي وزارت آموزش و پرورش،  كليه فارغ التحصيلان دوره متوسطه نظام جديد كه واجد شرايط ورود به دوره پيش دانشگاهي در هريك از رشته هاي  نظري باشند، مي توانند از تاريخ 16 مردادتا 25 شهريور 78 براي ثبت نام به مراكز پيش دانشگاهي مراجعه كنند.  بر اساس مصوبه هيات وزيران، در هر منطقه آموزش و پرورش،  دانش آموزان هر رشته و هر جنس، تا سقف 60 درصد به ترتيب اولويت" معدل "، پذيرش خواهندشد.  دانش آموزاني كه معدل آنان در امتحانات كتبي دوره نهايي  بالاتر از 14باشد، بدون رعايت سقف 60درصد، پذيرش خواهند شد شركت كنندگان در امتحانات مهرماه هم مي توانند حداكثر تا تاريخ 20 مهرماه براي ثبت نام به مراكز پيش دانشگاهي  مراجعه كنند.  براي آن دسته از دانش آموزان شاخه فني و حرفه اي كه  امتحانات نهايي سال سوم ندارند، همانند دانش آموزان شاخه  كاردانش، معدل كل دوره سه ساله براي پذير ش در مراكز پيش دانشگاهي روزانه و رشته هنر ملاك عمل خواهد بود.  دانش آموزاني كه سن آنان تا پايان شهريورماه 21 سال  تمام باشد، بارعايت ساير شرايط و ضوابط مي توانند، در دوره پيش دانشگاهي روزانه ثبت نام كنند و افرادي كه  مشمول اين شرط سني نمي شوند، با رعايت ساير مقررات مجاز خواهند بود در مراكز پيش دانشگاهي بزرگسالان و يا به  شيوه داوطلب آزاد ادامه تحصيل بدهند.  روي پيشخوان كتاب فروشي ها گورگاه(قصه، رمان، داستان) ع. ص. /خياط انتشارات /هيرمند چاپ /اول، 1377 2000 /نسخه  448 /صفحه 1500 تومان.  كتاب هم در نام و نوع و هم در شكل ارائه در فضايي  شگفت انگيز و غير واقعي سير مي كند. اما گاه در فضاي  شگفت و ناآشنا حركتي، واژه اي يا نامي آشنا مي شود و ذهن  را به حركت وامي دارد. ماجراي نخست، ماجراي خاتوني چنان  دل انگيز، اساطيري و زيباست كه چشم همه مردان را خيره  ساخته، اما در پاسخ به همه خواهش ها مي گويد" كاش خواجه  بودي". و طالبان او به همه لطايف الحيل متوسل مي شوند تا خواجه شوند و...  راز موفقيت در كسب و كار آزاد نوشته: مايكل /اي گربر ترجمه: حسن اسلمي /اراني انتشارات  /آوازه چاپ /اول، 1378 256 صفحه، /وزيري 5000 /نسخه 1200 تومان اين كتاب مسائلي را كه براي آغاز كردن يك كسب و كار موفق  لازم است، مطرح مي كند.  راز كارگشايي، الگوي يك شبكه زنجيره اي، دگرگوني در توسعه كسب و كار، برنامه ريزي توسعه كسب و كار و... از جمله عناوين اين كتاب است.  گريز از تاريخ  مهدي /گلجان انتشارات /رها چاپ اول، سه هزار /نسخه 48 صفحه، /رقعي 85 تومان.  گريز از تاريخ، نگرشي اجمالي بر تاريخ و شروع بدون تجربه  آدمي است. علم، قدرت، نياز و تجربه هاي تاريخي،  معرفت آموزي پيامبران، پيامبران بشري و اديان الهي، گريز از تاريخ و توهم ديروز يا تاريخ امروز، عناوين بخشهايي  از اين كتاب است.  خونين شهر تا خرمشهر محمد / دروديان ناشر: مركز مطالعات و تحقيقات جنگ سپاه  پاسداران انقلاب /اسلامي چاپ /چهارم، 1377 3000 / نسخه  200 صفحه، /رقعي 600 تومان.  تلاش براي آزاد سازي مناطق اشغالي، از اولين ماه تجاوز عراق آغاز شد، اما به دليل اتخاذ شيوه كلاسيك صرف،  موفقيتي در پي نداشت، تا اينكه با عزل بني صدر از فرماندهي كل قوا، تدابير و ابتكارهاي انقلابي شكوفا شد و طي چند عمليات گسترده بازپس گيري زمينهاي اشغال شده  خوزستان، آغاز شد.  اين نكات مباحث اصلي كتاب حاضر را تشكيل مي دهد.  ساعت گرگ و ميش  محمدرضا /پورجعفري انتشارات فكر /روز چاپ /اول، 1378 2200 /نسخه 128 صفحه، /رقعي 700 تومان.  ساعت گرگ و ميش داستان بلندي است كه در پي آگاهي و روشنايي است. فراز و فرود زندگي را مي كاود و صداهاي  بيرون از روز مرگي را مي شنود. انسان مي خواهد سرانجام،  دست كم به خود آگاهي دست يابد. اما در مهلكه مي افتد،  نگاه و تركيببندي تازه اي را مي آفريند تا از كهنگي  بگريزد. شايد به پاسخي - فقط براي خود- دست يابد.  يوگا و قلب شما ك. ك. ديني، ام. ال. گاروت، سولي /پاورلي ترجمه: ميرمجيد خلخالي /زاويه انتشارات /روزبهان چاپ /اول، 1378 3000 /نسخه 240 صفحه، /وزيري 1100 تومان.  زندگي كسالت آور و پردردسر شهري، تاواني است كه  شهرنشينان امروزي مي پردازند. و سلامت عمومي و بهداشت  رواني انسان امروزي، از تنشهاي گوناگون شديدا" در آزار است.  نويسندگان اين كتاب، به روش گام به گام نشان مي دهند كه  مي توان از يوگا براي مبارزه با تنشهاي يك زندگي  شتابآلود استفاده كرد و به آرامش جسمي و روحي رسيد. يك  فصل مجزا از اين كتاب كه به يوگا و قلب اختصاص داده شده  است، در استفاده از هنر باستاني يوگا براي مبارزه با بيماريهاي كرونري قلب، كه بزرگترين عامل مرگ و مير در عصر حاضر به شمار مي آيد، باب جديدي را مي گشايد.  بازتاب اسطوره بودا در ايران و اسلام     ماريو /پوزو ترجمه: فيروزه /اسفندياري نشر /علم چاپ اول،  / 1378 3300 /نسخه 582 /صفحه 2250 تومان.  همزماني با برخي رويدادها دليل اقبال خوبي است كه به  بعضي كتابها مي شود. مرگ ماريو پوزو خالق "پدر خوانده " ها، همان فيلم هايي كه ميليونها نفر را در سراسر جهان  مجذوب كرده بود، در ايران هم همزمان شد با انتشار كتاب آخرين پدرخوانده، در چنين شرايطي كارگرداني خوب،  بازيگران درجه يك جهاني و دهها نكته حاشيه اي دست به دست  هم مي دهند تا كتابي پرفروش شود. از همين رو" آخرين  پدرخوانده" پرفروش ترين كتاب سال از نظر نيويورك تايمز شده است. اين عنواني است كه روي جلد به نحو ديگري آمده  است و هيچ توضيحي هم براي آن نوشته نشده است:  " پرفروش ترين كتاب دهه هشتاد". البته براي ناشر ايراني  بهتر است كه مفاهيم و محدوده اين جملات تبليغي را در توضيحي روشن كند. از اينها كه بگذريم اين اثر هم مانند ساير آثار پوزو با ريتم خاص خود از همان ابتدا خواننده  را با خود همراه مي كند، تا به كجا، اما، چندان روشن  نيست.  اخبار كوتاه فرهنگي - آموزشي  * طرح تربيت مدرس سياسي در وزارت آموزش و پرورش: طرح  تربيت مدرس سياسي در دو مرحله در وزارت آموزش و پرورش به  اجرا درآمده است كه در مرحله نخست اين طرح 250 كارشناس  سياسي جذب اين وزارتخانه شده و در سال تحصيلي 7877 در 12 استان كشور مشغول به كار شدند.  مرحله دوم اين طرح در سال تحصيلي 7978 اجرا مي شود و 600 كارشناس سياسي از ميان 12 هزار داوطلب پس از موفقيت  در آزمون كتبي و مصاحبه در 17 استان كشور مشغول به كار خواهند شد.  * المپياد علمي دانشجويان: چهارمين المپياد علمي  دانشجويان سراسر كشور با حضور 132 دانشجوي برگزيده از ميان 55 هزار دانشجو، يكشنبه در بندر شرفخانه در استان  آذربايجان شرقي به كار خود پايان داد نتايج اين المپياد شهريور امسال اعلام مي شود برگزيدگان رشته هاي فيزيك،  شيمي و رياضي پس از پايان اين رقابت ها به المپيادهاي  جهاني راه پيدا مي كنند.  * كتاب جهانگردي ويژه ايران در آلمان: نخستين كتاب جامع  جهانگردي ويژه ايران توسط يك شركت انتشاراتي ژاپن و به  زبان ژاپني در 300 صفحه تمام رنگي در 20 هزار نسخه منتشر شد.  * برنامه دانشگاهها براي سال امام خميني(ره): شوراي  هماهنگي سياست ها و برنامه ريزي فرهنگي، متشكل از وزراي  فرهنگ و آموزش عالي، بهداشت، رئيس نهاد نمايندگي  ولي فقيه در دانشگاهها و رئيس جهاد دانشگاهي براي  برنامه ريزي و هماهنگي هرچه بهتر در امور مربوط به  برگزاري سال امام خميني(ره)در دانشگاهها تشكيل جلسه داد.  * برنامه هاي وزارت فرهنگ و آموزش عالي براي كسوف 20 مرداد: وزارت فرهنگ و آموزش عالي اعلام كرد كه اقدامات  متنوعي را در مورد كسوف 20 مرداد انجام داده است. تشكيل  سمينارهاي تخصصي، برگزاري دوره هاي آموزش نجوم براي  اقشار مختلف، تشكيل ستاد ملي كسوف و تعيين پايگاههاي  مناسب براي رصد كسوف از جمله اين اقدامات است.  * مصوبات شوراي عالي برنامه ريزي: شوراي عالي برنامه  ريزي در آخرين جلسه خود 23 برنامه آموزشي و پژوهشي را در مقاطع كارداني، كارشناسي و كارشناسي ارشد مورد بررسي و تصويب قرار داد.  * اثر چغازنبيل مرمت شد: اثر جهاني چغازنبيل در استان  خوزستان كه در معرض خطر آسيب جدي قرار داشت مورد مرمت  اضطراري قرار گرفت. اين مجموعه 3 هزار سال قدمت دارد.  * انتصاب در دانشگاه زابل: دكتر حبيبالله دهمرده به سمت  سرپرست دانشگاه جديدالتاسيس زابل منصوب شد. وي قبلا" 9 سال رئيس دانشگاه سيستان و بلوچستان بود.  * فراخوان معرفي پايان نامه هاي برتر دانشجويي: جهاد دانشگاهي فراخوان پنجمين دوره معرفي پايان نامه هاي برتر دانشجويي را منتشر كرد. براساس خبر ديگري از جهاد دانشگاهي مهلت شركت در ششمين دوره كتاب سال دانشجويي  تمديد شد.  گروه علمي فرهنگي 
