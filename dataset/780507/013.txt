 گروه اقتصادي: نخستين نمايشگاه بين المللي جهانگردي از اول تا پنجم بهمن ماه 78 مطابق با 21 لغايت 25 ژانويه  2000 در جزيره كيش برگزار مي شود.  به گزارش روابط عمومي و بين الملل سازمان منطقه آزاد كيش  در اين نمايشگاه كه با هدف توسعه گردشگري و تحقق صادرات  غيرنفتي كشور و با شعار گفتگوي تمدنها آغاز به كار مي كند، بيش از يكهزار نفر از دست اندركاران صنعت  جهانگردي و توريسم جهان حضور خواهند داشت و براي هماهنگي  با مراكز جهانگردي دنيا تاكنون 26 كشور از جمله كشورهاي  ايتاليا، برونئي، بحرين، انگلستان، دانمارك، هنگ كنگ،  بلژيك و عربستان سعودي و تعداد زيادي از آژانسهاي معتبر بين المللي همكاري نزديكي را با سازمان منطقه آزاد كيش و گروه برگزار كننده آغاز كرده اند.  بر مبناي اين گزارش همزمان با برگزاري اين نمايشگاه  همايش تبيين راهكارهاي توسعه و رونق ورود جهانگرد به  جمهوري اسلامي ايران و بويژه منطقه آزاد كيش با حضور متخصصان امر گردشگري برگزار مي شود. جشنواره موسيقي  كشورهاي شركت كننده از فعاليت هاي جنبي اين نمايشگاه است. 
