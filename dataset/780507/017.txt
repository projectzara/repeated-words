 نكا- خبرگزاري جمهوري اسلامي: وزير جهاد سازندگي گفت:  كليه ماشين آلات از قبيل لجن كش، موتور پمپ و... شركت  خدمات پشتيباني جهاد كشور براي پاكسازي گل و لاي از منازل آسيب ديده به مازندران ارسال مي شود.  " محمدسعيدي كيا" ديروز افزود: همچنين به ادارات جهاد سازندگي استانهاي همجوار ابلاغ شده كه امكانات خود را در اختيار آسيبديدگان قراردهند. به گفته وي ماشين آلات  خدمات پشتيباني جهاد كشوربعد از پاكسازي در اين استان  باقي خواهند ماند.  وي با عميق خواندن فاجعه سيل در نكا افزود: اولين كار در هرحادثه غيرمترقبه اي برطرف كردن شرايط بحراني  مي باشد.  " سعيدي كيا" اظهار داشت: بعد از عادي سازي وضعيت شهر و مردم بايدتخريبها را پاكسازي و براي اين كار بايد تمام  نيازمنديهاي اساسي در اختيار آسيبديدگان قرار گيرد.  وي به نقش جهادسازندگي در كمك رساني به آسيب ديدگان  روستايي اشاره كرد و گفت: درروستاها نيز جهادكار برقراري  جاده هاي مواصلاتي و احداث پل، شبكه آب و برق را به عهده  خواهد گرفت و يك بسيج همگاني جهادي براي انجام اين  كارهااعلام شده است. وزير جهاد افزود: براي تعمير سردهنه هاي كشاورزي، جهادسازندگي استان مازندران امكانات  خود را دراختياركشاورزان قرار خواهد داد. 
