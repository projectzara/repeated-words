 گروه اقتصادي: حجم اعتبارات اختصاص يافته براي تكميل  پايانه هاي بهره برداري شده و در حال احداث در بودجه  سال جاري سازمان حمل و نقل و پايانه هاي كشور 50 ميليارد ريال است. مهندس مهدي نيكدار عضو هيات عامل و معاون فني و امور زيربنايي سازمان حمل و نقل و پايانه ها افزود: براي  ساخت 23 پايانه بار كه در مراحل مختلف بهره برداري و تكميل قرار دارند تاكنون بالغ بر 260 ميليارد ريال هزينه  شده است مهندس نيكدار با اشاره به اين مسئله كه 5 پايانه در شهرهاي شيراز، قزوين، كرمان، كرمانشاه و مشهد در سال هاي 71 و 1370 باتوجه به نياز شديد شهرهاي ياد شده به صورت موقت احداث شده كه در كنار آنها پايانه هاي  اصلي احداث شده و يا در حال احداث است افزود: هزينه ساخت  هر پايانه بسته به سطح زيرساخت و محوطه متفاوت است اما به طور متوسط اگر مبالغ هزينه شده را به تعداد پايانه هاي اصلي و موقت تقسيم كنيم به رقمي حدود يك  ميليارد تومان براي هر پايانه دست مي يابيم.  عضو هيات عامل سازمان حمل و نقل و پايانه هاي كشور گفت:  در سال جاري همانند سال گذشته اين سازمان تنها در زمينه  تكميل پايانه هاي در دست ساخت اقدام خواهد كرد و طبق  برنامه ريزي هاي انجام شده در صورت تحقق درآمدهاي  پيش بيني شده پايانه هاي تهران، كرمان، كرمانشاه، قزوين،  زاهدان و احتمالا" قم به مرحله بهره برداري خواهند رسيد.  نيكدار افزود: ارزيابي هاي ما حاكي از آن است كه تعداد 30 پايانه در حال بهره برداري و يا در حال ساخت جوابگوي  فعاليت هاي حمل و نقلي كشور خواهد بود بنابراين ساخت  پايانه جديد از دستور كار اين سازمان خارج شده است و چنانچه به دلايلي ساخت پايانه در منطقه اي داراي توجيهات  لازم باشد، احداث پايانه از سوي بخش خصوصي در قالب اخذ موافقت اصولي يا مشاركت با حمايت اين سازمان امكان پذير خواهد بود كه در اين زمينه ضوابط و دستورالعمل هاي لازم  نيز تهيه شده است. 
