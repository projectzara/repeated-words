 مسكو- خبرگزاري جمهوري اسلامي: نيكلاي اكسيوننكو معاون  اول نخست وزير روسيه اعلام كرد كه مسكو و تهران درحال  بررسي امضاي موافقت نامه هاي همكاري به ارزش حدود 8ميليارد دلار مي باشند.  اكسيوننكو روز چهارشنبه در مسكو به دنبال ديدار اسحاق  جهانگيري وزيرمعادن و فلزات جمهوري اسلامي ايران با وي  در يك مصاحبه مطبوعاتي اين مطلبرا اعلام كرد. معاون اول  نخست وزير روسيه همچنين خواستار گسترش كار كميسيون  مشترك همكاري هاي دو كشور شد. وي گفت: اجلاس اين كميسيون  به منظور افزايش همكاري هاي اقتصادي وتجاري بايد هرچه  زود تر تشكيل شود. به گفته اكسيوننكو ايران مناقصه  امروزي كردن كارخانه ذوبآهن اصفهان را اعلام كرده است و شركت هاي روسي تياژپروم اكسپورت، زاروبژ چرمت، گيپروميز و گيپروكوكس علاقمندي خود را به شركت دراين مناقصه اعلام  كرده اند وي اضافه كرد: چند شركت ديگر روسيه نيز آمادگي خود را براي مشاركت در يك سرمايه گذاري  بين المللي در صنايع معدني ايران اعلام كرده اند. وي  گفت: نشست بين المللي براي بحث در مورد اين  سرمايه گذاري اوايل پاييز درتهران تشكيل مي شود و نمايندگان شركت هاي روسي زاروبژ گيولوگياو تياژپروم  اكسپورت درآن حضور خواهند داشت. 
