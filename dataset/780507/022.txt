 گروه اقتصادي: ديروز در بازار سهام تهران افزون بر 700 هزار سهام به ارزش بيش از يك ميليارد ريال داد و ستد شد.  شاخص كل قيمت سهام 60/2 واحد افزايش يافت و به 27/1724 واحد رسيد.  تغييرقيمت  آخرين قيمت  تعدادسهام معامله شده  نام شركت  150 2850 1500 درين كاشان  50-  7850 8647 كالسيمين  9 7670 2700 كاشي الوند 77 3890 10897 سيمان تهران  955 4000 5500 سيمان خزر 5 8605 1822 ايرانيت  215 4519 602 پشم شيشه ايران  1 1828 420 كشت و صنعت چين چين  2 1852 2000 توليدي مهرام  274 5756 3567 صنعتي بهشهر 40 6340 6700 لبنيات پاك  3 9599 1910 قند نيشابور 149 4199 2800 قندشيروان، قوچان و بجنورد 30 4500 3000 قند قزوين  70 9070 3323 پارس مينو 13 8864 2018 ساسان  8 6880 1081 كارتن ايران  6 6506 1000 پتروشيمي فارابي  3 7003 1940 دارويي رازك  29 5779 3689 الياف  38 3092 9000 ابزار مهدي  450-  1500 1641 پارس متال  165 4795 23678 صنعتي آما 174-  3306 28900 سرماآفرين  80 1695 22173 آبسال  50 5050 5910 صنعتي خاور 7-  1129 24918 سرمايه گذاري پتروشيمي  18-  2182 51580 سرمايه گذاري رنا قيمت طلا و ارزگروه اقتصادي: ديروز در بازار تهران قيمت فروش سكه طلا و ارز به شرح زير بود: يك بهار آزادي 56 هزار و 500 تومان، نيم بهار آزادي 30 هزار و 500 تومان، ربع بهار آزادي 16 هزار و 500 تومان، يك گرم طلاي 18 عيار پنج هزار و 750 تومان. در بازار غيررسمي ارز هر دلار آمريكا حدود 914 تومان عرضه شد و واريزنامه هاي صادراتي با 5 ريال افزايش  به ازاي هر دلار 4965 ريال در بورس تهران دادوستد شد.  ديدگاه ضرورت مقاوم سازي مسكن روستايي  ايران در مسير كمربند زلزله خيزي آلپ - هيماليا قرار دارد900 درصد از مجموع 150 هزار زلزله و پس لرزه هايي  كه در مناطق زلزله خيز جهان روي مي دهد در اين ناحيه  اتفاق مي افتد. بنا بر اين طبيعي است كه نام كشور ما در فهرست ده كشور زلزله خيز جهان قرار گيرد. دو منطقه البرز و زاگرس كه به دليل وجود شرايط مساعد زيستي،  پرجمعيت ترين مناطق كشور هستند، زلزله خيزترين مناطق  ايران نيز به شمار مي روند. با توجه به شرايط زلزله خيزي  سرزمين ما، ده ها هزار كشته و زخمي و ميلياردها ريال  زيان مالي، حاصل زلزله هايي است كه هرچند گاه يك بار در گوشه و كنار كشورمان رخ مي دهد. شش درصد تلفات ناشي از زلزله هاي جهان، متعلق به كشور ماست. به گفته يكي از كارشناسان زلزله، اين زلزله نيست كه مي كشد، ساختمانها مي كشند. واقعيت اين است كه 99 درصد مرگ و ميرهاي زلزله  ناشي از ويران شدن ساختمانهايي است كه مردم از آنها به  عنوان محل زندگي استفاده مي كنند.  ديگر حوادث طبيعي از جمله سيل از ديگر عوامل تهديدكننده  زندگي روستائيان است و در چنين مخاطراتي راه حل ساخت و ساز مقاوم ساختمان ها، ايجاد چتر حفاظتي مناسب در مقابل  حوادث طبيعي و مقاوم سازي سازه ها كه از تخريب خانه هاي  روستايي پيشگيري مي كند است امروزه در جوامعي كه فرهنگ  ساخت و ساز و فرهنگ مقاوم سازي نضج گرفته و عموم افراد جامعه به خصوص افراد غيرمتخصص و مردم عادي از آگاهي نسبي  در اين زمينه برخوردارند، ميزان ضايعات جاني و مالي ناشي  از حوادث به مراتب كمتر از ساير جوامع است.  با توجه به شكل گيري شوراهاي روستايي در شرايط نوين  طبيعي كشور نقش اين نهادها در برنامه ريزي در اين زمينه  از اهميت ويژه اي برخوردار است. در بررسي موشكافانه  وضعيت روستاهاي ايران از جنبه ساخت و ساز مسكن، با مسائل  خاصي برخورد مي كنيم. از يك سو خانه هاي روستايي و ضمائم  آن ها تحت تاثير عوامل فيزيكي و انساني از نظر شكل، تيپ  مصالح به كار رفته و نقش آنها، از ناحيه اي به ناحيه  ديگر داراي ويژگي هاي متفاوتي است. سهم بزرگي از مصالح  ساختماني خانه هاي روستايي به خشت و گل و سنگ منحصر مي شود و در حدود 80 درصد كل آنها با اين مصالح ساخته  شده اند. اين بدان معناست كه اصول ايمن سازي ساختمانها در روستاها از استاندارد ساختمان سازي در مناطق  زلزله خيز فاصله دارد. عدم رعايت نكات و اصول فني در طراحي، اجرا، نظارت و در بسياري از موارد استفاده از مصالح نامرغوب و نامناسب را مي توان از دلايل اصلي خسارت  شديد ساختمانها هنگام وقوع زلزله در روستاها دانست.  با توجه به يكي از اساسي ترين نيازهاي بشر كه همانا نياز به مسكن مناسب مي باشد شناخت و تبيين وضعيت مسكن روستايي  و مقايسه آن با شاخص ها و استانداردهاي موردقبول نقش  بسزائي در برنامه ريزيهاي اقتصادي - اجتماعي دارد و بهبود شرايط خانواده هاي روستايي در مناطق روستايي علاوه  بر تامين نيازمندي آنان ياريگر برنامه ريزان در امور توسعه اقتصادي است. باتوجه به محور بودن كشاورزي در توسعه اقتصادي كشور، ثبات وضعيت زندگي كشاورزان و در معنائي وسيع تر، روستائيان و توجه به برآوردن نيازهاي  آنان، تضمين كننده توسعه كشاورزي است. در فرهنگ دهخدا توسعه به معني فراخي و وسعت آمده است.  با عنايت به مفهومي كه از توسعه بيان شد مي توان چنين  اظهار داشت كه منظور از توسعه روستايي، بهبود زندگي  اقتصادي- اجتماعي گروهي خاص از مردم(روستائيان)است و هدف اصلي آن بايد توانا كردن توده هاي جمعيت روستايي  باشد كه اكنون نمي توانند با تلاش خود نيازهاي اساسي  زندگي انساني را برآورده سازند و اهداف تعيين شده در توسعه روستايي بايد معطوف به تلاش كلي و همه جانبه بوده  و برانگيزنده فعاليت فعلي روستائيان همراه با بهره برداري از منابع محلي و توزيع عادلانه تر منابع  ناشي از توسعه باشد.  بانك جهاني، توسعه روستايي را راهبردي مي داند كه براي  بهبود زندگي اقتصادي و اجتماعي گروه خاصي از مردم خصوصا"  روستائيان فقير طراحي شده است. اين فرآيند شامل بسط منافع در ميان فقيرترين اقشاري است كه در مناطق روستايي  در پي كسب معاش هستند و شامل كليه اقشار روستايي و بخصوص  كشاورزان خرده پا، خوش نشينان و كشاورزان بي زمين است.  در حقيقت مردم روستايي هستند كه از فقر و نابرابري رنج  مي برند و اصولا" بهبود زندگي آنها بايد هدف اصلي  برنامه هاي توسعه قرار گيرد.  بدون توسعه روستايي و كشاورزي، رشد صنعتي يا موفق نخواهد بود و يا در صورت توفيق، دير يا زود دچار عدم تعادلهاي  شديد داخلي در اقتصاد خواهد شد كه مشكلات فقر گسترده و عدم تعادل اقتصادي، نابرابري و بيكاري، قطعي خواهد گشت.  ولي آيا به راستي به روستاها و مردم ساكن در آن به عنوان  اصلي ترين سرمايه هاي اقتصادي نگريسته شده و در توزيع  امكانات و تحقق اهداف تعيين شده در برنامه هاي توسعه،  شكاف بين شهر و روستا را كاهش داده ايم.  بنا به تعريف مايكل تودارو، روستا همان جايي است كه  اكثريت عظيمي از فقيرترين مردم كشورهاي جهان سوم در آنجا زندگي مي كنند و بيشتر به كشاورزي معيشتي اشتغال دارند.  مساله آنها ادامه بقاست اين افراد داراي مسكن نامناسبي  هستند و از تغذيه كافي برخوردار نمي باشند. نگاهي به  روستاها و روستائيان يادآور توجه بيشتر به آنها مي باشد.  گروه هاي فقير روستايي عبارتند از كشاورزان خرده پا،  كشاورزان بي زمين، عشاير كوچنده، قبايل كوچك، ماهيگيران  كوچك و خانواده هايي كه تحت سرپرستي زنان قرار دارند.  توجه به وضعيت زندگي اين اقشار و تلاش براي بهبود شرايط زندگي آنان بايد در اولويت برنامه هاي توسعه قرار گيرد.  بديهي است با عنايت كافي به مسائل توسعه روستاها، يكي از معضلات اجتماعي به نام مهاجرت نيز برطرف خواهد شد.  به طور كلي مهاجرت، آسيب اجتماعي بزرگي است كه به صورتي  گسترده و فزاينده، دامنگير كشورهاي در حال توسعه است.  مهاجرت، جز در يكي دو شكل استثنائي و كمياب، همواره  زيانهاي اقتصادي و فرهنگي بيش از محاسبه به بار مي آورد.  با توجه به كليات توسعه روستايي كه به بخشي از آنها در سطور فوق اشاره شد، چنانچه شرايط ساخت و ساز مسكن  روستايي را به عنوان يكي از شاخص هاي رفاه مردم روستاها در نظر آوريم متوجه نكات و ويژگيهايي در ساختمان سازي  روستاهاي ايران خواهيم شد. با وجود تشابهات مسكن روستايي  و شهري شاهد تفاوتهايي مي باشيم. ويژگي متمايزكننده مسكن  روستايي از مسكن شهري، استفاده از آن به عنوان محلي براي  كسب و كار و امرار معاش اعضاي خانواده مي باشد. لذا با توجه به شرايط زندگي روستائيان، سرمايه گذاري در امر توسعه مسكن روستايي امري مهم و اساسي به شمار مي رود كه  نقش شوراهاي روستايي در اين زمينه از اهميت بسيار بالايي  برخوردار است.  صونا مجيدزاده 
