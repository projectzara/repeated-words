   گروه ورزشي: "خوزه لوئيس چيلاورت "دروازه بان جنجالي تيم  ملي فوتبال پاراگوئه پس از رقابت هاي جام جهاني سال 2002 از اين رشته ورزشي كناره گيري خواهد كرد.  چيلاورت كه در جام جهاني 1998 فرانسه به عنوان بهترين  دروازه بان برگزيده شد در تيم ولز سارسفيلد آرژانتين  بازي مي كند.  " سوكر" به ديناموكيف مي رود " داور سوكر" مهاجم تيم ملي فوتبال كرواسي قصد پيوستن به  تيم ديناموكيف اوكراين را دارد.  سخنگوي باشگاه ديناموكيف گفت: سوكر با لوبانوفسكي مربي  تيم مذاكرات مفصلي انجام داده اما هنوز رسما" قرارداد امضاء نكرده است.  سوكر كه در جام جهاني فرانسه عنوان بهترين گلزن را به  خود اختصاص داد توسط جان توشاك از رئال مادريد اخراج شد.  گاسكوين بازمي گردد " كوين كيگان "مربي تيم ملي فوتبال انگليس اعلام كرد، در صورتي كه پل گاسكوين از نظر بدني آماده باشد به اردوي  تيم ملي دعوت خواهد شد.  كيگان در اين رابطه گفت: گاسكوين مي تواند با يك حركت  جريان بازي را تغيير دهد و اگر در دو هفته اول فصل،  آمادگي خود را به اثبات برساند او را به تيم ملي دعوت  خواهم كرد.  " بيلسا" مي ماند رئيس فدراسيون فوتبال آرژانتين اعلام كرد، "مارسلو بيلسا"  مربي تيم ملي فوتبال اين كشور از كار بركنار نخواهد شد.  " جوليو گروندونا" گفت: بيلسا پيش از آغاز رقابتهاي جام  ملتهاي آمريكا با مطبوعات دشمني ورزيد و حقايق را از آنها پنهان كرد اما وي را از كار بركنار نخواهيم كرد.  وي در ادامه گفت: گابريل باتيستوتا، فرناندو ردوندو،  خوان ورون، كلوديو لوپز و ماتياس آلميدا كه در اين جام  حضور نداشتند مجددا" به تيم ملي بازخواهند گشت.  " گروندونا" با اشاره به غيبت مارادونا گفت: برزيل پس از كناره گيري" پله "، 24 سال با بحران مواجه شدو نبايد اجازه دهيم چنين حادثه اي براي ما رخ دهد.  دندي از ليورپول رفت  " شين دندي "مهاجم آلماني تيم ليورپول انگليس به تيم  اشتوتگارت آلمان پيوست اين بازيكن 26 ساله كه در آفريقاي  جنوبي چشم به جهان گشوده با دريافت 6/1 ميليون دلار با اشتوتگارت قرارداد امضاء كرد.  دندي فصل پيش از كارلسروهه به ليورپول پيوست اما در اين  تيم نيمكت نشين شد.  آغاز رقابت هاي تنيس 350 هزار دلاري لوس آنجلس  اندري آغاسي و پت سامپراس دو تنيس باز برتر جهان در آغاز دورنخست مسابقه هاي بين المللي تنيس لوس آنجلس بر حريفان خود پيروز شدند.  آغاسي در مقابل يان ميشل گامبيل ديگر تنيس باز آمريكايي  در دو ست پياپي و باامتيازهاي مشابه 6 بر2 به برتري دست  يافت.  سامپراس نيز فيليپ كينگ تنيس باز ديگر آمريكايي را با نتيجه 2 برصفر و با امتيازهاي 6 بر يك و 6 بر 2 مغلوب كرد.  گويلام راو از فرانسه، گوران ايوانسويچ از كرواسي، ليتون  هويت از استراليا، وين فريرا از افريقاي جنوبي، اكسل  پرتزچ از آلمان، مگنوس لارسون از سوئد و اندرو ايلي از استراليا ديگر تنيس بازان پيروز دور اول بودند.  350 هزار دلار به تنيس بازان برتر اين مسابقه ها اهدا مي شود.  روسيه با 12 مدال در صدر قرار دارد تيم روسيه همچنان در صدر جدول رده بندي پخش مدال هاي  مسابقه هاي شنا و شيرجه قهرماني اروپا قرار دارد.  ششمين روز از اين رقابت ها روز سه شنبه در شهر استانبول -  تركيه برگزار شد و تيم روسيه با كسب 8 مدال طلا و 6 نقره همچنان در صدر جدول پخش مدال ها قراردارد.  تيم آلمان با كسب 5 مدال طلا، 5 نقره و 6 برنز در مكان  دوم ايستاده است و تيم هلند با كسب 2 طلا و يك برنز در رده سوم است. 
