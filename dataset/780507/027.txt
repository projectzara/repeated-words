 دولت اندونزي ديروز اعلام كرد، سازمان ملل متحد خواستار به تعويق انداختن همه پرسي در منطقه تيمورشرقي شده است.  به گزارش خبرگزاري رويتر از سنگاپور، علي العطاس وزير امور خارجه اندونزي در گفت و گو با اين خبرگزاري اظهار داشت، كوفي عنان دبيركل سازمان ملل متحد تاريخ برگزاري  اين همه پرسي را 8 شهريور ماه تعيين كرده است.  اين دومين بار است كه تاريخ برگزاري همه پرسي در تيمور شرقي به دليل شرايط امنيتي و تشديد ناآرامي ها به تعويق  مي افتد. اين همه پرسي كه ابتدا قرار بود 17 مرداد برگزار شود تا تاريخ 31مرداد به تعويق افتاده بود. دولت  اندونزي كه در سال 1975 منطقه تيمورشرقي را ضميمه خاك  خود كردسال گذشته اعلام كرد مردم اين منطقه مي توانند باشركت در يك همه پرسي درمورد استقلال كامل يا خود مختاري تحت حاكميت دولت اندونزي تصميم بگيرند.  العطاس گفت، كشور متبوعش آماده همكاري با سازمان ملل  متحد وپرتغال است به طوري كه اگر مردم تيمورشرقي استقلال  كامل را انتخاب كنندمسئولين محلي و پليس و نيروهاي  امنيتي اندونزي اين منطقه را ترك خواهندكرد. منطقه  تيمورشرقي پيش از آنكه به اشغال نيروهاي اندونزي درآيد مستعمره كشور پرتغال بود. 
