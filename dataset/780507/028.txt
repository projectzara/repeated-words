 ويليام كوهن وزير دفاع آمريكا ديروز اعلام كرد، جوزف  رالستون معاون رئيس ستاد مشترك ارتش آمريكا جانشين ژنرال  وسلي كلارك فرمانده عالي ناتو خواهد شد.  به گزارش خبرگزاري فرانسه، كنت بيكن سخنگوي پنتاگون با رد گزارش روزنامه واشنگتن پست مبني بر اينكه بركناري  كلارك به دليل اختلاف با وزارت دفاع آمريكا در مورد جنگ  كوزوو صورت مي گيرد گفت: پنتاگون از عملكرد كلارك كاملا"  راضي است و رالستون هم توانايي ها و شايستگي هاي كلارك  را دارد. وسلي كلارك فرماندهي عمليات 11 هفته اي ناتو در يوگسلاوي را به عهده داشت. كلارك 54 ساله كه از فرماندهان  جنگ ويتنام است در سال 1997 به عنوان فرمانده عالي ناتو در اروپا انتخاب شد و از آن زمان به دليل اتخاذ مواضع  تند عليه اسلوبودان ميلوسويچ رئيس جمهور يوگسلاوي، با مقامهاي پنتاگون اختلاف پيدا كرد.  در جريان حمله به يوگسلاوي كلارك خواستار افزايش تعداد جنگنده ها و موشكها شد اما پنتاگون با اين پيشنهاد مخالفت كرد. كوهن كه اكنون در ژاپن به سر مي برد طي يك  تماس تلفني از توكيو كلارك را در جريان تصميم خود مبني  بر بركناري وي قرار داد. كوهن به واشنگتن پست گفت در نظر دارد كلارك را به سمت عالي سفارت ارتقا دهد. 
