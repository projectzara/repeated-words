 " عبدالعزيز بوتفليقه "رئيس جمهوري الجزاير وضعيت داخلي  اين كشور رابسيار پيچيده خواند و گفت: الجزاير نيازمند دمكراسي، آزادي و توسعه است.  به گزارش خبرگزاري جمهوري اسلامي از مادريد، رئيس جمهوري  الجزاير همچنين برقراري صلح و آشتي در كشورش را كاري  دشوار دانست و افزود: تحقق اين هدف به تمايل سياسي و اشتياق اجتماعي نياز دارد. بوتفليقه ديروز در مصاحبه با روزنامه" ال پائيس "اسپانيا گفت: الجزاير دچار توفان  شده است و اكنون در حال فائق آمدن بر بحران است.  وي با معرفي كشورش به عنوان قلب مغرب عربي اظهارداشت:  الجزاير ازجايگاه كليدي در منطقه حاشيه جنوبي درياي  مديترانه برخوردار است و در امنيت اروپانقش مهمي را ايفا مي كند.  بوتفليقه اعلام پايان حالت فوق العاده در الجزايررا بستگي به فرارسيدن زمان مناسب دانست و درباره طرح آشتي  ملي گفت: قبل از اتخاذ هرگونه تصميمي تمامي مسائل  درچارچوب منافع ملي مورد بررسي قرار خواهد گرفت.  رئيس جمهوري الجزاير در اين مصاحبه درمورد وضعيت جبهه  نجات اسلامي وآزادي رهبران اين گروه يادآور شد: جبهه  نجات اسلامي در سال 1992بنابر حكم قضايي منحل شده است و وي نيز تابع تصميمات دستگاه قضايي است.  بوتفليقه با تاييد زنداني بودن "عباسي مدني "در منزل  مسكوني اش افزود: اميدوار است تا با اعطاي آزادي به  رهبران جبهه نجات اسلامي، آنان ازسياست فاصله بگيرند.  اين در حالي است كه به دنبال ديدار عبدالعزيز بوتفليقه  با ايهود باراك نخست وزير اسرائيل احزاب سياسي الجزاير درآستانه دودستگي قرار گرفته اند.  به گزارش خبرگزاري رويتر از الجزيره، رسانه هاي گروهي  الجزاير درمورد ديدار بوتفليقه با باراك درجريان تشييع  جنازه حسن دوم، سكوت اختيار كردند ولي اعلام داشتند كه  بيل كلينتون رئيس جمهوري آمريكا باارسال پيام  بي سابقه اي به بوتفليقه از وي خواسته است تا درروند صلح  خاورميانه نقش فعالتري ايفا كند.  " عبدالله جابالله "رهبر جنبش اسلامي "اصلاح ملي " بامحكوم كردن اينگونه ديدارها خواستار آن شد تاالجزاير هيچ گامي درراه عادي سازي روابط با اسرائيل قبل از احقاق  حقوق اعراب توسط تل آويو برندارد.  " لويزه حنون "رهبر حزب چپ گراي كارگران نيز گفت حزب وي  با برقراري روابط با اسرائيل تازمانيكه تل آويو قادر به  رسيدن به صلح عادلانه و دائمي باهمسايگان عرب خود نيست  مخالف است.  اين درحاليست كه احزاب طرفدار دولت وسياستمداران مخالف  اسلامگرايان ازاين گام استقبال كردند و گفتند: انزواي  هفت ساله الجزاير شكسته شده است. "رضا مالك "نخست وزير سابق الجزاير ورهبر حزب مخالف اتحاديه جمهوريخواه ملي  گفت الجزاير دربرداشتن اين گام تاخيركرده است و كشور بايد خود رابا نظم نوين جهاني سازگاري دهد. 
