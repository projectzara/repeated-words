 نيروهاي گروه طالبان سحرگاه ديروز از چند محور به مواضع  و استحكامات دولت اسلامي افغانستان در شمال اين كشوريورش  بردند اين تهاجم كه دولت افغانستان از هفته ها پيش  درباره احتمال وقوع آن هشدارهايي داده بود، كوشش هاي صلح  جويانه اخير را به خطر انداخته است و بيم آن مي رود كه دستاوردهاي اجلاس تاشكند به كلي نابود شود. طرفهاي  درگير درافغانستان هفته گذشته در تاشكند متعهد شدند براي  حل اختلافات خود به گفتگوها ادامه دهند و مانع جنگي شدن  اوضاع در اين كشور شوند تهاجم تازه طالبان دست كم سه علت  داخلي منطقه اي و بين المللي دارد كه تقريبا همه آنها خارج از اراده مردم افغانستان شكل گرفته است  ومسئوليت عواقب آن به عهده كساني است كه به وظايف خود عمل نكرده اند.  از نظر داخلي گروه طالبان در دو سال گذشته، نتوانست  اعتماد هيچيك از نيروهاي سياسي و اجتماعي افغانستان را جلب كند به همين علت ناگزير شد همچنان بااتكا به قدرت  نظامي حكومت كند. اين منش نامعقول طالبان راه رابراي رشد تضادها و تعارض ها هموار كرد و برايش راهي به جز جنگ  باقي نگذاشت علت منطقه اي ازسرگيري جنگ در افغانستان  مسئوليت ناشناسي بخشي از نظاميان و شبه نظاميان پاكستاني  است كه ظاهرا اقتدار دولت متبوع خود را نيز زير سئوال  برده اند و يا ايجاد پايگاههاي مرزي به تجهيز گروه  طالبان ادامه مي دهند. شبه نظاميان پاكستاني با تجهيز وهدايت هواداران غيرافغاني طالبان درمنطقه امكان و توان  جنگ افروزي اين گروه را افزايش داده اند.  علاوه بر علت هاي داخلي و منطقه اي، برخورد منفعلانه  نهادهاي بين المللي هم بر تصميم اخير طالبان تاثير گذاشته است. سال گذشته در چنين روزهايي تهاجم طالبان به  شمال افغانستان آغاز شد و اين گروه تا اشغال مزار شريف  هم پيش رفت اما نهادهاي سياسي و نظامي جهان خطر طالبان  راجدي نگرفتند. نخستين نتيجه بي توجهي مجامع جهاني به  جنگ افروزي سال گذشته طالبان تهاجم اين گروه به كنسولگري  جمهوري اسلامي ايران درمزار شريف و قتل عام ديپلماتها و خبرنگار ايراني بود كه موضوع پيگيري آن نيز تاكنون هيچ  پيشرفتي نداشته است.  اكنون نيز كه نيروهاي طالبان، از مزار شريف و كابل بيرون  آمده اند وبه سوي مرزهاي تاجيكستان و ازبكستان پيشروي  مي كنند اين خطر جدي وجوددارد كه مرزهاي اين كشورهاهم  ناآرام شود و جنگ افغانستان شكل منطقه اي بگيرد. بنابر اين براي جلوگيري از تكرار رخدادهاي تلخ سال گذشته لازم  است كشورهاي منطقه، ناظران مذاكرات صلح تاشكند و نهادهاي جهاني يك صدا جنگ را محكوم كنند و به اقدام هايي  عملي براي مهار ماجراجويي و نظاميگري گروه طالبان دست  يازند.  گروه تحقيق و تفسير خبر صدا و سيما 
