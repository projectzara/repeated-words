 " ايهود باراك "نخست وزير اسرائيل و" ياسر عرفات "رئيس  حكومت خودگردان فلسطين در گذرگاه ارز توافق كردند ظرف  مدت دو هفته تغييرات مفاد توافقنامه زمين در مقابل امنيت  واي ريور را بررسي كنند.  به گزارش خبرگزاري فرانسه، باراك كه پس از نشستي با عرفات در يك كنفرانس مطبوعاتي شركت كرده بود، اظهار داشت:  عرفات ظرف مدت دو هفته به درخواست اسرائيل بر تغيير بعضي بخش هاي توافقنامه واي ريورپاسخ خواهد داد. عرفات  نيز ضمن توافق در مورد درخواست دو هفته اي باراك، بار ديگرتكرار كرد كه مقام هاي حكومت خودگردان خواهان اجراي  كامل توافقنامه واي ريور هستند. در اين توافقنامه بر ضرورت خروج بيشتر نيروهاي اسرائيل از كرانه باختري تاكيد شده است.  از سوي ديگر، "ديويد لوي "وزير خارجه اسرائيل ديدار " عبدالعزيز بوتفليقه "رئيس جمهوري الجزاير و" ايهود باراك" نخست وزير اسرائيل را كه در رباط در جريان مراسم  خاكسپاري شاه حسن دوم صورت گرفت، بسيار مهم توصيف كرد.  به گزارش خبرگزاري فرانسه از الجزيره، لوي در گفتگو با روزنامه الجزايري "نوول ريپوبليك "كه ديروز منتشر شد،  اظهار داشت: اين ديدار غيرمترقبه در شرايط مناسبي صورت  گرفت يعني مراسم خاكسپاري مردي بزرگ و دوستي مشترك و پايه گذار صلح و آشتي كه شاه حسن دوم ناميده مي شد. وي  افزود: اين گفتگوي اوليه و كوتاه، براي اسرائيل مفهومي  بسيار بااهميت دارد و نشان دهنده گسترش راه به رسميت  شناختن و پذيرش اسرائيل در جهان عرب است. وي افزود: گرم  شدن روابط الجزاير و اسرائيل كه مي تواند سبب هماهنگي  دائم و همكاري فني دوجانبه و همچنين چندجانبه شود،  كاملا" مي تواند درجهت روند صلح اسرائيل و اعراب قابل  استفاده باشد. 
