 " نيجيروان بارزاني "مقام شماره 2 حزب دمكرات كردستان  عراق گفت: كردها با هرگونه طرح آمريكايي براي سرنگوني  صدام حسين رئيس جمهوري عراق مخالفند. به گزارش خبرگزاري  فرانسه، نيجيروان بارزاني در مصاحبه اي كه در شماره  ديروز نشريه عرب زبان الزمان چاپ لندن منتشر شد، اعلام  كرد: ما از ابتدا موضعمان را روشن كرده ايم. ما با اين  قانون آمريكايي مخالفيم و آن را به منزله مقابله با همه  مخالفان حكومت عراق مي دانيم. كنگره آمريكا در اكتبر گذشته قانوني را به منظور مسلح كردن گروههاي مخالف حكومت  عراق در داخل اين كشور براي كمك به سرنگوني دولت عراق  تصويب كرد. وي گفت: آمريكايي ها گفته اند دوربين ويدئويي،  دستگاه دورنگار و فتوكپي در اختيار مخالفان حكومت عراق  قرار خواهند داد. چنين رفتاري با كساني كه داراي يك  آرمان هستند، كاملا توهين آميز است. بارزاني گفت: كردها براي اقدام نظامي بر ضد حكومت عراق پايگاه در اختيار مخالفان قرار نخواهند داد زيرا نگران حفظ منافع مردم  هستند. 
