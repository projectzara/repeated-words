 آيا صنعتي شدن بدون آلودگي ممكن نيست؟    برخي كارشناسان محيط زيست مي گويند: آلودگي ناشي از افزايش واحدهاي توليدي و صنعتي، محيط زيست شهرستان  ساوجبلاغ را تهديد مي كند.  به عقيده آنان، راه اندازي اين واحدها براي توسعه  اقتصادي كشور ضروري است، اما ايجاد اين مراكز نبايد موجب تخريب اراضي كشاورزي و آلودگي هواشود.  جعفررباني كارشناس محيط زيست ساوجبلاغ گفت: به كارنگرفتن  شيوه هاي اصولي در ساخت و راه اندازي مراكز توليدي و صنعتي از مهمترين عوامل آلاينده هوادر ساوجبلاغ است.  وي افزود: تا چند سال گذشته محيط زيست اين شهرستان با طبيعتي زيبا ودلنشين از هرگونه تخريب و آلودگي درامان  بود، اما اخيرا" ساخت وسازهاي بي رويه صنعتي زنگ خطر آلودگي منطقه را به صدا درآورده است.  اين كارشناس اظهارداشت: درساوجبلاغ محل مناسبي براي دفع  زباله ها مشخص نشده و شهرداري هاي هشتگرد و نظرآباد نيز زباله هاي شهري را در دشت ها ومناطق مختلف اين شهرستان  تخليه مي كند.  محسن شيروندي يك كارشناس ديگر محيط زيست گفت: بيشتر واحدهاي توليدي شن و ماسه در ساوجبلاغ از عوامل مهم  آلودگي هواي اين شهرستان هستند.  وي افزود: مردم اين شهرستان با رشد و توسعه صنعتي مخالف  نيستند، امابراي حفظ محيط زيست و طراوت منطقه بايد استانداردهاي جهاني درنظر گرفته شود.  ليلا كيان دانشجوي رشته منابع طبيعي گفت: ساوجبلاغ به  دليل برخورداري از طبيعت سرسبزو زيبا، گردشگاه عمومي براي  شهروندان غرب استان تهران است.  وي افزود: اين شهرستان داراي چراگاه هاي مناسب براي  دامپروري است وحفظ منابع طبيعي منطقه از اهميت زيادي  برخوردار است.  به گفته اين دانشجو، ساخت و راه اندازي واحدهاي توليدي و صنعتي در اين شهرستان بايد مطابق با اصول زيست محيطي  باشد.  احمد ميرنجاتي يكي ازشهروندان ساوجبلاغي گفت: طرح آموزش  حفاظت از محيط زيست بايد همگاني شود تااز آلودگي و تخريب منابع سرسبز منطقه جلوگيري به عمل آيد.  وي افزود: در بخش نظرآباد بيش از يك هزارو 500 واحد توليدي صنعتي كوچك و بزرگ فعاليت دارند كه به دليل عدم  برخورداري از سيستم هاي مناسب صافي دود، هواي منطقه را آلوده كرده اند.  سرپرست اداره حفاظت محيط زيست ساوجبلاغ دراين باره گفت:  ساخت وسازهاي بي رويه صنعتي در اين شهرستان از عوامل مهم  آلودگي هواي منطقه هستند.  يعقوب مريدزاده افزود: هم اكنون محيط زيست اين شهرستان  در معرض خطر جدي آلودگي قرار گرفته است.  وي گفت: شهرداري هاي اين شهرستان بايد با احداث  مكان هاي مناسب براي دفن زباله ها از تخليه پسابها و فاضلابها در دشت ها و اراضي منطقه جلوگيري كنند.  مريدزاده اظهارداشت: به منظور جلوگيري از آلودگي هوا بزودي با صاحبان واحدهاي توليدي آلاينده و مراكزآلوده كننده محيط زيست برخورد قانوني صورت خواهد گرفت.  سرپرست اداره حفاظت محيط زيست ساوجبلاغ اضافه كرد:  تاكنون به تعدادزيادي از واحدهاي آلوده كننده محيط زيست  در ساوجبلاغ اخطار داده شده است.  وي از مسئولان استان تهران خواست براي جلوگيري از آلودگي محيط زيست شهرستان ساوجبلاغ اعتبارات لازم را در اختيار اين شهرستان قرار دهند. 
