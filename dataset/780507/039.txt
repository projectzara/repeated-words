 حساب بانكي "صلح سبز"(گرين پيس)يك گروه بين المللي  حامي محيط زيست، در پي اعتراضهاي اخير آن گروه نسبت به  انتقال اورانيوم مسدود شد.  بانك" آ. بي. ان امرو" در آمستردام به گرين پيس اطلاع داد كه حسابهاي بانكي اين گروه مسدود شده است.  اين اقدام در پي شكايت شركت "سوختهاي هسته اي بريتانيا"  درمورد ممانعت اعضاي اين گروه از حركت كشتي حامي  اورانيوم صورت گرفته است.  روزنامه گاردين چاپ لندن روزپنجشنبه در گزارش خود نوشت:  دادگاه آمستردام ادعاي خسارت شركت سوخت هاي هسته اي  بريتانيا را به مبلغ بيش از 90 هزار پوند به اجرا گذاشته  است.  گروه بين المللي گرين پيس در طي روزهاي اخير در اعتراض  به انتقال دريايي مقداري اورانيوم از انگليس و فرانسه به  ژاپن تلاش نموده تا مانع از حركت اين كشتيها شود. اين  اوارنيوم براي استفاده در راكتورهاي هسته اي در ژاپن به  اين كشورمنتقل مي شود و" گرين پيس "اعلام كرده است  محموله اورانيوم قابل استفاده در مصارف نظامي و تهديدكننده اي جدي براي محيط زيست بشر است.  " برونو ربل "مدير عامل گرين پيس در فرانسه گفت: اين حكم  دادگاه فعاليتهاي گروهش را در افشاي ماهيت خطرناك و كثيف  صنايع اورانيوم از بين نخواهد برد.  به نوشته گاردين وي مسدود كردن حساب بانكي اين گروه را نوعي تروريسم مالي خواند.  ربل افزود: اين بي عدالتي است كه به جاي اينكه انگليس،  فرانسه و ژاپن مورد حمله قرار گيرند به "گرين پيس " اعتراض شود.  " جان پرسكات "معاون نخست وزير انگليس با صدور حكمي  بي سابقه در تاريخ دريانوردي اين كشور در روز سه شنبه از گرين پيس خواست تا قايقهاي خود رااز آبهاي انگليس خارج  سازد.  درهمين حال شركت سوختهاي هسته اي بريتانيا در بيانيه اي  تصريح كرد: اين شركت قصد ندارد" گرين پيس "را ورشكست  نمايد و يا فعاليتهاي قانوني آن رامحدود نمايد. 
