 رودخانه ايلو در استان هينان چين كه سالها به عنوان  رودخانه آلوده درميان مردم اين منطقه مشهور شده بود اينك  درپي اجراي سياستهاي جلوگيري از گسترش آلودگي كه ازسوي  دولت ومقامات محلي اعمال شده است مي رود تا به رودخانه اي عاري از آلايندهاي خطرناك تبديل شود.  بنابه اين گزارش رودخانه ايلو كه دراثر تخليه پسابهاي  صنعتي وفاضلابكارخانجات استان هينان به صورت يك رودخانه  آلوده درآمده بود دراثرسياستهاي دولت چين حيات خود را بازيافته است و بار ديگر ماهي و ساير آبزيان در آن رويت  شده اند.  اين گزارش حاكيست سه سال پيش تخليه پساب صنعتي يك  كارخانه كاغذسازي ويك كارخانه شيميايي در رودخانه ايلو موجب نارضايتي ساكنان اين منطقه و آلوده شدن بيش از حد اين رودخانه شده بود كه دراثر آن كليه ماهيان اين  رودخانه تلف شدند ومحصولات كشاورزي درحاشيه آن نابود شدند.  دراين رابطه دولت ومقامات محلي كنترل شديدي را در زمينه  عدم تخليه آلاينده ها توسط چهل كارخانه آغاز كردند و دو سال بعد اين كارخانجات به استانداردهاي بين المللي براي  تخليه پسابهاي صنعتي رسيدند وميزان تخليه پسابهاي صنعتي  در رودخانه ايلو 92 درصد كاهش يافت و در نتيجه اين اقدام  اينك اين رودخانه شاهد زندگي ميگو وماهي وسايرآبزيان  درماههاي اخيراست. 
