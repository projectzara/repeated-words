   گروه شهري: مهندس الويري، ديروز به هنگام بازديد از طرح هاي زيباسازي شهر تهران، تاكيد كرد بايد جايگاهي  قانونمند براي طراحي شهري در زنجيره تصميم گيري ها يافت.  شهردار تهران با اظهار اين مطلب كه طرح جامع و تفصيلي  تهران توسط گروهي متشكل از مسئولين و كارشناسان شهرداري  تهران و وزارت مسكن و شهرسازي در حال تهيه است، لحاظ كردن نقطه نظرات كارشناسان و دست اندركاران مقوله طراحي  شهري را الزامي خواند.  وي با تاكيد بر حفاظت و بهره برداري از آثار ملي، فرهنگي  و محيط زيست طبيعي شهر تهران، افزود: تهران با توجه به  اينكه، مدخل ورودي كشور به شمار مي آيد و آثار ارزشمندي  در اين شهر وجود دارد، بايد به يكي از شهرهاي زيبا و توريستي تبديل شود.  شهردار تهران گفت: صنعت گردشگري در دهه دوم هزاره سوم  ميلادي، پررونق ترين صنعت خواهد بود، و با توجه به اين  نكته كه ايران به عنوان يك كشور تاريخي با ريشه هاي  مذهبي، فرهنگي و تمدن ديرينه به شمار مي رود بايد در صنعت گردشگري جايگاه بين المللي ويژه اي داشته باشد.  وي افزود: آينده اقتصادي كشور، توسعه و تامين منابع ارزي  و حضور ايران در عرصه هاي بين المللي به صنعت گردشگري،  صادرات غيرنفتي و حمل و نقل بين المللي بستگي دارد.  مهندس الويري با تاكيد بر حفظ، بازآفريني و مرمت آثار باستاني شهرهاي تاريخي كشور به منظور جذب جهانگرد گفت:  با صرف بودجه هاي هنگفت نيز نمي توان يك شهر تاريخي نظير ري و اصفهان بنا كرد كه از قدمت و آثار ارزشمندي  برخوردار باشد، لذا براي حفظ آثار كنوني در شهرهاي كشور بايد تلاش و توجه لازم به عمل آيد.  وي افزود: زيباسازي شهرها تنها با احداث ساختمان هاي  بلندمرتبه و بزرگراهها محقق نمي شود، بلكه تحقق اين هدف  با هويت بخشيدن به شهرها به صورت قانونمند، امكان پذير و ميسور است.  شهردار تهران همچنين بر ضرورت حفظ مراكز تفريحي و فراغتي  طبيعي در كنار اماكني نظير بوستان ها در شهر تهران به  منظور حفظ بافت شهري تاكيد كرد.  به گزارش خبرنگار ما در جريان اين مراسم، مهندس محمد حقاني- معاون خدمات شهري شهرداري تهران گفت: طراحي شهري  به عنوان محور برنامه ريزي شهري نقش انكارناپذيري در پويايي شهر دارد. بر همين اساس طراحي نظام مند فضاي سبز و محيط زيست طبيعي مكمل محيط زيست و تفريح گاههاي مصنوعي  خواهد بود.  وي با اظهار اين مطلب كه مقوله قانونمند كردن طراحي شهري  مورد تاكيد شهردار تهران است، افزود: اين مقوله در فعاليت هاي آتي يكي از محورهاي عمده در دستور كار حوزه  معاونت خدمات شهري شهرداري تهران خواهد بود.  مهندس سام فروتني - مشاور اجرايي معاونت خدمات شهري  شهرداري تهران درباره طراحي شهري گفت: طراحي شهري، در حقيقت فصل مشترك بين طرح هاي شهرسازي و امور معماري است  كه متاسفانه به علت توسعه بي رويه تهران در سال هاي  گذشته، متولي خاصي نداشته و همين مسئله سبب شده بود تا تهراني بي هويت داشته باشيم. حال با تاكيد دقيق شهردار تهران و براي حفظ بافت سنتي شهر و جلوگيري از هجوم  مدرنيزم، ضروري است كه جايگاه قانوني آن مشخص شود.  گفتني است در جريان اين بازديد، مهندس حشمت الله فرهنگ -  مديرعامل سازمان زيباسازي شهرداري تهران نيز با ارائه  گزارشي گفت: تاكنون 8 طرح بزرگ و 88 طرح متوسط در تهران  توسط اين سازمان اجرا شده و يا در حال اجراست. 
