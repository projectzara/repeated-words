 رياست محترم جمهوري در جريان سخنراني خود در شهر باستاني  و زيباي همدان، از مشاهير اين شهر سخن به ميان آورد، اما نام عارف شوريده حال "عين القضاه همداني "كه به "جرم " گستاخي انديشه در عنفوان جواني شمع آجين شد، به خاطر رئيس جمهوري محترم نيامد و به فراموشي سپرده شد. عجيب اين كه به رغم شهرت بسيار عين القضاه و حتي نامگذاري  ميداني به اسم او در همدان، تنها اثر از مقبره آن عارف  نامي ايران، تكه سنگ كوچكي در گوشه يكي از خيابانهاي  همدان است كه كمتر كسي نيز از آن خبر دارد.  حال كه جناب آقاي خاتمي ميهمان همداني هاست، اميد است با همت و دستور ايشان، بنايي در شان عين القضاه بر آرامگاه  او ساخته شود تا هم اداي احترامي به مفاخر ملي كشورمان  باشد و هم به جاذبه هاي شهر توريستي همدان افزوده شود.  الف- ز 
