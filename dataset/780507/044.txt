 گزارش وضعيت هواي تهران در هفته گذشته  گروه شهري: به دنبال استقرار شرايط ناپايدار جوي و بارش  باران در روزهاي يكشنبه و دوشنبه گذشته، غلظت آلاينده  " ذرات معلق "در هواي تهران كاهش چشمگيري يافت و به  مقادير پائين تر از حد مجاز رسيد. به گزارش روابط عمومي  شركت كنترل كيفيت هوا همچنين آلاينده منواكسيد كربن كه  در روزهاي پنجشنبه و جمعه به علت افزايش تردد در سطح شهر به دو برابر حد مجاز رسيده بود، در اين دو روز از كاهش  نسبي برخوردار بود.  شايان ذكر است غلظت آلاينده فوق در دو روز اخير سير صعودي را از سر گرفته است. با توجه به كاهش ميانگين سرعت  باد، احتمال مي رود روند فوق ادامه يابد و خصوصا" در ساعات پرتردد در طول روز شاهد افزايش قابل ملاحظه  منواكسيد كربن باشيم با توجه به نمودار وضعيت آلودگي هوا در هفته گذشته ساير آلاينده ها در حد مجاز قرار دارند. 
