 گروه شهري: رئيس سازمان انتقال خون اعلام كرد: اين  سازمان امكانات نگهداري خون افرادسالم را براي زمان  بيماري آنان و انجام اعمال جراحي دارد.  دكترتقي خاني ديروز در آستانه فرارسيدن روز اهداي خون  (نهم مردادماه)در جمع خبرنگاران افزود: خون يك ماده  حياتي است كه همواره مورد نياز بيماران خاص وبيماراني  است كه درمراكز درماني تحت اعمال جراحي قرار مي گيرند.  وي افزود: اين ماده حياتي به لحاظ آنكه براي فرد گيرنده  آن، يك ماده خارجي نيز محسوب مي شود معمولا داراي عوارضي  است كه براي جلوگيري از اين عوارض، امكانات نگهداري خون  افراد سالم براي مدت طولاني(روش اتولوگ)درسازمان  انتقال خون جهت استفاده همين افراد در زمان بيماري و يا انجام اعمال جراحي، تدارك ديده شد.  رئيس سازمان انتقال خون گفت: افرادي كه برنامه عمل  جراحي را براي خود پيش بيني مي كنند، مي توانند يك هفته  ياده روز قبل از عمل جراحي و دروضعيت سلامت، خون خود را جهت استفاده خود در زمان عمل جراحي به پايگاه انتقال خون  تهران بسپارند و اين خون به عنوان امانت در اين پايگاه  بااستفاده از روشهاي كاملا پيشرفته نگهداري مي شود تا درصورت لزوم براي فرداهداءكننده مورد استفاده قرار گيرد.  وي ابراز اميدواري كرد با توسعه و گسترش امكانات سازمان  انتقال خون امكانات لازم براي تمامي افرادي كه متقاضي  نگهداري خون خود در اين سازمان و پايگاههاي انتقال خون  هستندفراهم شودتا در زمان نياز(تا10 سال)، فرداهداءكننده بتواند از خون خود استفاده كند.  دكتر تقي خاني در بخش ديگري از سخنانش به برگزاري اجلاس  مديران انتقال خون عضو سازمان بهداشت جهاني در منطقه  مديترانه شرقي اشاره كرد و گفت: اين اجلاس معمولا هر دو سال يكبار در يكي از كشورهاي عضو برگزار مي شود كه امسال  اين اجلاس بين المللي در تهران برگزار خواهد شد.  وي زمان برگزاري اين اجلاس را مهرماه ذكر كرد وافزود:  دراين اجلاس روشهاوامكانات لازم براي بالابردن كيفيت  ارائه خدمات دركشورهاي عضوسازمان بهداشت جهاني مورد بررسي قرار مي گيرد.  دكترتقي خاني به برنامه واردات و تامين  فاكتورهاي انعقادي براي نيازبيماران هموفيلي اشاره كرد و گفت: امسال تصميم به واردات 40 ميليون واحدفاكتور هشت و 18 ميليون واحد فاكتور 9 براي رفع نياز بيماران اتخاذ شد كه خوشبختانه اين برنامه به خوبي پيش مي رود وتايك يا دوماه آينده هيچ كمبودي در سطح كشور از بابت تامين اين  داروها نخواهيم داشت.  وي افزود: وزارت بهداشت ودرمان مي تواند بابرنامه ريزي  دقيق مراكز درماني بيماران هموفيلي راگسترش داده وبايك  بررسي همه جانبه نيازمستمر اين بيماران را كاملا تامين  كند.  دعوت انجمن خيريه حمايت  از بيماران كبدي ايران، از مردم براي اهداي خون  از سوي ديگردر آستانه فرارسيدن روز اهداي خون(نهم  مردادماه)انجمن خيريه حمايت از بيماران كبدي ايران با انتشار اطلاعيه اي از مردم ايران دعوت كرد با اهداي خون  خود، بيماران نيازمند به خون را ياري دهند. در اين  اطلاعيه آمده است: از عموم مردم خير و نيكوكار كه همواره  با اهداي خون خود روح تازه اي در كالبد بيماران دميده و زندگي بسياري را نجات بخشيده اند دعوت مي كنيم كه كماكان  با اهداي خون خود در راه نجات بيماران سهيم باشند. در اين  اطلاعيه تاكيد شده است: اهداي خون مستلزم هيچگونه نگراني  نيست و اگر فرد خون دهنده دچار اختلال بيماري خوني باشد با آزمايش هايي كه سازمان انتقال خون ايران بطور رايگان  انجام مي دهد به وي اطلاع خواهند داد. اين اطلاعيه  مي افزايد: چنانچه كشور با كمبود فرآورده هاي خوني روبرو شود، بايد از خارج از كشور براي بيماران فرآورده هاي  خون تهيه شود كه اين كار، سلامتي بيماران را در معرض خطر قرار خواهد داد چرا كه كنترل سلامت خونهاي خارجي دشوار و پرهزينه است. 
