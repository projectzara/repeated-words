 گروه شهري: معاون رئيس جمهور و رئيس سازمان حفاظت محيط زيست اعلام كرد: طرح رعايت ضوابط استانداردهاي خروجي  خودروها از مهر ماه امسال لازم الاجرا خواهدبود. دكتر معصومه ابتكار ديروز در مصاحبه با خبرنگاران در اردبيل گفت: به منظور كاهش ميزان آلودگي هوا، طرح رعايت  ضوابط زيست محيطي در صنايع واستانداردهاي خروجي خودروها ارائه شده است 0 وي افزود: آلودگي هوادرشهرهاي بزرگ  نگران كننده است و براي جلوگيري از آلودگي هوا و محيطزيست اجراي اين طرح ضروري است.  وي گفت: در اين رابطه، ضوابط استاندارد خودروهاي داخلي و خارجي به سازندگان خودرو كشور و گمرك ابلاغ شده است.  وي افزود: همچنين بهره برداري بي رويه از پوشش گياهي،  جنگلها و روندفرسايش خاك محيط زيست را تهديد مي كند بطوريكه در 25 سال گذشته يك سوم از مساحت جنگلهاي كشور تخريب و يا وضعيت بحراني پيدا كرده است.  دكتر ابتكار گفت: براي جلوگيري از تخريب جنگلها، ده درصد از مساحت كنوني جنگلها مناطق حفاظت شده اعلام شده و يك  ميليون هكتار به جنگلهاي طبيعي حفاظتي اضافه خواهد شد. وي  استفاده بي رويه از سموم دفع آفات و كودهاي شيميايي در استانهاي مختلف را يكي از معضلات اساسي كشور در زمينه  حفظ محيط زيست ذكر كرد. وي همچنين گفت: لطماتي كه به  آبهاي زيرزميني وارد مي شود با توجه به خشكسالي در آينده  مي تواند به يك بحران عمده تبديل شود. 
