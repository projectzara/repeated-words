 گروه شهري: به تازگي شهرداري منطقه 3 تهران اقدام به  مسدود ساختن تمامي بريدگي ها و دوربرگردان هاي خيابان  آفريقا(جردن)كرده است. اين اقدام گلايه و انتقاد بسياري از ساكنان اين محله را در پي داشته است.  يكي از شهروندان ساكن خيابان ارمغان غربي در اين باره به  خبرنگار ما گفت: تا قبل از نصب ميله ها در تقاطع خيابان  آفريقا- كوچه ارمغان غربي، تردد اهالي اين محله به  سهولت انجام مي شد، اما از وقتي كه شهرداري به نصب ميله ها در تقاطع ياد شده اقدام كرد، نه تنها از بارترافيكي خيابان كاسته نشد، بلكه بر مشكلات آمد و شدها افزوده شده است.  ك. مقصودي يكي ديگر از ساكنين محله آفريقا مي گويد: با توجه به نوع تخصص ام كه كارشناس امور حمل و نقل  درون شهري هستم، به جرات مي گويم كه در مسدود كردن برخي  مكان هاي گردشي خودروها در اين خيابان، نظر كارشناسي  لحاظ نشده است. شايد شهرداري منطقه 3 براي نصب موانع در تقاطع ها توجيه داشته باشد، اما با توجه به نوع ترددها در اين خيابان، اقدام مذكور، اصولي نبوده است.  وي مي افزايد: با توجه به بافت محله آفريقا، عموما 3 نوع  سفر در اين محدوده انجام مي شود. دسته اي از ترددها به منظور مراجعه به اماكن عمومي نظير ادارات، نهادها و امور اداري صورت مي گيرد بخشي نيز توسط ساكنين محله  انجام مي شود و دسته سوم به عنوان تفريح. دسته سوم با استفاده از خودروهاي شخصي به تردد در اين خيابان و از باب تفريح مبادرت مي ورزند. به نظر من مورد سوم موجب شده  تا شهرداري منطقه 3 به نصب موانع در تقاطع هاي محلي  اقدام كند. اما شاهد هستيم كه اين كار هم موجب كاهش بار ترافيكي و از سويي سرعت آمد و شدها نشده است.  وي افزود، از سوي ديگر مي دانيم كه تمامي خيابانهاي  منتهي به باند جنوب به شمال خيابان اصلي آفريقا از خيابان آرش به بالا مسدود هستند. در چنين شرايطي بروز يك  حادثه ترافيكي در قسمت شمالي اين خيابان محله اي را با هزاران نفر ساكن به يك محدوده مسدود و بسته تبديل مي كند كه البته امكان هرگونه امدادرساني در اين شرايط به حداقل  رسيده و بعضا" ناممكن خواهد شد. قاعدتا" يك عارضه  ترافيكي كاملا" گريزناپذير مي بايست مسئولان را وادار به  اجراي چنين طرح خطرآفريني كند كه توجيه اعلام شده از سوي  شهرداري، هرگز اينچنين نيست.  وي همچنين اضافه كرد با اجراي اين طرح اكنون براي خروج  از خيابان آفريقا مي بايست دو برابر مسافت را طي كرده و با توجه به سربالايي بودن خيابان نزديك به سه برابر بنزين مصرف كرد!  خبرنگار ما براي شنيدن توجيهات شهرداري منطقه 3 در اين  باره با معاونت ترافيكي اين منطقه تماس گرفت كه وي از اعلام هرگونه توضيح مستدلي در اين باره خودداري كرد!  خبرنگار ما در گزارش خود مي افزايد شمار زيادي از ساكنان  خيابان آفريقا طوماري تهيه كرده و خواستار برچيدن موانع  ايجاد شده در تقاطع هاي محلي خيابان آفريقا شده اند.  تلفن به همشهري  دريغ از يك عذرخواهي !  در تاريخ يكشنبه 19 ارديبهشت ماه در روزنامه همشهري  اطلاعيه اي مبني بر دعوت به كوهنوردي عمومي براي ديدار از آبشار سنگان با هماهنگي فدراسيون كوهنوردي و فرمانداري تهران به چاپ رسيده و قرار بود تا پايان وقت  اداري چهارشنبه 22 ارديبهشت جهت ثبت نام به فرهنگسراي  انديشه مراجعه كنيم. روز پنج شنبه 23 ارديبهشت جهت آخرين  هماهنگي ها مسئول ثبت نام با كليه ثبت نام شدگان تماس  گرفتند و قرار جمعه صبح ساعت 45/5 دقيقه را يادآوري  نمودند.  جمعه صبح 24 ارديبهشت ماه همه در قرار حاضر شدند و جالب اينجا بود كه جماعتي از تمام نقاط تهران و حومه آمده  بودند و تنها غايبين فدراسيون بود و فرمانداري كه گويا در هماهنگي ناهماهنگ ماندند! و با وجود خلف وعده دريغ از يك عذرخواهي خشك و خالي !  شيرازي بوستاني كه در حال خشكيدن است  در خبرها آمده بود كه شهرداري منطقه يك در نظر دارد تعدادي بوستان در سطح منطقه يك احداث نمايد كه مستلزم  صرف هزينه هاي زيادي مي باشد. بدينوسيله به اطلاع  مي رساند اكنون كه شهرداري در حال احداث و اجراي چنين  برنامه هايي است فضاي سبز وسيعي تقريبا" به مساحت دو هكتار كه تماما" درخت كاج و تعدادي درخت گل و درختهاي  ديگر است در انتهاي اقدسيه، بلوار اوشان، شرق بيمارستان  505 ارتش، انتهاي خيابان جنت واقع شده است كه درختان آن  در حال از بين رفتن مي باشد در حالي كه وجود چنين پارك  جنگلي براي اهالي اين منطقه كه پارك ديگري ندارند بسيار ضروري و مفيد است و هميشه در ايام تعطيلات هفته و نوروز محل استراحت و تفريح مردم مي باشد. لذا خواهشمند است  شهرداري منطقه يك به اين پارك زيباي جنگلي كه در حال  نابودي است توجه لازم را مبذول دارند.  محمدباقر شاهي  اتوبوس براي مسير شهرك قدس - تجريش  اكثر ساكنان شهرك قدس، فرحزاد و شهرك هاي مجاور آن را اقشار دانشجويي، كارمندان، محصلين و كارگران تشكيل  مي دهند كه اين جمعيت ناگزير از استفاده از وسائط نقليه  عمومي، بخصوص اتوبوس هستند. متاسفانه تعداد اتوبوس هاي  مبدا تجريش در ميدان شهرك اندك است و جوابگوي انبوه  مسافران نيست. از مسئولان شركت واحد اتوبوسراني تقاضا مي شود براي مسير شهرك قدس - تجريش نيز يك خط اتوبوسراني  برقرار شود.  علي عزيزي  كارخانه ايران پويا راهنمايي كند!  در همشهري مورخ 11/3/78 صفحه 7 تحت عنوان "كيفيت را پشتوانه كالاهاي ساخت ايران كنيم "مطلبي چاپ شده بود كه  واقعيت ها را ارائه مي داد. در جهت تاييد تحليل روزنامه  يادآور مي شوم:  در تاريخ شهريور 74 از فروشگاه گلشني نرسيده به ميدان  قيام شهرستان اردبيل، يخچال با علامت ايران پويا خريداري  نمودم كه از فروردين سال 75 تاكنون موتور آن به هنگام  خاموش كردن، صداي انفجار مي دهد. به هر تعميركاري كه  مراجعه نمودم گفتند موتورهاي يخچال ايران پويا همين طور است. لطفا" از متخصصين ايران پويا تقاضا دارم مرا راهنمايي بفرمائيد.  رضا مهرگان نژاد هفت اقليم  نقش جاده كمربندي در كشتار ماهيان تالاب انزلي     درپي گزارش هايي مبني بر اينكه تعداد ببرهاي آسيائي  از 500 ببر تجاوز نمي كندتلاشهاي همه جانبه اي براي حفظ نسل ببر آسيائي از انقراض درجريان است. به گزارش واحد مركزي خبر خبرنگارشبكه بي بي سي طي گزارشي از بانكوك  مي گويد در شرق بانكوك مزرعه اي براي حفاظت و پرورش ببر آسيائي اختصاص يافته است. در اين منطقه 179 قلاده ببر نگاهداري مي شود با آنكه حيوانات هنگامي كه در اسارت  باشند كمتر زادوولد مي كنند اما به علت مراقبت هاي ويژه  در اين مزرعه توليد نسل ببرهاي آسيائي در اندك مدتي بطور قابل ملاحظه اي افزايش يافته است و اكنون به 200 قلاده  رسيده است گردانندگان اين مزرعه سعي دارند حتي نحوه  زندگي مسالمت آميز را به ببرها در حالي كه در كنارحيوانات ديگر هستند بياموزند.  پژواك درباره سيل اخير نكا جنگلها احياء شدند يا امحاء؟ اين روزها خبر غم انگيز وقوع سيل در مازندران و كشته و زخمي شدن چندين نفر از هموطنان عزيز همه مردم شريف ايران  را متاثر و غمگين ساخت. عمق فاجعه آنگاه روشن مي شود كه  رهبر معظم و دولت با توجه ويژه به مسئله خواستار رسيدگي  هر چه سريعتر به فاجعه به منظور كمك به بازماندگان و رفع  مشكلات مردم مصيبت ديده شدند.  اما نكته اي كه توجه همگان را جلب كرد اين بود كه در پيام هيچكدام از مسئولين به ريشه يابي مسئله اشاره نشده  بود، حتي در پيام مسئولين محيط زيست نيز حداكثر به از بين رفتن جنگلها بعنوان مهمترين عامل اشاره شده بود اما نكته مهم در اين جاست چه كسي يا كساني جنگلهاي شمال را به ورطه نابودي كشانده اند؟ از تبليغات و برنامه هاي ترويجي كه توسط سازمان محترم  محيط زيست و صداوسيما ترتيب داده شده مي توان نتيجه گرفت  كه روستائيان حاشيه نشين جنگل يا دام هاي آنها در اين  مسئله مهمترين نقش را دارند.  اما پاسخ اين است كه سياست هاي غيراصولي و بدور از نظرات  كارشناسي مهمترين نقش را در نابودي جنگلهاي شمال خصوصا"  در دو دهه اخير ايفا كرده است. تمام استادان بنده در بخش  اداره و نگهداري جنگل بر اين مسئله وقوف دارند كه در رابطه با استراتژي مديريت جنگل مهمترين نكته بهره برداري  صحيح و اصولي است كه مي بايست در امر بريدن جنگلها، زمان  و مكان بريدن جنگل مورد توجه ويژه قرار گيرد. اما دوستان،  در كدام يك از بهره برداري هاي شما اين نكات رعايت شده  است؟ آيا پيمانكاران جنگل خواربويي از مسائل زيست محيطي و كارشناسي جنگل برده اند؟ در هنگام قطع بي رويه(پاك تراشي)توسط پيمانكاران،  كارشناسان جنگل چه نقشي ايفاء مي كنند؟ در تمامي تابلوهايي كه در منطقه بعنوان طرح هاي جنگلداري  نصب شده كلمه "احياء" جنگل به چشم مي خورد اما آيا به  راستي اثري هم از احياء ديده مي شود؟ پاك تراشي جنگل ها و واگذاري بخشهاي وسيعي از جنگلها به  پيمانكاران احياء است يا امحاء؟!  به قول اف كانونتري: مدت مديدي است كه ما داريم قوانين  كوچك را مي شكنيم و قوانين بزرگ در شرف گرفتن تاوان اين  قانون شكني از ما هستند.  بنده به عنوان يك معلم اكولوژي و يك علاقه مند به محيط زيست از مسئولين امر به ويژه دولت محترم خواستار رسيدگي  جدي به نحوه جنگلداري و طرح هايي كه با نام احياء جنگل و شيوه هاي بهره برداري جنگل در دو دهه اخير اجرا مي شوند،  هستم تا عوارض ناشي از امحاء جنگلها دامان ديگر مردمان  زحمتكش منطقه و ديگر مناطق كشور را نگيرد.  سرانجام سخن را با اين جمله سرفرانسيس بيكن خاتمه مي دهم  كه" ما بر طبيعت مسلط نخواهيم شد جز با اطاعت از آن ".  روزبه خادملو 
