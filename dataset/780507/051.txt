 گروه شهرستانها: در نيمه دوم امسال 700 ميليارد ريال  اوراق مشاركت براي طرحهاي آب، آبرساني، شبكه ها و فاضلاب شهرها در سراسر كشور عرضه مي شود.  به گزارش خبرنگار همشهري وزير نيرو كه براي شركت در مراسم آبگيري از سد مخزني چم گردلان به استان ايلام سفر كرده بود با اشاره به اين كه به طور ميانگين هر ساله 6 تا 8 سد مخزني در كشور به بهره برداري مي رسد افزود68 طرح سدسازي و بالغ بر 440 هكتار شبكه هاي آبياري و زهكشي  با اعتباري بالغ بر 3 هزار و 500 ميليارد ريال در كشور در دست اجرا است كه در سال جاري 10 سد بزرگ مخزني و 120 هزار هكتار از شبكه هاي آبياري به بهره برداري خواهد رسيد. مهندس حبيبالله بي طرف گفت: تامين به موقع  اعتبارات مورد نياز در اجراي تاسيسات آبي بسيار مهم است  و در سال جاري علاوه بر اعتباري كه از محل منابع عمومي  اختصاص يافته 1700 ميليارد ريال نيز در قانون بودجه سال  78 پيش بيني شده است كه از محل فروش 330 ميليون دلار ارز به صنايع تامين مي شود كه مبلغي حدود هزار و 850 ميليارد ريال ارزش ريالي اين ارز به اجراي طرحهاي تامين آب شبكه هاي آبياري و زهكشي، طرحهاي آبرساني و بخشي از طرحهاي فاضلاب اختصاص مي يابد و اين اعتبار كلان باعث  ايجاد يك جهش مناسب در اجراي طرحهاي تاسيساتي آبي در كشور خواهد شد. وزير نيرو اجراي طرحهاي آبي را اقدامي  مناسب و بسيار موءثر و ارزنده در توسعه اقتصادي عنوان كرد و اظهار داشت: طبيعتا" هر فعاليت كشاورزي كه متكي به  منابع آب تنظيم شده باشد نيازمند داشتن تاسيسات و كنترل  تنظيم آب است و سدسازي، بندهاي انحرافي و شبكه هاي  آبياري مجموعه تاسيساتي هستند كه امكان مهار، تنظيم و انتقال و توزيع مناسب آب را براي اراضي مستعد فراهم  مي آورند وي افزود: دركشور ما با توجه به مقدار قابل  توجهي از اين اراضي مستعد كه در حال حاضر به صورت ديم و يا آبياري سنتي كشت مي شوند، نياز به اجراي طرحهاي  زيربنايي در بخش آب است و طرحهاي مورد بهره برداري در سالهاي گذشته و سال جاري قابل توجه مي باشد. مهندس بيطرف  در بخش ديگري از سخنانش با اشاره به شروع عمليات اجرايي  سد كرخه گفت: سد كرخه مجموعا" قدرت تنظيم 5/5 ميليارد متر مكعب آب را در هر سال داراست و پيش بيني شده كه بخشي  از اين آب براي اراضي پايين دست استان خوزستان استفاده  شود و بخش ديگري از آن نيز از طريق تونل دشت عباس كه  عمليات آن در دست اجرا مي باشد، به استان ايلام انتقال  يابد. 
