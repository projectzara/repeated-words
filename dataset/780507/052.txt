   رئيس جمهوري از تلاشهاي مهندس محمدحسين عليمراديان  كه درساخت بناهاي فرهنگي، ورزشي و درماني نقش موثري  داشته است قدرداني كرد گروه سياسي: آقاي سيد محمد خاتمي رئيس جمهوري ديروز در دومين روز از سفر خود به استان همدان دراجتماع پرشور مردم نهاوند خطاب به جوانان و نوجوانان گفت: تلاشهاي  فراواني ازسوي دشمنان براي مايوس كردن شما جوانان  انجام مي شود.  رئيس جمهوري گفت: دشمنان حضور پرشور شما جوانان را درصحنه هاي مختلف انقلاب تحمل نمي كنند و مي كوشند شما را از صحنه دور كنند، اما شما بايدبا هوشياري و بيداري  توطئه هاي دشمنان انقلاب اسلامي را خنثي كنيد.  وي اظهارداشت: جامعه اي كه جوانان در عرصه هاي مختلف آن  حضور فعال دارند، جامعه اي "آسيبناپذير" است.  به گزارش ايرنا از همدان آقاي خاتمي به جوانان و نوجوانان هشدار داد كه متوجه باشند دستهايي از خارج وبرخي  تنگ نظريها و كوته بيني ها سبب نشود كه آنان دلسرد شوند.  رئيس جمهوري با تاكيد بر اينكه جوانان بايد همواره  دغدغه هويت خود راداشته باشند و در برابر زرق و برق دنيا خود را نبازند، خاطرنشان كرد: همه ملت بايد بامجهز شدن  به علم و دانش، بيداري و هوشياري خود را در برابرتوطئه هاي دشمنان حفظ نمايند.  وي دربخش ديگري از سخنانش به سابقه تاريخي شهرستان  نهاوند اشاره كردو گفت: نهاوند علاوه بر اينكه يكي از كانونهاي ديانت، عرفان و انديشه بوده است امروز نيز با برخورداري از توانمنديها و استعدادهاي درخشان مردم  ازآينده روشني برخوردار است.  رئيس جمهوري نهاوند را نگيني درخشان بر انگشتر قيمتي  استان همدان توصيف كرد و يكي از ويژگيهاي مردم اين  شهرستان را عشق و علاقه آنان به ائمه اطهار دانست.  آقاي خاتمي از خيرخواهي و فداكاري به عنوان يكي ديگر از ويژگيهاي مردم اين شهرستان ياد كردو گفت: نمونه اين  خير خواهي وجود مجتمع فرهنگي - ورزشي عليمراديان  نهاوند و بيمارستان مجهز دراين شهرستان است كه توسط يكي  از فرزندان اين شهر احداث شده است.  رئيس جمهوري از تلاشهاي مهندس عليمراديان كه درساخت  بناهاي فرهنگي، ورزشي و درماني اين شهر نقش موثري  داشته است قدرداني كرد و گفت: اميدواريم بااحداث دانشكده  تربيت بدني و علوم ورزشي درنهاوندبه همت مهندس  عليمراديان بيش از پيش زمينه پرورش روح و جسم جوانان  فراهم شود.  وي بر لزوم تكميل مجتمع اسلامي نور، احداث ساختمان  فرهنگي اجتماعي زنان و ساخت يك دبيرستان دخترانه در بخش  خزل نهاوند و تكميل طرحهاي آبرساني اين شهرستان تاكيد كرد.  آقاي خاتمي در خصوص تواناييهاي استان همدان بويژه  شهرستان نهاوند درزمينه امكانات طبيعي گفت: وجود آبها و نهرهاي بسيار دراين منطقه مي تواندبه ايجاد تحول در كشاورزي اين منطقه كمك كند.  آقاي سيدمحمد خاتمي رئيس جمهوري، همچنين ديروز در اجتماع پرشور مردم ملاير بر لزوم توسعه فرهنگ و آموزش  عالي در اين شهرستان تاكيد كرد. آقاي خاتمي از ملاير به عنوان يكي از كانونهاي جوشان علم، دين، عرفان وفرهنگ  ياد كرد و گفت: ملاير به تناسب ظرفيت و شايستگي هاي  فرهنگي و ديني و علمي خود متاسفانه امكانات آموزشي  مناسبي دريافت نكرده است.  آقاي خاتمي در ادامه سخنانش بر لزوم تسريع در مطالعه سد ملاير و تامين آب كشاورزي در اين منطقه تاكيد كرد.  وي در ادامه سخنانش به آغاز بهره برداري از 150 واحد استيجاري به شرط تمليك در شهرستان ملاير اشاره كرد و گفت:  حل مشكل مسكن در كشور در گروايجاد شغل براي مردم است.  آقاي خاتمي در بخش ديگري از سخنانش به افتتاح دهها طرح  سازندگي در ملايراشاره كرد و گفت: براي ايجاد مراكز مخابراتي و دفاتر مخابرات روستائي ودهها طرح سازندگي  حدود 22 ميليارد ريال هزينه شده است. رئيس جمهوري به  مردم ملاير وعده داد كه از محل اعتبارات رياست  جمهوري نسبت به احداث يك كتابخانه در ملاير، احداث مدرسه  ابتدائي در روستاي محمودآباد، احداث زمين فوتبال در بخش  جوكار و ساخت يك استخر در بخش سامي اقدام خواهد شد. وي  همچنين از جوانان بعنوان اميدهاي درخشان نظام و مسئولان  كشور ياد كردو اظهارداشت: همه بايد تلاش كنيم تا زمينه  مشاركت جوانان را در عرصه هاي مختلف فراهم كنيم.  رئيس جمهوري سه شنبه شب نيز در اجتماع جمعي از روحانيان،  دانشگاهيان، هنرمندان ومسئولان همدان به عنوان منتخبين  اين استان، برلزوم تلاش براي تقويت انقلاب اسلامي و حفظ دستاوردها و ارزشهاي نظام تاكيد كرد. رئيس جمهوري به  توطئه هاي دشمنان انقلاب اسلامي براي خلاف واقع نشان  دادن چهره اسلام و منحرف كردن نسل جوان اشاره كرد و گفت  ما بايد سعي كنيم چهره اسلام را به جهانيان زيبا نشان  دهيم.  آقاي خاتمي درادامه سخنانش به مشكلات كشوراشاره  كردوافزود: مابايد از امكانات موجود به نحو مطلوب استفاده كنيم و اين مهم نيازمند فضايي آرام و منطقي است.  رئيس جمهوري تاكيد كرد: در نظامي كه داراي حكومت و قانون است باندها بايدبصورت تشكل هاي شناخته شده درآيند.  آقاي خاتمي دربخش ديگري ازسخنانش ازآزادي بعنوان يكي از امتيازات انقلاباسلامي ياد كرد وگفت: در دوران تثبيت  نظام همراه تلاش در جهت تقويت انقلاب، بايد با بحرانها مقابله كرد.  رئيس قوه مجريه افزود: براي رسيدگي به جريانهاي اخير با تشكيل كميته بررسي حوادث تهران، تدابيري براي برخورد با گروهها و عوامل فشارانديشيده شده است.  آقاي خاتمي تاكيد كرد: تاكنون براي حفظ انقلاب هزينه هاي زيادي پرداخت شده است.  رئيس جمهوري خاطرنشان كرد: انقلاب اسلامي نعمت بزرگيست  كه شكر اين نعمت شناخت درست آن است.  آقاي خاتمي با اشاره به اينكه حكومتهاي منسوب به دين  مشكلات خاص خودش رادارد گفت: هركاري كه مي كنيم ممكن است  به نام دين تمام شود وضعفهاي ما به حساب دين گذاشته شود لذا بايد هوشيارباشيم تاچنين وضعيتي پيش نيايد. رئيس  جمهوري درپايان سخنانش ابراز اميدواري كرد تا با همكاري  و همت مردم و بااتكا به توانمنديهاي جوانان اين مرز و بوم بتوان مشكلات را از سر راه نظام برداشت. رئيس جمهوري،  ديروز در ادامه دومين روز سفر خود به استان همدان در سخناني در اجتماع مردم تويسركان، فقدان آمايش سرزمين را يكي از مشكلات چند سال گذشته كشور دانست. آقاي خاتمي  تاكيد كرد: در چارچوب كلي برنامه پنجساله فرهنگي، سياسي،  اقتصادي و اجتماعي كه سياست هاي كلي آن به تاييد مقام  معظم رهبري رسيده است، برنامه آمايش سرزمين منظور شده  است.  وي گفت: براساس اين برنامه، ظرفيت هاي هر منطقه امكان  سنجي مي شود وسپس اعتبارات و امكانات مورد نيازبر اساس  آن تخصيص داده مي شود.  رئيس جمهوري در بخش ديگري از سخنانش اظهار داشت:  تويسركان با بيش ازدو هزار و 700 سال سابقه، يكي از شهرهاي باستاني و قديمي ايران و ازمهدهاي تمدن ايران در قبل و بعد از اسلام است.  وي با بيان اينكه تويسركان يكي از پناهگاه هاي آل علي(ع) و مامن امني براي پيشوايان تشيع بوده، افزود: بيش از 670 شهيد، يك هزار و 800 جانبازقهرمان و 155 آزاده عزيز،  گواه حضور فعال و فداكارانه مردم اين شهر درعرصه هاي  مختلف انقلاب و پاسداري از عزت ايران اسلامي است.  آقاي خاتمي وضعيت آموزشي در تويسركان را مناسب ندانست و تاكيد كرد: اين شهرستان با وجود اين جوانان و نوجوانان با شعور و فهيم و سابقه علم و دانش، شايسته داشتن مراكز آموزش عالي و مراكز پرورشي و آموزشي براي جوانان به ويژه  دختران است.  بهره برداري از طرح هاي صنعتي و خدماتي  در دومين روز از سفر رييس جمهوري به استان همدان،  عمليات اجرايي احداث دانشكده تربيت بدني و علوم ورزشي  نهاوند با حضور آقاي خاتمي آغاز شد.  دانشكده تربيت بدني و علوم ورزشي نهاوند به همت "مهندس  عليمراديان" ازافراد خير اين شهرستان و با اعتباري بالغ  بر 10 ميليارد ريال طي دو سال ساخته خواهد شد.  اين دانشكده قرار است در زميني به وسعت 10 هزار متر مربع و در جوارمجتمع فرهنگي - ورزشي عليمراديان نهاوند احداث شود.  * يك مجتمع بزرگ ورزشي كه توسط مهندس عليمراديان در نهاوند ساخته شده است، روزچهارشنبه با حضور رئيس جمهوري  به بهره برداري رسيد.  آقاي خاتمي پس از افتتاح اين مجتمع ورزشي از بخشهاي  مختلف و سالنهاي اين ورزشگاه ديدن كرد.  15 ميليارد ريال از هزينه هاي اين مجتمع ورزشي رامحمد حسين عليمراديان تقبل كرده و دو ميليارد ريال آن نيز توسط سازمان تربيت بدني تامين شده است. عمليات اجرائي  اين مجتمع ورزشي كه پنج هزار مترمربع زير بنا دارد و درزميني به مساحت 13 هكتار ساخته شده است، درسال 1368 آغاز شد. زمين فوتبال، سالنهاي سرپوشيده چند منظوره،  زمين روباز واليبال، بسكتبال، هندبال، تنيس و پيست  استاندارد دو و ميداني از جمله امكانات اين مجموعه ورزشي  است مجتمع ورزشي عليمراديان نهاوند بزرگترين مجتمع  ورزشي غرب كشور به شمارمي رود.  علاوه بر اين در سفر رئيس جمهوري به نهاوند 51 طرح  توليدي، مخابراتي، خدماتي و فرهنگي با هزينه 32 ميليارد ريال مورد بهره برداري قرار گرفت.  * صبح ديروز با حضور آقاي سيد محمد خاتمي، بهره برداري از 500 واحد مسكوني استيجاري به شرط تمليك در مجتمع امام  خميني(ره)همدان آغاز شد.  در مراسم بهره برداري از اين واحدهاي مسكوني كه مهندس  علي عبدالعلي زاده وزير مسكن و شهرسازي نيز حضور داشت  آقاي خاتمي از واحدهاي مذكور ديدن كرد.  براي ساخت اين واحدهاي مسكوني كه از 38 تا 85 متر مربع  زير بنا دارند15 ميليارد ريال از محل اعتبارات وزارت  مسكن و شهرسازي و تبصره 52 هزينه شده است.  عمليات ساخت اين واحدها از مهر ماه 76 آغاز شده بود كه  چهار ماه زودتراز موعد مقرر به بهره برداري رسيد.  مهندس عبدالعلي زاده وزير مسكن و شهرسازي در جريان  مراسم افتتاح اين واحدهاي مسكوني در گفتگو با خبرنگاران  اظهار داشت: علاوه بر اين واحدهاامروز به طور همزمان  بهره برداري از 500 واحد مسكوني ديگر در شهرستان همدان  آغاز شد.  همچنين قرار است امروز در جريان سفر رئيس جمهوري به  ملاير بهره برداري از 150 واحد استيجاري به شرط تمليك در ملاير آغاز شود.  وزير مسكن و شهرسازي گفت: قرار است بر اساس  برنامه ريزي هاي انجام شده تا پايان سال 78 نيز 500 واحد استيجاري به خانواده هاي واجد شرايط واگذارشود.  به گفته وي اين واحدهاي استيجاري عمدتا در اختيار زوج هاي جوان، زنان سرپرست خانواده و ايثارگران قرار مي گيرد. وزير مسكن و شهرسازي ياد آور شد در طرح ضربتي  اسكان سال 77، كار احداث 77 هزار واحد استيجاري در كشور آغاز شده است كه از اين تعداد 40 هزارواحد آن تا پايان  امسال به واجدين شرايط واگذار مي شود. همچنين بر اساس  طرح ضربتي ميثاق با حضرت امام خميني(ره)در سال جاري عمليات اجرايي 50 هزار واحد استيجاري ديگر آغاز خواهد شد.  وي گفت: در سال آينده در مجموع 87 هزار واحد مسكوني كه  عمليات اجرائي آنها در سال 77 و سال جاري آغاز شده است،  تكميل و به واجدين شرايط واگذارمي شود. 
