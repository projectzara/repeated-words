 پرونده اتهامي دستگيرشدگان بايد بدون توجه به وابستگي  حزبي آنها بررسي شود گروه سياسي: مجمع نمايندگان ادوار مجلس شوراي اسلامي در نامه اي خطاب به حجت الاسلام والمسلمين سيدمحمد خاتمي  رئيس جمهوري از وي درخواست كردند دستگيرشدگان وقايع اخير تهران در فضاي سالم و آرام و به صورت علني مورد محاكمه  قرار گيرند. در نامه يادشده كه نسخه اي از آن به دفتر روزنامه همشهري ارسال شده چنين آمده است: احتراما" هر چند كه تلاش ها و پي گيري هاي مستمر جنابعالي در جهت احقاق  حقوق عامه و توجه به حقوق اساسي مردم بر همگان روشن و شايسته سپاسگزاري است، با اين همه نظر حضرتعالي را به  اصولي چند از قانون اساسي معطوف و در ارتباط با مسائل  اخير مطالب زير را به عرض مي رسانيم 1- رسيدگي به پرونده  اتهامي افرادي كه در جريانات اخير توسط عوامل دستگاه هاي  مختلف دستگير شده اند بايستي بدون توجه به وابستگي حزبي  و گروهي آنان در محاكم صالحه و با حق استفاده از وكيل بر طبق اصل 35 قانون اساسي انجام گيرد20- بر طبق اصل 32 قانون اساسي موضوع اتهام بايد بلافاصله كتبا" به متهم  ابلاغ و تفهيم شود و ظرف مدت بيست وچهار ساعت پرونده  مقدماتي به مراجع صالح قضائي ارسال و مقدمات محاكمه در اسرع وقت فراهم گردد30- براساس اصل 37 كه اصل برائت است  و هيچكس از نظر قانون مجرم شناخته نمي شود مگر اينكه جرم  او در دادگاه صالح ثابت گردد40- طبق اصل 39 هتك حرمت و حيثيت كسي كه به حكم قانون دستگير، بازداشت، زنداني يا تبعيد شده به هر صورت كه باشد ممنوع و موجب مجازات است.  از حضرتعالي كه براي اجراي قانون و قانونمندي و نهاديه كردن آن تلاشي بي وقفه داشته ايد انتظار مي رود كه دستور فرمائيد هر چه سريعتر از تحركات و موارد خلاف  قانون اساسي در زير مجموعه دولت و آنهم در اطلاعيه هاي  منتشره به نام وزارت اطلاعات جلوگيري به عمل آيد و با اقدامات و پيگيريهاي موءثر امكان آن را فراهم سازيد كه  افراد دستگيرشده بدور از خشونت متقابل در يك جو آرام و سالم در دادگاه صالح و بصورت علني مورد محاكمه قرار گيرند و نتيجه حكم دادگاه با استدلال و منطق و بعد از دفاعيه متهمان در رسانه ها مطرح شود و حقوق اوليه اسلامي  و انساني كه مورد تاكيد قانون اساسي نيز مي باشد مورد تاكيد مجدد قرار گيرد. 
