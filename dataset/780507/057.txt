 گروه سياسي: سخنگوي وزارت امورخارجه جمهوري اسلامي  ايران روزچهارشنبه در واكنش به اظهارات سخنگوي دادستاني  كل فدرال آلمان مبني بر دستگيري يك تبعه ايراني در آلمان،  گفت: فرد مزبور هيچگونه ارتباطي با نهادها و سازمان هاي  رسمي و غيررسمي جمهوري اسلامي ايران نداشته است.  به گزارش اداره كل اطلاعات و مطبوعات وزارت امورخارجه،  آصفي افزود: "ازسفارت ايران در بن "خواسته شده است كه  درچارچوب وظايف خود در زمينه اطمينان از حفظ حقوق كنسولي  وي، موضوع را بررسي و اقدامات لازم را نزدمقام هاي  آلماني به عمل آورد.  برخي از رسانه هاي همگاني خارجي، از جمله مجله اشپيگل  آلمان پيشتراخبار مربوط به دستگيري اين تبعه ايراني را منتشر كرده بودند.  خبرهاي كوتاه  * سومين نشست كنسولي ايران و ژاپن براي تبادل نظر در مورد مسائل كنوني دوجانبه روز گذشته در توكيو گشايش يافت.  مديران كل كنسولي دو كشور سرپرستي هياتهاي مذاكره كننده  را بر عهده دارند.  * روزنامه عرب زبان "الحيات "در آخرين شماره خود نوشت  همكاري ايران و عربستان موجب ثبات قيمت نفت در بازار جهاني شد. اين روزنامه احتمال داده است قيمت نفت در سال  2000 در بازارهاي جهاني از 18 دلار در هر بشكه فراتر رود.  * نشست گروه آسيا- پاسيفيك گروه اجلاس بين المجالس روز گذشته با شركت پانزده كشور عضو از جمله ايران با سخنان  رئيس جمهوري و مجلس مغولستان و دبيركل اتحاديه  بين المجالس در پايتخت اين كشور برگزار شد.  * سفير جمهوري اسلامي ايران در" گينه كوناكري "در ديدار با وزير امور خارجه اين كشور رونوشت استوارنامه خود را تسليم وي كرد. 
