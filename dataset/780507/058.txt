 رفتارهاي شخصيتي و فرهنگي ورزشكاران در جامعه     نمونه هايي از نمايندگان ورزشي و فرهنگي ايران در جوامع  بين المللي، بازيكنان فوتبال هستند.  آنها با حضور در ميدانهاي بزرگ مي توانند فرهنگ و اصالت  خود را نشان دهند. "وحيد هاشميان "بازيكن سربه زير و بافرهنگ فوتبال در آلمان با رفتار و كردار اجتماعي  سنجيده مي تواند، فرهنگ جامعه خود را القا كند.  به نمونه هايي از اين دست بيشتر نياز داريم.  گروه ورزشي: يكي از عمده ترين نظريه ها در باره ورزش اين  است كه ورزش از راههاي مختلف به ورزشكار سود مي رساند.  چنين تاثيرات مثبتي ممكن است فصلي و موقت، يا دائمي و طولاني باشد.  بهره برداري مثبت از ورزش جدا از مسائل مالي و مادي كه  تامين كننده آينده ورزشكار و خانواده اش است به رشد شخصيت و متحول شدن جنبه اجتماعي شخصيت او كمك مي كند.  تاثير مثبت تربيتي و اشتياق تخصصي يا حرفه اي در ضمير ورزش سبب ساخت روحيه اي مي شود كه از وي يك انسان كامل،  با مسئوليت، صادق و اهل خانواده مي سازد. شوق رسيدن به  مرزهاي دست نيافتني در ورزشكاران و فتح سكوهاي بلندتر مي توانداز او شخصيتي بسازد كه با انسان معمولي و عادي  تفاوت داشته باشد. در آن صورت ورزشكاران در دنياي  غيرورزشي نيز مي توانند موفق باشند و مسئوليتهاي محول  شده را بهتر انجام دهند و در عرصه هاي اجتماعي و سياسي  نيز مثبت تر ظاهر شوند.  ورزشكار ضمن سازگاري اجتماعي اين ويژگي را مي تواند داشته باشد كه از منظر كلي تري به مسائل جامعه و افراد نگاه كند. رفتار شايسته اجتماع ما اغلب با مشخصه هايي  مانند جوانمردي، رعايت حقوق ديگران، خوبي، داشتن ديد مثبت اجتماعي(درك و فهم ديگران)، توانايي فرونشاندن  دشمني ها و دوستي هاشناخته شده است.  اما امروزه با هجوم بازيكنان فوتبال ما به ديگر كشورها و حضور دائم در فوتبال اروپا توقع و انتظارات خارجي ها از رفتارها و منش هاي ورزشكاران ما بيشتر شده است.  در واقع بحث فرهنگي و ورزش به ميان مي آيد و كيش شخصيت  و امور كسب شده از جامعه خودمان و تبادل اخلاقي در جامعه اي كه از نظر سنتي و فرهنگي با ما تفاوتهايي دارد.  ورزشكاران و بازيكنان كه در تيمهاي اروپايي بازي  مي كنند و دوربين هاي بين المللي آنها را در نماهاي درشت  زير نظر دارد، بايد تضادهاي اجتماعي را بشناسند و به  گونه اي كردار ورزشي و فرهنگي داشته باشند كه براي ديگر كشورها الگو شوند.  ما از طريق فوتبال مي توانيم چون يك سفارتخانه سياسي  براي فرهنگ و ارزشهاي موجود در جامعه مان تبليغ كنيم. نه  تبليغ مستقيم و شعارهاي كاذب و زودگذر كه در نهايت نتيجه  معكوس دارد.  با فوتبال و ورزش و القاي رفتارها در داخل زمين فوتبال  مي توان با يك قهرمان برشي از يك جامعه را به جهانيان  شناساند.  حال كه براي اعزام بازيكنان خود به ديگر كشورها امور مالي را به خوبي اعمال مي كنيم به بازيكنان خود نيز بياموزيم كه از كدام محيط جامعه به كدام فضا و كشور سفر مي كنند و هزاران چشم آنها را مي كاود و صدها دوربين  رفتارهاي آنها را ثبت مي كند.  ورزشكاران ما طي سالهاي اخير از اين نظر بدون هيچگونه  تعارفي نمونه بودند. پذيرش اين مسئوليت اگر چه كار دشواري است، اما تاثير جهاني آن كمتر از يك حركت ورزشي  شگفت انگيز نيست.  مجهز كردن ورزشكاران كشورمان قبل از سفر به اروپا و ديگر كشورها به امور فرهنگي رفتاري را در سرلوحه ديگر كارها و مصالح قرار دهيم تا ورزش ما در بعد فرهنگي و اخلاقي و حتي سياسي و اجتماعي نيز به نيكي شناخته شود.  حفظ شان و مقام ورزشكاري در موقعيت هاي مختلف اجتماعي يك  ضرورت انكارناپذير است البته در بخش سياست گذاري هاي  كلان اين عقيده لحاظ شده و به صورت پديده اي روشن و شفاف  درآمده است. نبايد فراموش شود كه ورزشكار خود نيز عامل  تعيين كننده اي است.  اينكه او بايد بداند چه مي كند و مهم تر آنكه ديگران هم  از نيت سالم و سازنده وي روشن تر آگاه شوند. 
