 گروه ورزشي: مرحله دوم رقابت هاي انتخابي تيم ملي كشتي  آزاد ايران در وزن هاي 58، 76، 85 و 97 كيلوگرم براي  شركت در پيكارهاي جهاني سال 99 بزرگسالان جهان در آنكاراتركيه، از صبح امروز در سالن شهداي هفتم تير تهران  آغاز مي شود.  اين رقابت ها بدون ارفاق وزن و سر وزن هاي قانوني و باحضور نفرات اول تا سوم مرحله نخست رقابت هاي انتخابي  تيم ملي كشتي آزاد ايران و همچنين ملي پوشان و سرشناسان  كشتي كشور به مدت دو روز برگزار خواهد شد.  در مرحله دوم رقابتهاي انتخابي، كليه كشتي گيران شركت  كننده دررقابتهاي بين المللي جام تختي در سال 77، نفرات  اول تا سوم مسابقه هاي قهرماني بزرگسالان و جوانان ايران  در سال گذشته، نفرات تيم ملي كشتي آزادايران در پيكارهاي  جهاني سال 98 تهران، بازيهاي آسيايي بانكوك، مسابقه هاي  قهرماني آسيا در سال 99 ازبكستان، جام جهاني سال 99 در" اسپوكين "آمريكا و همچنين اعضاي تيم جوانان كشتي آزاد ايران اعزامي به مسابقه هاي جهاني سال 98 در آمريكا حضور دارند. مرحله دوم رقابتهاي انتخابي تيم ملي كشتي آزاد ايران در وزن هاي 54، 63، 69 و 130 كيلوگرم نيز طي  روزهاي 21 و 22 مرداد ماه جاري در سالن شهداي هفتم تير تهران برگزار خواهد شد. 
