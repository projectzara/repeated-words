 گروه ورزشي: مراسم وزن كشي مرحله دوم رقابتهاي انتخابي  تيم ملي كشتي آزاد ايران در چهار وزن، روز چهارشنبه در سالن شهداي هفتم تير تهران انجام شد و جمعا" 46 كشتي گير در وزن هاي 58، 76، 85 و 97 كيلوگرم به پاي باسكول رفتند.  غايب بزرگ در اين چهار وزن، "محمد طلايي "دارنده  مدالهاي طلا و نقره مسابقه هاي جهاني سالهاي 97 و 94 در كراسنويارسك روسيه و استانبول تركيه در وزن 58 كيلوگرم  است كه بنا به دلايل نامعلوم از شركت در مرحله  نهايي رقابتهاي انتخابي تيم ملي كشتي آزاد ايران براي  شركت در مسابقه هاي جهاني سال 99 در آنكارا تركيه  خودداري كرده است. همچنين "عليرضا حيدري "قهرمان سال 98 جهان در تهران و دارنده مدال برنز مسابقه هاي جهاني سال  97 در كراسنويارسك روسيه و نيز" عباس جديدي "نايب قهرمان  بازيهاي المپيك آتلانتا و قهرمان جهان در سال 98 در تهران كه براي شركت در مسابقه هاي بين المللي جام "ايوان  ياريگين" به روسيه اعزام شده بودند به دليل آنكه روز سه شنبه به تهران رسيدند در رقابتهاي انتخابي وزن 97 كيلوگرم حضور ندارند كه غيبت اين دو كشتي گير از سوي  كميته فني فدراسيون كشتي موجه تشخيص داده شده است. در وزن 58 كيلوگرم، 9 كشتي گير وزن كشي كردند كه در بين  آنها عليرضادبير از توابع تهران، بهنام طيبي از مازندران  و احمد هاشمي از تهران حضور دارند. در وزن 76 كيلوگرم،  16 كشتي گير به پاي باسكول رفتند كه از جمله آنهابايد از پژمان درستكار، مسعود جمشيدي و مهدي اكبرنژاد هر سه نفر ازتهران نام برد.  در وزن 85 كيلوگرم كه رقابتهاي آن با شركت 15 كشتي گير برگزار مي شود، فريدون قنبري از كرمانشاه، عباس مجيدي و كمال سليمانيان از مازندران واحمد شكفته از خراسان شركت  كرده اند. در وزن 97 كيلوگرم، فقط 6 كشتي گير نام نويسي  كردند كه كوروش كهريزي از كرمانشاه، سعيد اكرم خاني از اصفهان، محمدجواد راسخي از خراسان و اميد صفار از گلستان  سرشناس تر از دو نفر ديگر هستند. 
