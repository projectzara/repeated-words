 گروه ورزشي: هفته سوم از دور رفت مسابقات بدمينتون  باشگاههاي ايران فردا با انجام پنج پيكار در شهرهاي اراك،  زنجان، قم، تهران و تبريز پيگيري مي شود.  اين هفته ببك به عنوان يكي از دو تيم تهراني دور از خانه  در تبريز ميهمان تربيت بدني اين شهر است. ببك كه هفته  پيش در فينالي زودرس مغلوب لاستيك پيروز قهرمان فصل پيش  شد ولي هنوز اميدوارانه چشم به صدرنشيني مجدد دوخته است.  لاستيك پيروز در پي برد باارزش هفته قبل خود فردا در تهران ميزبان يزد تاير است.  شاگردان شاه حسيني بعيد به نظر مي رسد در پيكار با نماينده يزد مشكلي داشته باشند.  يكي از امتيازات مثبت ليگ بدمينتون، پراكنده شدن  بازيكنان خوب كشور در تيم هاي مختلف است و همين عامل مهم  تاكنون در جذابيت بازيهاي دو هفته گذشته بي تاثير نبوده  است.  برنامه بازيهاي فردا تربيت بدني اراك - مينو خرمدره  برق زنجان - شركت ملي گاز اصفهان  تربيت بدني قم - شهرداري زنجان  لاستيك پيروز تهران - يزد تاير تربيت بدني يزد- ببك تهران  نام تيم هاي ميزبان اول آمده است. 
