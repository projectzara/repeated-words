   اخيرا" شاهد برگزاري نمايشگاهي از آثار" مينا مختارزاده " نقاش معاصر در نگارخانه تماشاگه تاريخ بوديم.  در اين نمايشگاه مجموعه اي از آثار هنرمند كه  دربرگيرنده سبك و نوع نگاه او به پديده هاي گوناگون هستي  است در معرض ديد داوري علاقه مندان قرار گرفت. نقاش  كوشيده است، ميان برداشت شفاف و عيني خود از واقعيت هاي  زندگي مردم و بازآفريني اين واقعيت ها، ارتباط برقرار كند.  در نتيجه بخشي از آثار" مختارزاده "حاصل مشاهدات روزانه  او از زندگي روزمره مردم است و به همان صورت در آثار هنرمند بازتاب مي يابند، اما در بخشي ديگر شاهد نوآوري و نگاه ويژه او به گوشه هاي پنهان مناسبات اجتماعي و زندگي  هستيم. در برخي آثار اين هنرمند همنشيني رنگها بازگوكننده بخشي از هويت ملي و فرهنگي جامعه ايراني  مي باشند.  " مختارزاده "مي كوشد با نمايش اشياء و مكان ها نوع  مناسبات، خاطره هاي از ياد رفته و واقعيت هاي جاري زندگي  را معني كند سايه روشن هاي زندگي نيز در قالب مثبت  لحظه ها كه با حضور انسان مفهوم مي يابد، در آثار اين  هنرمند تعريف مي شوند.  دختركي كه از پنجره، به پرواز كبوتران در پهنه  خاكستري آسمان چشم دوخته است يا همه دارايي يك شاگرد مدرسه در تركيب زيبايي از كتاب و دفتر كهنه و ورق خورده  در كنار كيف و نوشت افزار او، خبر از روزي پرتلاش  مي دهند. 
