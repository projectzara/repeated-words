   افشين رضوي(نفر وسط)به همراه گروه اركستر خوددر فرهنگسراي شفق  دومين سالگرد درگذشت افشين رضوي هنرمند جوان موسيقي  پنج شنبه گذشته با حضور شماري از آهنگسازها، نوازندگان و موسيقيدان ها برگزارشد.  افشين رضوي كه در هفتم مرداد 76 در حادثه سقوط به يك چاه  متروكه جان خود را از دست داد، از هشت سالگي در پرتو راهنمايي هاي پدر و مادري فرهيخته به موسيقي روي آورد و نوازندگي تار را نزد استاد مخصوصي آغاز كرد. وي همچنين  ازمحضر هنرمنداني همچون حسن و عبدالله اعتمادي به كسب تجربه پرداخت و سپس به مدت هفت سال تمام رديف هاي هفت  دستگاه موسيقي را نزد استاد زيدالله طلوعي به پايان برد،  سپس رديف هاي ميرزا عبدالله را به روايت برومند فرا گرفت.  وي علاوه براين، رديف هاي استاد صبا، علي نقي وزيري و علي اكبر شهنوازي و نيز آثار آكادميك حسين عليزاده را نزد استاد خود نادرزاده فرا گرفت و در همان نوجواني چنان  به دستگاه ها و رديف هاي موسيقي ملي و سنتي تسلط يافت كه  به آهنگسازي روي آورد و موسيقي "ياران "را در دستگاه  ماهور ساخت.  در همين اوان، در طي چهارسال تلاش، كاربرد پيانو كلاسيك  را نزد استاد منوچهر صهبايي تمرين كرد و چنان به مرحله  استادي رسيد كه شاگرداني چند گرد او حلقه زدند.  رضوي درطول عمر بسيار كوتاه اما پربارخود در فرهنگسراهاي  شفق، بهمن و... به تكنوازي پرداخت يا اركسترهايي را به  صحنه برد.  دومين سالگرد درگذشت اين هنرمند ناكام را به همه  دوستداران موسيقي تسليت مي گوئيم. 
