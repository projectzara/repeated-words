 شهر" لايپزيك "آلمان همواره به عنوان يكي از كانونهاي  موسيقي كلاسيك جهان، نقش سنتي خود را در اعتبار بخشيدن و اعتلاي اين عرصه هنري ايفا نموده و در اين راه هنرمندان  مشهوري را به جهانيان معرفي كرده است.  " سباستين باخ "از آن دسته هنرمنداني بود كه به نشان  قدرداني از خدمات فرهنگي - هنري "لايپزيك "، 27 سال از زندگي پرفراز و نشيب خود را به ساخت آثار هنري در اين  شهر گذراند.  " جان پشن مقدس "و" هنرهمنوازي "از مهمترين آثار اوست كه  در اين شهر ساخته شده اند او همچنين به عنوان رهبر گروه  كر كليساي "توماس "در اعتلاي هنري سرزمينش تلاشي وافر از خود نشان داد.  به واسطه اين تلاشها هنرمندان و موسيقي دانان بزرگ ديگري  همچون" فليكس مندلسون بارتولدي "،" رابرت شومان "و" ماكس  رجر" به اين شهر آمدند و راهي را كه "باخ "شروع كرده بود،  ادامه دادند.  به همين خاطر و به منظور زنده نگه داشتن روح جهاني  موسيقي، امسال نخستين "جشنواره باخ "با اجراي بيش از چهل  كنسرت از آثار برگزيده او كه توسط هنرمندان معروف جهان و در نقاط مختلف اين شهر هنري برگزار گرديد، پاسخگوي سيل  مشتاقان موسيقي كلاسيك بود. 
