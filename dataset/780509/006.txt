   پس از مراسم نماز جمعه ديروز تهران پيكر پاك 72 شهيد دفاع مقدس توسط انبوه نمازگزاران تهراني از مقابل در اصلي دانشگاه تهران به سمت ميدان فردوسي تشييع شد و از آن جا به سمت معراج شهيدان انتقال يافت.  پيش از تشييع پيكرهاي پاك اين شهيدان، آيت الله خامنه اي  رهبر انقلاب با حضور در كنار پيكر شهدا با قرائت فاتحه  نسبت به مقام شهيدان دفاع مقدس اداي احترام كردند.  پيكر پاك اين شهيدان، در روزهاي اخير با تلاش گروههاي  تفحص ستاد كل نيروهاي مسلح در مناطق عملياتي كشور شناسايي شده بود.  در طول برگزاري مراسم تشييع اين شهيدان، هليكوپترهاي  نظامي مسير حركت شهيدان را گلباران كردند. 
