 گروه علمي فرهنگي: نهمين اجلاس آكادمي اسلامي علوم با تصويب ايجاد مركز انتقال و توسعه فن آوري بين كشورهاي  اسلامي، به كار خود پايان داد.  در قطعنامه پاياني آكادمي اسلامي علوم، پيشنهاد جمهوري  اسلامي ايران براي تاسيس مركز انتقال و توسعه تكنولوژي  براي كشورهاي عضو سازمان كنفرانس اسلامي به مركزيت  سازمان پژوهشهاي علمي و صنعتي ايران در تهران به تصويب شركت كنندگان در نهمين اجلاس رسيد.  قرار است اين موضوع در اجلاس عمومي كامستك(كميته دائمي  همكاريهاي علمي و فن آوري سازمان كنفرانس اسلامي)به  منظور اطلاع كشورهاي عضو و حمايت آنان از اين مركز، در نوامبر 1999 مطرح شود.  گفتگوي سازمان بين مدرسه هاي اسلامي و نهادهاي آموزشي  مدرن در زمينه هاي علوم و علوم اجتماعي، معرفي برنامه  آموزشي يكپارچه كه در اندونزي و مالزي اجرا مي شود، به  عنوان نمونه هايي براي اقدام بعدي از سوي كشورهاي اسلامي،  معرفي رشته هاي تاريخ و فلسفه علم به عنوان جزء لاينفك  برنامه درسي علوم در سطوح آموزشي دوم و سوم از ديگر موارد مطرح در قطعنامه اين اجلاس است.  نهمين اجلاس آكادمي اسلامي علوم از روز دوشنبه 4 مرداد به مدت چهار روز برگزار شد و طي آن مقالات و بحثهاي مهمي  در 4 بخش مديريت فن آوري، معارف اسلامي، علوم پزشكي و علوم پايه مطرح و مورد بررسي قرار گرفت. 
