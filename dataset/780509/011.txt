   نتيجه آخرين پژوهش هاي جهاني پيرامون رژيم غذايي مطلوب اشاره: اطلاع رساني رسانه هاي گروهي در سال هاي اخير پيرامون موضوعات پزشكي و بهداشتي موجب آرامش يافتن توده  مردم نشده كه هيچ، گاه نگراني هاي آنها را افزوده است.  مردم مي پرسند آيا آنچه مثلا" براي بيماران قلبي تشديد كننده بيماري محسوب مي شود، براي آنها كه سالم اند هم  مضر است يا نه؟ اين پرسش و پرسش هاي ديگر ازاين دست را گزارش نسبتا" مفصل مجله تايم مطرح كرده و تلاش كرده است  با استفاده از آخرين نتايج پژوهش هاي علمي در سراسر جهان  به اين پرسش ها پاسخ گويد. خواندن اين مقاله را به همه  آنها كه دغدغه سلامت خود را دارند توصيه مي كنيم.  تا چند دهه پيش مراقبت از قلب براي پيشگيري از بيماريهاي قلبي كه چندان كار پيچيده اي نبود تنها رعايت  يك رژيم غذايي معين، پرهيز از مشروبات الكلي و كمي هم  ورزش كافي بود. همه مردم هم همين اندازه اقدامهاي  پيشگيرانه را انجام نمي دادند. اما اگر ناراحتي براي كسي  پيش مي آمد دست كم روشن بود كه دليل آن چيست و كجاي كار نقص داشته است.  بعد، اظهار نظرها و توصيه هاي مكرر و پي درپي دانشمندان  آغاز شد. كساني كه فكر مي كردند همه چيز درست پيش مي رود و با رعايت نكات لازم ديگر ناراحتي قلبي نخواهد داشت،  تازه متوجه شدند كه بعضي از اقداماتشان براي قلب و بدنشان مضر بوده است. براساس يافته هاي جديد دانشمندان  كلسترول موجود در گوشت، كره و تخم مرغ رگها را مانند لجني كه راه لوله آب را ببندد مسدود مي كند. نمك زهر است  زيرا فشار خون را بالا مي برد و باعث انقباض قلب مي شود و نتيجه پرخوري و افزايش وزن نيز حمله قلبي است.  بعد از انتشار اين يافته ها مردم فكر مي كردند نبايد اصلا" گوشت بخورند، خوردن يك تخم مرغ در هفته آن هم اگر خيلي ضروري بود كفايت مي كند، به جاي كره بايد مارگارين  مصرف كنند، مصرف نمك هم قلب را از بين مي برد. همچنين  اين تصور وجود داشت كه ورزش چندان لزومي ندارد و وقت تلف  كردن است. اين يك رژيم غذايي و روش درماني بسيار سخت بود كه كساني كه آن را رعايت نمي كردند به شدت مورد سرزنش  خود و ديگران قرار مي گرفتند.  در سالهاي اخير دانشمندان اظهار نظرهاي ضد و نقيض  فراواني كرده اند تقريبا" هفته اي نيست كه يك كارشناس،  دانشمند و يا پزشك گزارشي در مورد غذاها، ويتامين ها و يا فعاليت ها و شرايطي كه براي قلب مفيد يا مضر است  منتشر نكند و اغلب اين توصيه ها، يافته هاي قلبي را نقض  مي كند.  در زير به چند نمونه از اين يافته هاي جديد اشاره شده  است:  * تخم مرغ به آن اندازه كه پزشكان تصور مي كردند براي  قلب مضر نيست. البته كلسترول زيادي دارد اما دانشمندان  اكنون مي گويند خوردن كلسترول لزوما" ميزان كلسترول خون  را تا حد خطرناك بالا نمي برد.  * هوموسيستين(Homocystine)ماده اي در خون است كه  مي تواند به اندازه كلسترول براي قلب خطرناك باشد.  * خطر چربي اشباع شده كه در گوشت قرمز، كره و ديگر محصولات حيواني وجود دارد براي قلب و رگها از كلسترول  بيشتر است.  * چربي هاي ديگر مانند روغن نباتي يا روغن گياهي و روغني  كه در ماهي تون و آزاد وجود دارد ميزان كلسترول خون را پايين آورده و جريان حركت خون در رگها را تسهيل مي كند.  * حمله قلبي وقتي اتفاق مي افتد كه سرخرگها توسط رسوبهاي  چربي مسدود شوند و خون به ماهيچه قلب نرسد.  * خطر مارگارين به اندازه كره است شايد هم خطرناك تر از كره باشد. روندي كه طي آن روغن گياهي به قطعات مارگارين  تبديل مي شود اين ماده را به مسدود كننده رگها تبديل  مي كند. جايگزين هاي جديدي كه براي كره در نظر گرفته شد مانند" بنه كل "(BENECOL)ميزان كلسترول خون را پايين  مي آورد.  * نمك به دليل تاثير آن در افزايش فشار خون بسيار خطرناك  به حساب مي آمد اما اكنون دانشمندان مي گويند هنوز روشن  نشده است كه نمك براي كساني كه فشار خونشان عادي است  مشكل ايجاد مي كند يا نه.  * كارشناسان مي گويند اين تصور كه هرچه حركات ورزشي  سنگين تر باشد مفيدتر است درست نيست. حتي كمي باغباني يا كار خانه هم براي سلامتي قلب مفيد است.  اگرچه توصيه هاي متعدد پزشكي ممكن است سردرگمي هايي  ايجاد كند، اما دانشمندان اكنون نه تنها نسبت به گذشته  در مورد آنچه كه باعث سلامت و شادابي قلب مي شود اطلاعات  بيشتري دارند بلكه مي دانند كه چرا يك نوع ماده غذايي و يا فعاليت جسمي براي قلب مفيد يا مضر است. راه دست يافتن  به يك قلب سالم روشن است، تنها بايد چند نكته اساسي را بدانيم.  چربي و كلسترول  از دو ميليون سال پيش كه اجداد بشر شروع به خوردن گوشت  كردند، چربي به عنصر اصلي غذاي انسان تبديل شد.  در دهه 1960 محققان متوجه شدند بيماراني كه ميزان  كلسترول خونشان بالاست مبتلا به بيماريهاي قلبي هم  مي شوند. محصولات فرعي كلسترول كه در چربي موجود در گوشت،  تخم مرغ و لبنيات وجود دارد موجب به وجود آوردن رسوبات  سخت و ضخيمي در ديواره هاي داخلي رگها به نام پلاك  (PLAQUE)مي شود. اين پلاك ها ديواره رگها را سفت و انعطاف ناپذير مي كند و به اين ترتيب خون كافي به قلب نمي رسد و اگر در يك نقطه از رگ انسداد پيش بيايد يك  لخته خون كافي است تا جريان خون را قطع كند.  در نگاه اول راه حل اين مشكل آسان به نظر مي رسد: خوردن  غذاهاي كم كلسترول، استفاده از مارگارين كه از روغن  گياهي تهيه شده به جاي كره و مصرف كمتر تخم مرغ و گوشت.  براساس مجموعه اي از اطلاعات محدود و قابل دسترسي براي  عموم مردم اين بهترين توصيه ممكن است. اما امروزه كه  دانشمندان در مورد اجزاي مختلف بدن انسان اطلاعات بيشتري  به دست آورده اند، اين توصيه بسيار ابتدايي به نظر مي رسد. در اين ميان نكات مبهمي هم وجود دارد، ميزان  كلسترول خون برخي از مردم هميشه بالاست، فرقي نمي كند كه  چه چيز مي خورند و از سوي ديگر كلسترول بسياري از بيماران قلبي در حد طبيعي است.  اخيرا" به اين شبهات نيز پاسخ داده شده است.  ميزان كلسترولي كه ما مي خوريم لزوما" در ميزان كلسترول  خونمان تاثير نمي گذارد. اكنون روشن شده است كه بدن ما خودش كلسترول مي سازد. ولي به دلايل ژنتيكي بدن برخي  افراد كمتر از ديگران كلسترول توليد مي كند و بدن برخي  بيشتر.  در مرحله بعدي تحقيقات روشن شد كه بايد ميزان كلسترول  خون را كنترل كرد و نه اينكه كلسترول را از برنامه غذايي  حذف كنيم اما چگونه؟ باز اولين راه حل ممكن اين است كه گوشت قرمز و كره كم  بخوريم، اما چربي اشباع شده خطرناك تر از كلسترول است  زيرا اين نوع چربي، كلسترول خون را بالا مي برد.  بنابراين تخم مرغ كه كلسترول بالايي دارد ولي فاقد چربي  اشباع شده است از فهرست غذاهاي ممنوعه خارج شد.  البته براي بيماراني كه كلسترول خونشان به حد خطرناكي  بالاست تخم مرغ همچنان مضر است.  سپس محققان دريافتند كه كلسترول به دو صورت در سراسر بدن  جريان پيدا مي كند: به صورت ليپوپروتئين با جرم كم كه  خطرناك تر است و ليپوپروتئين با جرم بالا كه براي  سرخرگها مفيد است و آنها را تصفيه مي كند. گروه ديگري از چربيها به نام تري گليسيريدها كه در خون وجود دارد نيز به اندازه ليپوپروتئين كم جرم خطرناك است.  بعدها پزشكان غذاها و فعاليت هايي را توصيه كردند كه  ميزان ليپوپروتئين كم جرم و تري گليسيريد خون را كاهش  دهد مانند كم خوردن گوشت و كره كه جزء توصيه هاي هميشگي  آنهاست و همچنين استفاده از روغن نباتي و ماهي. ورزش و كاهش وزن نيز از جمله توصيه هاي پزشكي براي افزايش ميزان  ليپوپروتئين با جرم بالاست.  دكتر" والتر ويلت "رئيس بخش تغذيه دانشگاه هاروارد مي گويد: اين حقيقت كه مارگارين مضر است به اين معني  نيست كه خوردن كره ضرري ندارد. به نظر من اينها راه حلهاي مفيدي نيستند. اما توصيه به عدم استفاده از گوشت و چربيهاي حيواني هنوز منسوخ نشده است. كنار گذاشتن  كامل چربي از غذاي روزانه نيز روش مناسبي نيست بدن به  چربي نياز دارد زيرا ويتامينهايي A مثل D و براي اينكه  جذب بدن شوند و يا در بدن حركت كنند بايد در چربي حل  شوند.  برخي معتقدند بايد از چربي بسيار كم استفاده كرد. اين  روش مفيد به نظر مي رسد، زيرا در آن به جاي گوشت و پنير از سبزيجات، حبوبات و غلات استفاده مي شود. گياهخواران  كه بيش از 30 درصد از كالري مورد نياز خود را از چربي  مي گيرند ولي چربي اشباع شده كمي مصرف مي كنند بسيار كمتر به بيماري قلبي مبتلا مي شوند.  اما مشكل تنها ليپوپروتئين ها و تري گليسيريدها نيستند.  طي سالهاي گذشته محققان نوع ديگري از چربي را شناسايي  كرده اند كه مي تواند كلسترول مضر نوع دوم خوانده شود.  اين نوع چربي كه A ليپوپروتئين نام گرفته عملكردي مانند ليپوپروتئين كم جرم در بدن دارد. اما به دليل اينكه كاهش  يا افزايش مقدار A ليپوپروتئين در بدن ارتباط زيادي به  عوامل ژنتيكي دارد تا به رژيم غذايي، ميزان اين عنصر به  راحتي قابل كنترل نيست.  اكنون تحقيقات جديد نشان داده است چربي كه ابتدا يك ماده  غذايي خوب و مفيد به حساب مي آمد و اكنون مضر بودن آن  روشن شده است، مجموعه اي از مواد مختلف است كه برخي مفيد و برخي خطرناك و برخي هم بي اثر هستند.  نمك در دهه هاي گذشته محققان معتقد بودند كه فشارخون بالا هشداري براي ابتلا به بيماريهاي قلبي است. پزشكان  مي گويند فشار بالا رگهاي خوني را منقبض مي كند و باعث  پارگي آنها مي شود و يا احتمال لخته شدن خون را افزايش  مي دهد.  فشارخون بالا همچنين باعث پارگي رگهاي خوني كوچك مي شود كه اگر چنين حالتي در مغز رخ دهد به آن سكته مغزي  مي گويند كه مانند حمله قلبي بسيار خطرناك است.  به گفته پزشكان اولين كار براي مقابله با اين بيماري عدم  مصرف ماده اي است كه باعث افزايش فشارخون مي شود يعني  سديم به ويژه در معمولترين شكل آن يعني نمك.  اگر قطع كامل نمك براي كساني كه به بيماري فشارخون مبتلا هستند مفيد است پس بايد براي افراد عادي هم مفيد باشد،  شايد اينطور باشد اما نتايج بررسي هاي انجام شده كه سه  سال پيش صورت گرفت نشان مي دهد موضوع به اين سادگي نيست.  برخي دانشمندان معتقدند كه كاهش استفاده از نمك، فشارخون  را در همه افراد كاهش مي دهد. حتي آنهايي كه به بيماري  افزايش فشارخون مبتلا نيستند.  اما در تحقيقي كه در نشريه يك موسسه درماني امريكايي  منتشر شده آمده است، استفاده كمتر از نمك تاثيري روي  افرادي كه فشارخون معمولي دارند نمي گذارد.  كداميك از اين دو ادعا درست است؟ شايد هيچكدام، زيرا ايراداتي به هر دوي آنها وارد شده است. تحقيق اول بر روي  افرادي صورت گرفته كه براي مدت بسيار كوتاهي يك برنامه  غذايي كم نمك را رعايت كرده اند. اين دوره آنقدر كوتاه  بوده است كه تاثير چنداني نمي تواند بر روي بدن بگذارد.  در تحقيق دوم هم تاثير عوامل ديگر در نظر گرفته نشده است.  كساني كه نمك كم مصرف كرده اند كارهاي ديگري هم انجام  داده اند، مثلا" ورزش كرده و يا وزن خود را كاهش  داده اند. در حقيقت هنوز روشن نشده كه مردم عادي بايد چه  مقدار نمك مصرف كنند.  دكتر" تئودوركوتچن "از دانشگاه پزشكي ويسكونزيا مي گويد:  حتي بدون در نظر گرفتن توجيهات علمي و پزشكي پايين نگه  داشتن ميزان سديم بدن بسيار مفيد است. به ويژه به اين  دليل كه هنوز شواهدي مبني بر مضر بودن مصرف كم سديم به  دست نيامده است. اما وقتي كاهش مصرف نمك با ورزش، حركات  فيزيكي سنگين و گرمي هوا همراه باشد براي سلامتي مضر است.  ورزش ورزش و حركات فيزيكي موضوع ديگري است كه پزشكان در مورد آن توصيه هاي فراواني كرده اند. تا پيش از سال 1953 تحقيقات نشان مي داد كه كساني كه بيشتر ورزش مي كنند كمتر به حمله قلبي مبتلا مي شوند. هنوز توجيه پزشكي  روشني در اين مورد ارائه نشده است اما ساده ترين دليلي  كه مي توان براي اين رابطه منطقي ذكر كرد اين است كه قلب يك ماهيچه است و اگر به طور مداوم از آن كار كشيده شود،  قدرت بيشتري مي يابد.  ترجمه: نيلوفر /قديري منبع: مجله تايم  ادامه دارد 
