 گروه علمي فرهنگي: سيد عطاءالله مهاجراني وزير فرهنگ و ارشاد اسلامي ايران، پنجشنبه شب در دفتر مطالعات  استراتژيك پاكستان با حضور تعداد زيادي از انديشمندان،  ديپلماتها، خبرنگاران و برخي مقامهاي رسمي در جلسه اي به  رياست" صديق خان كانجو"، قائم مقام وزارت امور خارجه  پاكستان، در مورد" گفت و گوي تمدنها" سخنراني كرد.  عطاءالله مهاجراني در بخشي از سخنان خود گفت "ايران با ميراث تمدن پيش از اسلام خود و تماس با تمدنهاي شبه قاره  يكي از مراكز مولد تفكر و هنراسلامي بوده است. " وي گفت: ايران از اين نظر از يك جايگاه برتر براي ارائه  پيشنهادگفت و گوي تمدنها برخوردار بوده است.  مهاجراني گفت: دو سال پيش آقاي خاتمي پيشنهاد كرد ملتها بايد در بين خود گفت وگو داشته باشند زيرا فقط به هنگام  فقدان گفت وگو، ممكن است جنگ اتفاق بيافتد.  وزير فرهنگ و ارشاد اسلامي افزود: سازمان ملل نيز سال  2001 را به عنوان "سال گفتگو" مشخص كرد.  وزير فرهنگ و ارشاد اسلامي افزود: تاكنون ما هر چه از جهان اسلام واهميت آن شنيده ايم از زبان دولتمردان و تحليلگران سياسي غرب بوده است.  وي افزود: نفت، بنيادگرايي و تروريسم كلماتي هستند كه  بيش از همه با جهان اسلام مرتبط شده اند، و اين در حالي  است كه كمتر تلاش شده در موردتمدن بزرگ اسلامي گفتگو شود.  عطاءالله مهاجراني، در بخشي از پاسخهاي خود به سئوالات  حاضرين گفت: متفكران غربي اسلام را مي شناسند، اين گونه  نيست كه آنها نسبت به اسلام بيگانه باشند، ولي از اسلام  هراس دارند و نمي خواهند مسلمانان بيدار شوند. مهاجراني  در پاسخ به يك سئوال كننده گفت: پيش از آن كه پاپ، يا ديگرافراد در مورد گفت و گوي بين تمدنها صحبت كنند، سيد جمال الدين اسدآبادي باگفت وگو با يك متفكر مسيحي از فرانسه، در مورد چگونگي گفت وگوي بين يك مسيحي و مسلمان  صحبت كرد. وي گفت: گفت وگوي تمدنها در واقع بايد بين  ملتها و متفكرين باشد نه بين دولتها، زيرا دولتها به  دنبال منافع سياسي هستند. 
