 گروه اقتصادي: اداره نشر اسكناس و خزانه بانك مركزي  ايران اعلام كرد، تعدادي اسكناس جعلي يكصددلاري با تاريخ  چاپ 1996 در بازار مشاهده شده است.  به گزارش خبرنگار ما بانك مركزي ويژگي هاي اسكناس هاي  جعلي را براي تشخيص آن ها از اسكناس هاي 100 دلاري اصلي  اعلام كرد.  براساس اين گزارش تصوير" واتر مارك "در اسكناس هاي اصيل  در خميره كاغذ، با وضوح كامل و با كيفيت بالا ديده  مي شود، در حالي كه تصوير" واتر مارك "اسكناس جعلي بر پشت يكي از لايه ها چاپ شده است.  همچنين عدد 100 سمت راست و پايين اسكناس اصيل با مركب مخصوص كه با تغيير زاويه تغيير رنگ مي دهد چاپ شده است و اسكناس هاي جعلي چنين ويژگي ندارند و با رنگ متاليك سبز روشن چاپ شده است.  در اسكناس هاي صد دلاري اصلي نخ ايمني كاملا" مشخص است و در زير نور ماوراءبنفش به رنگ طلائي مايل به قرمز مشاهده  مي شود دو نوشته "USA 100"  از هر دو طرف اسكناس به وضوح نمايان است در حالي كه در اسكناس جعلي نخ ايمني همانند" واتر مارك "در پشت يكي از لايه هاي اسكناس چاپ شده است و زير نور ماوراءبنفش به  رنگ نارنجي ديده مي شود، و نوشته "USA 100" به روشني  اسكناس اصلي نيست.  علاوه بر اين سمت چپ پايين اسكناس هاي اصلي نوشته 100 USA" با حروف ريز چاپ شده است كه با ذره بين كاملا"  خوانا و مشخص است در حالي كه در اسكناس جعلي نوشته مزبور مخدوش و در هم است.  در سطح اسكناس اصلي مقداري الياف رنگي وجود دارد كه در زير نور ماوراءبنفش به رنگ هاي قرمز و آبي مشاهده مي شود در حالي كه در اسكناس هاي جعلي اين الياف وجود ندارد. 
