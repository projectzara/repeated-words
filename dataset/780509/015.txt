 گروه اقتصادي: در حالي كه برگزاري مجامع عمومي سالانه  شركتها حجم معاملات سهام را در بورس تهران به شدت كاهش  داده است، شاخص كل قيمت سهام نيز در هفته پيش 47/8 واحد تنزل كرد و به 27/1724 واحد رسيد.  در اين هفته قريب به 4 ميليون سهم به ارزش حدود 10 ميليارد ريال در بورس داد و ستد شد كه حدود 24 درصد كمتر از هفته قبل از آن بود.  نرخ خريد و فروش ارزهاي واريزنامه اي هفته پيش در بورس  20 ريالي بالا رفت و به 4965 ريال به ازاي هر دلار رسيد.  بيشترين ارزش معاملات در هفته پيش مربوط به سهام قند اصفهان به ميزان يك ميليارد و 147 ميليون ريال بود. قيمت  اين سهم در طول معاملات هفته پيش 4028 تا 4050 ريال در نوسان بود اما در پايان معاملات در رقم 4049 ريال تثبيت  شد كه همان نرخ آغاز معاملات هفته بود.  در معاملات هفته پيش بورس قيمت سهام 29 شركت بالا رفت و 23 شركت نيز با تنزل قيمت سهام روبه رو شدند. 
