 يزد- خبرگزاري جمهوري اسلامي: به گفته مديرعامل سازمان  سياحتي و مراكز تفريحي بنياد مستضعفان و جانبازان انقلاب اسلامي، بعد از سفر آقاي خاتمي به كشورايتاليا، ورود جهانگردان به ايران سه برابر شده است.  اكبر غمخوار در اين زمينه آماري ارائه نكرد اما افزود:  بعد از تشكيل دولت آقاي خاتمي، اقبال عمومي جهانيان براي  سفر به ايران افزايش يافته است.  وي نقش گفت و گوي تمدن ها در رشد صنعت گردشگري و نقش آن  در اقتصاد كشوررا موءثر دانست و گفت: اگر بتوان سالانه  زمينه سفر سه ميليون نفر جهانگردرا فراهم كنيم، نه  ميليارد دلار ارز، عايد كشور خواهد شد.  وي روز پنجشنبه در مراسم افتتاح فاز اول هتل صفائيه يزد گفت: صنعت گردشگري در ايران با 60 رشته شغلي ارتباط دارد و مي توان در ازاي ورود هر جهانگرد، پنج شغل ايجاد كرد.  غمخوار افزود: اگر صنعت گردشگري گسترش يابد، علاوه بر رفع مشكل اشتغال، توليد ناخالص ملي كشور نيز افزايش خواهد يافت.  مديرعامل سازمان سياحتي ومراكز تفريحي بنياد مستضعفان و جانبازان انقلاباسلامي افزود: اين سازمان، با 25 هتل و 5500 تخت اقامتي، 10 شركت سياحتي ومجتمع بين المللي جذب گردشگر و چهار مركز تفريحي ورزشي به گردشگران  خدمات ارائه مي كند.  وي گفت: دفاتر اين مجموعه در كشورهاي اسپانيا، ژاپن،  امارات متحده عربي، سوريه، فرانسه، سوئيس و آلمان با حضور در نمايشگاههاي بين المللي زمينه سفر جهانگردان را به  ايران فراهم مي كنند. 
