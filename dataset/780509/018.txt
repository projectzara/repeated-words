 گروه اقتصادي: بهاي نفت خام برنت براي تحويل در ماه  سپتامبر در پايان معاملات روز پنجشنبه بازار لندن با 64 سنت افزايش به بشكه اي 19 دلار و 80 سنت رسيد در بازار نايمكس نيويورك بهاي نفت خام غرب تگزاس براي تحويل در سپتامبر آينده در پايان معاملات به بشكه اي 20 دلار و 97 سنت رسيد و نسبت به آغاز معاملات روز پنجشنبه در بازار نايمكس 21 سنت افزايش يافت.  روز جمعه قرار بود كه كميته نظارت بر توليد اوپك براي  بررسي نتايج كاهش توليد و حفظ سياست فعلي توليد نفت گرد هم آيند.  در همين حال منابع نزديك به اوپك اعلام كردند برغم  بالارفتن بهاي نفت اين سازمان همچنان به توافق مربوط به  كاهش توليد پايبند است.  مجله" الحيات "به نقل از اين منابع نوشت همه كشورهاي  عضو اوپك بالانرفتن توليد را تاييد مي كنند اين منابع  پايبندي كشورهاي عضو را به توافق نامه ماه مارس 90 درصد ذكر كرده اند و آنرا عامل اصلي بالارفتن بهاي نفت  مي دانند.  ديدگاه 
