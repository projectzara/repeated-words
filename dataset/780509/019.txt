 دكتر بهمن آرمان  آمار و ارقام مبني بر افزايش شديد واردات اقلام  استراتژيك كشاورزي مانند قندوشكر، روغن نباتي، گندم و خوراك دام در سال جاري - هر چند عمدتا" به دليل خشكسالي  بوده است - موجب نگراني هاي فراواني در بين محافل اقتصادي  و سياسي كشور شده است.  در سال 1375 وزارت جهاد سازندگي رسما" اعلام كرد كه  اندكي كمتر از يك ميليارد دلار يعني 940 ميليون دلار تنها براي واردات خوراك دام هزينه كرده است. رسانه هاي  خبري در طول چند روز گذشته خبر از اين دادند كه ميزان  واردات گندم در سال جاري به مرز 6 ميليون تن خواهد رسيد كه با توجه به قيمت هاي جهاني هزينه اي برابر با 2/1 ميليارد دلار دارد. واردات شكر در سال جاري براي نخستين  بار از مرز 1 ميليون تن فراتر خواهد رفت و هزينه اي حدود 400 ميليون دلار را بخود اختصاص خواهد داد. واردات روغن  نباتي نيز همچنان به مقدار بسيار بالا ادامه يافته و در سال جاري ضريب خودكفايي كشو ردر اين زمينه به كمتر از 6 درصد خواهد رسيد. در حاليكه تا دو هفته پيش ضريب خودكفايي كشور در زمينه قندوشكر برابر با 64 درصد و روغن  نباتي 47 درصد بود در حال حاضر اين نسبت ها همانگونه كه  آمد بگونه نگران كننده و گسترده اي كاهش يافته است به  طوري كه بخش بزرگي از درآمدهاي ارزي كشور را مي بلعد ورود كشور ما به بازارهاي جهاني قندوشكر و روغن نباتي  بعلت حجم بالاي خريد، خود موجب رشد قيمت ها مي شود.  سياست هاي ضد توليدي دروازه هاي باز، عدم حمايت از بخش  كشاورزي و گسترش واردات در طول سالهاي اخير به بحران  دامنه داري در زمينه توليد اقلام استراتژيك كشاورزي  انجاميده است كه مي رود امنيت غذايي كشور را متاثر از خود سازد.  شوراي اقتصاد و تصميمات آن در زمينه تعيين قيمت پايه  خريد اقلام استراتژيك كشاورزي در طول سالهاي گذشته بدون  شك بيشترين بازتاب را بر روي توليد داخلي داشته است.  برآوردهاي كارشناسي نمايانگر اين واقعيت است كه در پاره اي از سالها از جمله سال گذشته ميزان افزايش قيمت  خريد تضميني گندم به گونه اي نبوده است كه حتي جبران نرخ  تورم را بكند. شاهد مدعا اين كه در حاليكه نرخ رسمي تورم  در سال كشاورزي جاري بالاي 20 درصد بوده است قيمت خريد تضميني گندم تنها 2/11 درصد نسبت به سال ماقبل افزايش  يافته است و كشاورزان حاضر به فروش توليدات خود به  قيمت هاي مصوب نيستند. همين منطق در زمينه چغندر قند، جو،  دانه هاي روغني، ذرت و.. نيز صادق است اين سياست ها به واردات گسترده و استفاده بي رويه از درآمدهاي ارزي  كشور انجاميده است. سياست تشويق واردات و يا بعبارتي  گران تر خريدن از بازارهاي جهاني و ارزان خريدن از كشاورزان داخلي كار را به آنجا رسانده كه حتي بيطرف ترين  ناظران نيز زبان به شكوه گشوده و نسبت به چنين امري  معترض شده اند. چگونه است كه خريد گندم به قيمت حداقل  1500 ريال آنهم به صورت ارز در هر كيلو از بازارهاي  جهاني به صرفه است ليكن پرداخت همان مبلغ به ريال به  كشاورزان داخلي به صلاح كشور نيست؟ چرا در زمينه پرداخت حداقل قيمت هاي جهاني كالاهاي  كشاورزي به كشاورزان داخلي اقدامي نمي شود؟ تا كي  مي توان سياست واردات را بر توليد داخلي ارجح دانست؟ نظر بخش بزرگي از دست اندركاران مسائل اقتصادي بر اين است كه  شوراي اقتصادي در تعيين قيمت پايه اقلام استراتژيك  كشاورزي در سال آينده بايد مبنا را قيمت هاي واقعي جهاني  و نرخ هاي واقعي ارز قرار دهد. كشورهاي صنعتي در حالي كه  به مصرف كننده هاي خود هر كيلو شكر را به قيمت بيشتر از يك دلار مي فروشند آن را در بازارهاي جهاني برابر با 30 سنت يعني يك سوم قيمت واقعي عرضه مي كنند. همين منطق در مورد ساير كالاهاي كشاورزي حاكم است بنابراين سياست هاي  شوراي اقتصاد در زمينه تعيين قيمت تضميني خريد كالاهاي  كشاورزي بايد تابعي از شرايط و نه موازنه قواي بازرگاني  در بازارهاي جهاني باشد. 
