 آنكارا- خبرگزاري جمهوري اسلامي: يك دادگاه محلي در تركيه روزجمعه به اخراج 16 مسيونر آمريكائي از اين كشور حكم داد.  به گزارش خبرگزاري تركيه مسيونرهاي آمريكائي بدون اجازه  دربرخي ازشهرهاي تركيه از جمله در ازمير به تبليغات ديني  و مذهبي مبادرت مي كردند.  دادگاه همچنين مسيونرها را به پرداخت جزاي نقدي محكوم  كرده است.  دربازرسي از هتل محل اقامت اين آمريكائيان مقادير بسيار زيادي جزوه و بروشور حاوي تبليغات دين مسيحيت بدست آمده  است.  براساس قوانين محلي هرگونه تبليغات امور ديني و پخش  جزوه و بروشوردر اين زمينه تنها با اجازه مقامهاي مسئول  امكان پذير است. 
