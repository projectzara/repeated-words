 اسلام آباد- خبرگزاري جمهوري اسلامي - يك دادگاه در شهر بندري كراچي پاكستان حكم بازداشت مولانا اعظم طارق نفر دوم سپاه صحابه پاكستان را كه اخيرا" از زندان آزاد شده  است صادر كرد.  به گزارش ايرنا از اسلام آباد به نقل از روزنامه  اردوزبان" خبرين "در اين حكم به پليس دستور داده شده است  اعظم طارق را در روز پنج ماه اوت(14 مرداد)به دادگاه  احضار كند.  اعظم طارق كه تا ماه پيش در زندان فيصل آباد زنداني بود به دهها مورد قتل و قانون شكني متهم است. 
