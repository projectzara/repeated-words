 آنكارا- خبرگزاري جمهوري اسلامي: درتركيه هم اكنون يك  هزار و 336 شبكه راديو و تلويزيوني توسط بخش خصوصي  فعاليت مي كند.  دانشكده ارتباطات دانشگاه آنكارا دريك گزارش تحقيقي به  بررسي آماري فعاليت هاي رسانه هاي خصوصي درتركيه پرداخته  است.  طبق نتايج اين بررسي درسطح تركيه يك هزار و 56 كانال  راديوئي و280 كانال تلويزيوني توسط بخش خصوصي فعاليت  مي كنند.  بنابراين تحقيق درسطح تركيه سه هزار و 500 نشريه نيز بطور متمادي منتشر مي شود. تنها در شهراستانبول 969 نشريه انتشار مي يابد. در استانبول 128 كانال راديوئي و 29 كانال تلويزيوني نيز فعاليت دارند.  از 280 كانال تلويزيوني فعال در سطح تركيه، برنامه هاي  35 شبكه درسراسرتركيه، 15 كانال دراستان هاي مختلف و 230 كانال نيز در برخي ازشهرهاي اين كشور قابل روءيت است.  اجازه تاسيس و پخش برنامه هاي راديو تلويزيوني در سطح  تركيه درانحصار شوراي عالي نظارت بر راديو و تلويزيون  مي باشد.  اين سازمان كه يك سازمان غيردولتي و مستقل است با تخصيص  فركانس به راديو و تلويزيون هاي مختلف، نظارت بر برنامه هاي اين راديو و تلويزيون ها ودر صورت لزوم تعيين  مجازات براي آنان را برعهده دارد. 
