 " سليم الحص "نخست وزير لبنان ديروز گفت: دولت وي سرگرم  تشكيل يك گروه براي مذاكرات صلح با اسرائيل است.  به گزارش خبرگزاري رويتر از بيروت، نخست وزير لبنان به  خبرنگاران گفت اين گروه تحت رياست وي كار خواهد كرد و قبل از مذاكرات و در خلال آن، سياست ها را از نزديك با سوريه هماهنگ خواهد كرد.  سليم الحص كه وزير خارجه لبنان نيز هست، براي آماده كردن  دمشق از آمادگي هاي لبنان در اين زمينه، با فاروق الشرع  وزير خارجه سوريه تماس تلفني برقرار كرد. در همين حال،  كميسيون امور خارجي پارلمان لبنان اعلام كرد: لبنان با هرگونه تلاش براي اسكان دائم حدود 365 هزار آواره  فلسطيني كه در سال 1948 از لبنان به فلسطين فرار كرده اند، مقاومت خواهد كرد.  علي الخليل نماينده و رئيس كميسيون خارجي پارلمان به  خبرنگاران گفت: اين كميسيون از دولت خواسته است موضع  لبنان را در مورد مخالفت با اسكان آوارگان براي جامعه  بين المللي شرح دهد. 
