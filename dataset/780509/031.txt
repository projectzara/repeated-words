 در قرن آينده توسعه ارتباطات، به عنوان ركن توسعه مدنظر كليه كشورها علي الخصوص در جهان سوم است. در اين زمينه  ما چه برنامه هايي را تدارك ديده ايم، آيا توان ارتباطي  ما متناسب با شرايط ارتباطات بين المللي كه امواج آن ها به درون مرزهاي ما رسيده مي باشد؟ مقاله حاضر برآن است  تا به پرسشهاي فوق پاسخ بگويد.  گروه فرهنگ و انديشه  * هادي خانيكي  رفع موانع و مشكلات موجود در راه تبيين اهداف، اولويت ها و سياست هاي ارتباطي براي يك نظام ملي بايد با تاكيد بر يك جامعه گشوده يا جامعه اي كه درحقيقت وضعيت ارتباطي آن  را به سمت توسعه بيشتر سياسي، فرهنگي و اجتماعي خواهد كشاند، موردنظر همه ما باشد. در اين چهارچوب بايد هدف ها را از درون اين نظام ملي تعيين كنيم. بخصوص در چهارچوب سياست هاي رئيس جمهور منتخب چون عمدتا" برابري جويي،  آزادي، ناوابستگي و رشد جامعه مدني مورد نظر است، اين  چهارچوب خود به خود در سياست هاي ارتباطي بايد دنبال شود و به همين دليل هم برخي پيشنهاد مي كنند كه به جاي  كاربرد ارتباطات در توسعه و نگاه كردن ابزاري به  ارتباطات، به خود امر توسعه و توسعه همه جانبه ارتباطات  نگاه شود و از همين رو بر طرح شوراي هماهنگي ارتباطات  مبني بر اينكه اين شورا الزاما" يك نوع تمركز دولتي  نباشد; بلكه جنبه هاي رشد جامعه مدني و رشد جامعه را هم  مدنظر داشته باشد، تاكيد مي كنم. مسئله ديگر در رابطه با مشكلات و موانع موجود، نسبت بين شاخص هاي رشد فن آوري و نيازها و فرهنگ، به عنوان يك رابطه لازم براي سنجش  برنامه است و در برنامه هاي آتي هم بايد مورد توجه قرار گيرد كه به توسعه ارتباطات نياز زيادي است ; چون هم  شفافيت اطلاعات و هم توسعه جامعه مدني بر گسترش ارتباطات  مبتني است و تاكيد ديگر بر اين است كه توسعه بايد موزون  باشد درنتيجه هر عاملي كه به يك توسعه ناموزون منجر شود،  يك مانع در زمينه توسعه ارتباطات به شمار مي رود.  مسئله ديگر اين است كه به زمينه هاي مخابراتي توسعه  ارتباطات با توجه به نقشي كه وزارت پست و تلگراف و تلفن  در مركز پژوهشها دارد، بايد بيشتر توجه شود البته چند سئوال در اين زمينه مطرح است كه آيا ارتباطات راه دور اولويت دارد يا ارتباط جمعي و هر يك از اين دو چه سطحي  يا چه ميزاني از اولويت گذاري ها را با توجه به  محدوديت هاي سرمايه گذاري به خود اختصاص مي دهد. تاكيد ديگر اين است كه نقش دولت به عنوان كارفرماي فراگير،  چندان مورد نظر نباشد و مقررات دست و پاگير كاهش يابد تا به مشاركت بخش خصوصي در برنامه هاي ارتباطي منجر شود.  مسئله ديگر اين است كه به گسترش زيرساخت هاي تكنولوژيك،  بخصوص از بهترين و جديدترين انواع آن در زمينه ارتباطات  فكر كرد و هر زمينه اي كه نتواند اين را محقق كند يك  مانع خواهدبود; اما در سرويس دهي و مديريت آنها بايد به  منافع و مصالح ملي انديشيد و بخصوص يك ديد فرهنگي هم  مدنظر داشت كه هم شامل آموزش هاي فراگير شود كه قدرت  ارتباط گري، انتخابگري و تربيت انتقادي را بالا ببرد و هم اينكه از ظرفيت هاي بيشتر در توليد اطلاعات و گسترش  آن استفاده كند و اين ديد را به سطوح مديريتي كشور از جمله وزارت پست و تلگراف و تلفن، تعميم دهد. مسئله ديگر به هرحال در استفاده از فن آوري نوين به عنوان يك ضرورت  اجتنابناپذير بايد تاكيد داشت و در عين حال به تمايز بين اين وضعيت و وضعيت هاي فرهنگي توجه داشت و به ويژه  پيشنهاد اين است كه بين جنبه هاي عقلايي و ممكن ارتباطات  هم تمايزي قائل شويم و روي جنبه هاي اقتصادي توسعه  ارتباطات هم فكر كنيم و هرچه نتواند به اين مسئله دامن  بزند خودبه خود تبديل به يك مانع مي شود. همچنين در گسترش يك نظام ارتباطي، استفاده مطلوب از رسانه ها براي  توسعه كاربرد فن آوري ارتباطات، ضروري است و بالاخره  لازم است كه براي مراحل بعدي بين نظام موجود و نظام  مطلوب، تفكيكي قايل شويم.  * دكتر شهيندخت خوارزمي  در بحث هاي مربوط به ايران 1400 كه در واقع برنامه ريزي  براي 25 سال آينده است، مي بينيم كه، دو پيش فرض عمده  وجود دارد. يكي اينست كه آينده ادامه گذشته است و بعد،  آن چشم انداز مطلوب، تحقق جامعه صنعتي است. شايد به دليل  اين دو پيش فرض تلويحي است كه هيچ جايي براي مخابرات و ارتباطات به عنوان محور توسعه يا عامل اصلي توسعه، در اين بحث ها نيست. حتي وقتي بحث كلان شهر تهران براي سال  1400 مطرح است، اصلا" اثري از بحث ارتباطات نيست. درحالي  كه ارتباطات يكي از مهمترين عوامل است ; يعني بايد ارتباطات به عنوان يك عامل تعريف شود. اگر ما در واقع  چشم انداز جامعه مان تحقق جامعه صنعتي است، من بحثي  ندارم; اما ببينيم كه در سطح جهاني چه اتفاقي افتاده است.  در سطح جهاني مدتهاست كه حركت از جامعه صنعتي به جامعه  نرم افزاري شروع شده كه محرك آن هم، انقلاب ديجيتال است  و شايد براي شما جالب باشد كه در آخرين "اجلاس داووس "كه  درواقع، گردهمايي سران كشورهاست كه در سوئيس با موضوع  اقتصادي به مدت چند روز برگزار مي شود، مي بينيم جامعه  نرم افزاري محور همه بحث هاست و تمام موضوع هاي ديگر را تحت الشعاع قرار داده است.  در بحث هاي "ايران 1400"، اثري از اين مسئله نديدم و غايت مطلوب را جامعه صنعتي مي بينيم اينجا و چشم انداز مطلوب به طور تلويحي، همان جامعه صنعتي و تحقق آن است.  چند نكته را خدمتتان عرض مي كنم كه تفاوتهاي عمده جامعه  صنعتي با جامعه نرم افزاري، چيست و روي اين چند محور،  بحث را باز مي كنم. اينجا وارد بحث روندهاي اصلي تحولات  حوزه ارتباطات نمي شوم كه در" اجلاس داووس "هم سه روند خيلي مهم شناسايي شد كه براي اطلاع شما عناوين آنها را ذكر مي كنم كه يكي: همگرايي "آلي گوپوليستيك "است، يكي  تخصص گرايي" آلي پوليستيك ".(" آلي گوپوليستيك "، يك نوع  بازاري است كه در انحصار چند بازيگر است و چند شركت عمده  است)و يكي گسترش شتابان "اينترنت ". يعني اين سه روند را كه به ظاهر هم متعارض به نظر مي رسند، مي توانيم در حوزه  ارتباطات به عنوان روندهاي عمده بپذيريم ; ولي بحث من،  تفاوت هاي عمده جامعه نرم افزاري با جامعه صنعتي است.  اولين تفاوت كلي در محيط فعاليت جامعه نرم افزاري با محيط جامعه صنعتي است. حال مهم نيست كه شما عرصه  فعاليت تان فرهنگ است يا سياست يا اقتصاد. مهمترين صفت  اين محيط، طوفاني بودن آن است ; يعني ما داريم به طرف  محيطهاي طوفاني فعاليت مي رويم اين خيلي فرق مي كند با محيطهاي خيلي باثبات و مطمئني كه واقعا" قانونمندي و تمام قوانينش را مي شناختيم. اين ويژگي هايي را كه  خدمتتان عرض مي كنم درواقع محصول اين انقلاب اطلاعات و ارتباطات است كه اينجا اتفاق افتاده است. مي بينيم كه  انتقال سريع اخبار يكي از عوامل طوفاني كردن محيط فعاليت  است، آن قدر اخبار به سرعت منتقل مي شود كه در واقع،  ثبات محيط را تحت الشعاع قرار مي دهد و بستر فعاليت را به يك وضع لرزان و زلزله خيز تبديل مي كند. اين، نتيجه  طبيعي پيچيدگي روزافزون محيط است. درباره پيچيدگي  روزافزون محيط ما مي بينيم كه سه اتفاق افتاده است ; يكي  تعدد عناصر محيط، يكي تنوع عناصر محيط و يكي، تعامل  عناصر محيط، يعني اين سه عامل، موجب پيچيدگي است. به  همين دليل، ويژگي دوم شكل مي گيرد كه ما در جامعه  نرم افزاري وارد عصر مديريت مجهولات شده ايم. مديريت  مجهولات يعني اينكه مدام با پديده هايي سروكار داريم كه  براي ما روشن نيست و پديده هايي را نمي شناسيم، با آنها آشنايي نداريم و هيچ گونه سابقه قبلي هم از اين پديده ها وجود ندارد درنتيجه، اين مديريت مجهولات و مديريت  بي نظمي بر بسياري از فعاليتها حاكم شده است. ويژگي ديگر اينست كه ما وارد عصر نظام شبكه اي شده ايم. يعني ما مي بينيم كه مدام شبكه هايي كه نه مرز دارند و نه مركز،  دارند توسعه پيدا مي كنند و به عرصه فعاليت هاي ما تبديل  مي شوند. خود اين نظام شبكه اي، به يك تفكر شبكه اي نياز دارد كه اين تفكر شبكه اي ويژگيهاي خاصي دارد.  ويژگي ديگر تفكر جامعه نرم افزاري، پذيرش تنوع و تفاوت  است و مهمترين آن، "پلوراليسم "فرهنگي است چون عرصه  جهاني، عرصه پديده هاي متفاوت و پرتنوع است.  ويژگي ديگر تفكر جامعه نرم افزاري اينست كه بايد براي  جذب تازه ها و يادگيري، انعطاف بالايي داشته باشد. در جامعه نرم افزاري، موضوعي كه خيلي تازه است، بحث  " روندهاي متناقض "و" نيروهاي پرتناقض "است. شما ببينيد،  دلايل كافي وجود دارد براي اينكه روند" گلوباليسم " (جهاني شدن)در حال حاكم شدن است. در آن واحد شواهد كافي  داريم براي اينكه پديده "لوكاليزم "(محلي شدن)دارد حاكم  مي شود. درحاليكه اين دو، با هم در تعارض و ضد هم هستند.  يك نمونه ديگر از اين تعارض و تناقض اينست كه از يك طرف،  رشد روزافزون "رقابت "است يعني در يك ابعاد تازه اي دارد مسئله رقابت مطرح مي شود. در كنارش و به موازات آن، ما رشد" همكاري "را داريم اصلا" رقابت و همكاري، ضد هم و نقيض هم هستند. ولي مي بينيد كه در كنار اين دو روند دارد شكل مي گيرد. به هر حال در جامعه نرم افزاري اگر بخواهيم با آن ذهنيت جامعه صنعتي به اين پديده ها نگاه  كنيم، اصلا" نمي توانيم از اينها براي تصميم گيري  استراتژيك استفاده كنيم. ويژگي ديگري كه در جامعه  نرم افزاري وجود دارد اينست كه اصلا" ديگر خط سير و مسير حركت بهينه اي وجود ندارد. يعني درواقع روندها به سوي  غيرخطي شدن مي رود.  مسئله ديگر اينست كه در جامعه نرم افزاري، منطق وفور و فراواني حاكم است نه منطق كميابي.  مديريت فراواني به دانش و تخصص بسيار بالايي نياز دارد;  يعني با مديريت كميابي خيلي فرق مي كند. سطح دانش و تخصصي كه مديريت فراواني لازم دارد اصلا" قابل مقايسه با سطح دانش و تخصص مديريت كميابي كه خاص جامعه صنعتي است  نيست و به همين دليل است كه "خرد انتخاب" يا" خرد ارزيابي"، به عنوان يك ضرورت پرورش نيروي انساني مطرح  مي شود. يعني چيزي كه در عصر فراواني شما نياز داريد مخصوصا" در مورد اطلاعات، "خرد انتخاب" و دستيابي به  " خرد ارزيابي "است و آخرين تفاوت عمده اينست كه در جامعه  نرم افزاري، عوامل كليدي موفقيت، سرمايه گذاري بر روي  دارايي هاي غيرملموس است و به نظر من، نكته مهم تر سرمايه گذاري برروي توسعه انساني است.  موضوع كليدي اينست كه سرمايه انساني خود را چگونه  مي خواهيم توسعه دهيم. چون اين كليد موفقيت در آينده است  و توسعه سرمايه انساني بدون داشتن يك زيرساخت پيشرفته  اطلاعاتي و ارتباطي اصلا" امكان پذير نيست. يعني دوباره  برمي گرديم به همان بحث اصلي كه چرا واقعا" ارتباطات  پيشرفته و اطلاعات پيشرفته و ايجاد يك زيرساخت پيشرفته  اطلاعاتي را ما به عنوان محور توسعه تلقي مي كنيم، كه  بنيان اين توسعه درواقع نيروي انساني است. به هرحال بايد گفت كه جامعه نرم افزاري، قوانين خاص خود را دارد. ما بايد اول، تكليف خودمان را روشن كنيم آيا امكان پذير است كه در اين فضايي كه ما به آن مي گوئيم تاريخ شتاب گرفته و نرخ رشد تحولات، حيرت انگيز است آيا در بيست و پنج سال آينده چشم انداز خودمان را ترسيم كنيم به سوي  تحقق يك جامعه صنعتي كه روبه زوال است؟ اگر اين را بپذيريم كه شدني نيست، يعني اگر هم بخواهيم به سوي جامعه  صنعتي برويم، فشاري كه از بيرون به ما تحميل مي شود اصلا" چنين امكاني را در اختيار ما نمي گذارد. در نتيجه  آينده مطلوب ما رفتن به سمت جامعه نرم افزاري است. پس  اگر اين هست ما بايد قوانين عمده جامعه نرم افزاري را بشناسيم و بر اين اساس هدف گذاري كنيم و چشم انداز آينده مان را تعريف كنيم و براي توسعه سياستگذاري كنيم. 
