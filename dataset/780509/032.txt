 گروه معارف: استاد سيدجلال الدين مجتبوي از اساتيد بنام  گروه فلسفه دانشگاه تهران صبح ديروز دار فاني را وداع  گفت. استاد مجتبوي عمر پربركت خود را در راه اعتلاي فكري  و اخلاقي نسل تحصيل كرده جامعه صرف كرد و علاوه بر تدريس  فلسفه غرب در اشاعه و تعميم اخلاق و معنويات در دانشگاه  سهمي به سزا داشت مرحوم مجتبوي در سال 1307 شمسي در تهران به دنيا آمد و در سال 1346 موفق به اخذ درجه  دكتراي فلسفه شد و به عضويت گروه فلسفه دانشگاه تهران  درآمد. وي از سال 64 تا 72 رياست دانشكده ادبيات و علوم  انساني دانشگاه تهران را به عهده داشت و در سال 68 به  عنوان استاد ممتاز معرفي شد.  از استاد جلال الدين مجتبوي آثار فراواني به صورت ترجمه  و تاليف به جا مانده است كه "فلسفه و يا پژوهش حقيقت "، كليات فلسفه، ترجمه جلد نخست فلسفه كاپلستن(كتاب برگزيده سال 62)، ترجمه بنياد حكمت سبزواري و نيز ترجمه  جامع السادات نراقي در علم اخلاق اسلامي در 3 جلد و نيز ترجمه اي فاخر از قرآن كريم از جمله آنها است.  پيكر پاك اين استاد فرزانه ساعت 9 صبح امروز(شنبه)از مقابل منزل آن مرحوم تا مسجد قبا و سپس تا بهشت زهرا تشييع خواهد شد. روزنامه همشهري درگذشت اين عالم فرزانه  را به همه دانشگاهيان، استادان و دانشجويان تسليت  مي گويد و براي آن مرحوم علو درجات و آمرزش الهي را مسئلت مي كند. 
