 نه خبر مهم سانسور شده رسانه ها در سال گذشته     يك موسسه اطلاع رساني مستقر در كاليفرنيا هر ساله گزارش  جامعي در خصوص اخباري به چاپ مي رساند كه ساير رسانه ها به سانسور آنها مبادرت مي ورزند. موسسه مزبور منظور خود را از اين اقدام، ترويج روحيه مسئوليت پذيري درميان  روزنامه نگاران و اصحاب رسانه ها در سطح جهاني اعلام  كرده است. تازه ترين گزارش اين موءسسه نشان مي دهد كه  اخبار مربوط به محيط زيست بيش از خبرهاي ديگر با خطر سانسور شدن روبه رو هستند.  برخي از اخبار مندرج در تازه ترين شماره گزارش اين مركز بدين قراراست:  توافق تجاري ضدملتها 1- يك توافق تجاري بين المللي كه حق حاكميت ملتها را مورد تهديدقرار مي دهد.  قرارداد تجاري موسوم به توافق چند جانبه سرمايه گذاري  است كه بسياري از رسانه هاي خبري جهان از ذكر خبر و توضيح جزييات آن خودداري كرده اند.  اين توافقنامه به شركتهاي بين المللي و چند مليتي حقوق  و تواناييهايي در حد آنچه كه متعلق به دولتها و حكومت هاست اعطا مي كند و به اين ترتيبسود و بهره تجاري  را بر حقوق بشر و عدالت اجتماعي برتري مي بخشد.  اين قانون اعلام نشده به شركتهاي چند مليتي اجازه  مي دهد تا در قلمروحكومتها، حقوق شهروندان آن را زير پا بگذارند و به شيوه مشابه آنچه كه در دوران "كاپيتولاسيون " برقرار بود، فعاليت هاي اقتصادي خود را دنبال كنند.  با اين موافقت نامه مي توان امنيت قضايي شهروندان  كشورها و محيط زيست آنان و ميراثهاي فرهنگي شان را در معرض خطرات جدي قرار داد.  سود از بيماري مردم !  2- سود سرشار شركتهاي تجاري از بيماري سرطان سينه  از نمونه هاي تكان دهنده حاكميت و اصالت سود بر فعاليتهاي گوناگون يك مورد چشمگير مربوط است به اين  واقعيت كه موءسساتي كه در تلاشند تا براي بيماري هاي  مختلف از جمله سرطان درمان و مداوايي مناسب پيدا كنند، و نيزموءسساتي كه مسئول توليد انواع مواد سرطانزا و عرضه آن  به بازارهاي مصرف ومحيط زيست هستند، هر دو به نهادها و شركتهاي چند مليتي واحدي تعلق دارنديعني هم درد و هم  درمان از يك منشا، نشات مي گيرد.  در سال 1985 شركت بين المللي آي. سي. آي طرحي را براي  اطلاع رساني درخصوص خطرات سرطان سينه به مورد اجرا گذارد.  اين شركت اكنون تحت نام شركت دارويي زنكا كه در عين حال  بزرگترين توليدكننده انواع حشره كشهاي شيميايي، مواد پلاستيكي، و مواد دارويي است فعاليت دارد.  نكته قابل توجهي كه منتقدان بتازگي به آن توجه كرده اند آنست كه بازوي اطلاع رساني اين شركت تنها در خصوص انواع  داروهاي مناسب موجود دربازار كه به كار درمان سرطان سينه  مي آيد، و اتفاقا به وسيله خود همين شركت توليد شده اند،  اطلاعاتي را در اختيار افكار عمومي قرار مي دهد،  امامطلقا" در خصوص روشهاي پيشگيري از ابتلا به سرطان  سينه مطلبي را به مردم منتقل نمي كند.  خطر غلات تغيير ژنتيك يافته  3- دانه هاي تغيير يافته به شيوه هاي ژنتيكي توليدشده  توسط شركت كشاورزي مونسانتو، توليد غلات را در سراسر جهان در معرض خطر قرارداده اند.  شركت ياد شده از مدتها پيش در تلاش است تا تسلط كامل  خود را در زمينه توليد غلات و دانه هاي خوراكي بر بازارهاي بين المللي تحميل نمايد. اين شركت براي رسيدن  به اين هدف اقدام به توليد دانه هايي كرده كه تنها براي يكبار كاشت و برداشت مناسبند و به هيچ روي دانه ها و تخمهايي كه بتوان براي نوبتهاي بعد از آنها بهره گرفت  توليد نمي كند.  به اين ترتيب كشاورزان در هر نوبت ناگزيرند، دانه هاي  توليد شده به وسيله اين شركت را به قيمتهاي گزاف خريداري  كنند. با اين حال دولت آمريكاكه از محل فروش حق امتياز محصولات اين شركت سالانه به مبالغ هنگفتي دست مي يابد،  از پژوهشهاي اين شركت و توليد اين نوع دانه ها كه  مي تواند سببنابودي كشاورزي در سطح جهان شود، حمايت  مي كند.  به اعتقاد كارشناسان توزيع بذرهاي توليد شده به وسيله  اين شركت درمزارع جهان مي تواند موجب آسيب رساندن به  بذرهاي بومي و عقيم سازي آنهاگردد.  استفاده از فلزات آلوده به راديواكتيو 4- استفاده از فلزات آلوده به مواد راديو اكتيو در ساخت  وسايل مورد استفاده در خانه.  دولت آمريكا بر اساس يك اجازه مخصوص فلزات آلوده اي را كه تحت پاكسازي قرار گرفته اند براي ساخت انواع محصولات  مصرفي از جمله كارد و چنگال غذاخوري تا قلاب كمربند و تا دسته عينك و زيپ شلوار و ماده پركننده دندان و... در اختيار شركتهاي سازنده قرار مي دهد.  بر اساس برخي آمار تنها در سال 1996، متجاوز از 7500 تن  از اين نوع فلزات در اختيار صنايع گوناگون قرار داده شد.  بر اساس طرحي كه شركتهاي تجاري در صدد به تصويب رساندن  آن هستند، به موءسسات غير دولتي اجازه داده مي شود،  سالانه ميليونها تن فلز آلوده به مقادير كم راديو اكتيو را از دولت خريداري كنند، و با پردازششان، آنها رادر ساخت محصولات مختلف مورد استفاده قرار دهند.  نكته پر اهميت در اين طرح اين است كه، استاندارد لازم  براي پاكسازي شده اعلام كردن فلزات آلوده تا حدود زيادي  كاهش پيدا كرده و فلزاتي كه درگذشته در فهرست فلزات  آلوده به شمار مي آمدند اكنون پاكسازي شده محسوبمي شوند.  به اعتراف اداره نظارت بر فعاليت هاي هسته اي در آمريكا،  سطح استانداردفعلي موجب مي شود سالانه 100 هزار نفر تنها در آمريكا به انواع سرطانهامبتلا شوند.  در سال 1993 سه شركت بزرگ نفتي آمريكا، بيش از 2 ميليون  كيلو فلزآغشته به مواد راديو اكتيو را به چين صادر كردند.  و بر همين اساس در سال 1998، تعداد 178 ساختمان تازه ساز در چين ملي كه با استفاده از مواد ومصالح توليد شده با اين نوع فلزات ساخته شده بودند، ساختمانهاي آلوده  به مواد راديو اكتيو تشخيص داده شدند.  خطر سلاح هاي كشتار جمعي  5- سلاحهاي كشتار جمعي آمريكا موجب مرگ نيم ميليون كودك  شده است.  در حالي كه در هفت سال گذشته دولت آمريكا يك تحريم  اقتصادي سنگين رابر دولت عراق تحميل كرده است. اما بر اساس گزارش منتشر شده سناي آمريكادر سال 1994، شركتهاي  آمريكايي توليدكننده ميكروارگانيزمهاي كشنده كه درساخت  سلاحهاي شيميايي و ميكربي كشتار جمعي مورد استفاده قرار مي گيرد، درفاصله سالهاي 1985 تا 1989 مقادير زيادي از اين مواد را در اختيار دولت بعثي قرار داده اند.  از جمله اين مواد مي توان به ماده مولد بيماري سياه زخم  و ماده ديگري كه موجب بروز حالت مسموميت غذايي مي شود اشاره كرد كه عراق در سالهاي قبل از 1989 و در جريان جنگ  با ايران مورد استفاده قرار داده بوده اشاره كرد.  برنامه توسعه تسليحات هسته اي  6- برنامه توسعه تسليحات هسته اي آمريكا، مانع اجراي  پيمان سازمان ملل در زمينه توقف كامل گسترش اينگونه  سلاحهاست.  زماني كه دانشمندان هندي در11 ماه مه 1998 يك آزمايش  هسته اي زيرزميني را به انجام رساندند در تبليغات  رسانه هاي بين المللي از آن به عنوان نقض پيمان منع  گسترش سلاحهاي هسته اي ياد شد هر چند كه دولت هند اساسادر فهرست امضاءكنندگان اين پيمان به شمار نمي آيد.  دو ماه قبل از اين تاريخ زماني كه دولت آمريكا آزمايش  مشابهي را به انجام رساند، رسانه هاي بين المللي عموما بي تفاوت از كنار آن گذر كردند.  دولت آمريكا مدعي شده است كه چون مقدار مواد هسته اي به  كار رفته دراين آزمايش كمتر از حد بحراني بوده، لذا نمي توان اين آزمايش را ناقض پيمان مزبور به شمار آورد.  در عين حال پارلمان اروپا با انتشار يك هشدار رسمي  اعلام داشت كه اگرآمريكا بدين شيوه ادامه دهد، راه براي  انجام آزمايشهاي مشابه به وسيله ديگر كشورهاي دارنده  تكنولوژي هسته اي باز خواهد شد.  انتقال ژنها و بروز بيماري  7- رابطه ميان انتقال ژنها و بروز بيماريهاي خطرناك  جديد طي بيست سال گذشته لااقل 30 بيماري جديد ظهور كرده و انواع تازه وقدرتمندي ازبرخي بيماريهاي ريشه كن شده  مانند سل و مالاريا دوباره در صحنه ظاهر گرديده است.  تا سال 1990 تقريبا" انواع باكتريها شناخته شدند، اما انواع باكتريهاي جديدي كه در اين سالهاي اخير توليد شده  در برابر تركيبي از قدرتمندترين آنتي بيوتيكها نيز تاب مي آورند به اعتقاد برخي از كارشناسان يكي ازعواملي كه  در اين زمينه نقش بازي مي كند، علاوه بر استفاده نابجا و بي رويه از آنتي بيوتيكها، مسئله انتقال ژنها از انواع  گونه هاي زيستي به انواع ديگر است.  استفاده از شيوه هاي مهندسي ژنتيك و بيوتكنولوژي سبب شده تا سدها وحفاظهاي طبيعي كه در گونه هاي متفاوت مانع  از ورود ژنهاي غريبه و بيگانه مي شود، در هم فروريزد و راه براي ظهور گونه ها و ارگانيزمهاي تازه اي هموار گردد كه از قدرت مقاومت بسياري زيادي در برابر داروهاي  گوناگون برخوردارند و واجدتوانايي توليد انواع بيماريها هستند.  ماليات براي جوخه هاي مرگ  8- ماليات آمريكايي ها براي تامين هزينه جوخه هاي مرگ  در مكزيك  در 22 دسامبر 1997 در دهكده آكترال در مكزيك، 45 زن و مرد و كودك در هنگام دعا در كليسا قتل عام شدند. در دهكده جاليسكو بيش از يك دوجين از مردان جوان ربوده و شكنجه شدند گروهي كه مسئول اين قساوتها بوده، يك شاخه  از نيروهاي ويژه ارتش مكزيك هستند كه به وسيله مستشاران  آمريكايي تربيت مي شوند. تربيت اين افراد تحت پوشش  مبارزه با مواد مخدر و بااستفاده از بودجه هاي اعطايي از سوي دولت آمريكا كه در واقع از ماليات دهندگان آمريكايي  اخذ شده، صورت مي پذيرد.  اما كشاورزان مكزيكي معتقدند هدف اصلي از تربيت اين  گروه، حمايت ازمنافع سرمايه گذاران خارجي در مكزيك است.  قتل هواداران محيط زيست  9- كشته شدن دو دانشجوي طرفدار جنبش محيط زيست در تاسيسات شركت نفتي چورون در نيجريه  در ماه مه 1998، يكصدو بيست ويك دانشجو از 42 كشور به  مدت سه روزدر نيجريه گرد آمدند تا خساراتي را كه اقدامات  شركت نفتي چورون به محيط زيست نيجريه وارد آورده از نزديك مشاهده كنند.  دانشجويان سپس تظاهراتي را در مقابل يكي از نفتكشهاي  اين شركت برپاكردند و يك گروه از آنان سوار بر يك قايق  كوچك به قصد ملاقات با يك افسرنيروي دريايي نيجريه كه با شركت چورون كار مي كرد به سمت نفتكش روانه شدند اما پيش  از آنكه بتوانند تصميم خود را به مورد اجرا بگذارند باحمله سربازان گارد ملي نيجريه كه به وسيله هليكوپترهاي  شركت چورون به محل آورده شده بودند مواجه شدند كه در جريان اين حمله دو دانشجو جان خودرا از دست دادند. 
