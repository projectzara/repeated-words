 گروه شهري: رئيس شوراي اسلامي شهر نكا گفت: به هم ريختن  تعادل طبيعي منطقه كه طي سالهاي اخير اتفاق افتاد،  عمده ترين علت بروز سيل در منطقه است.  دكتر" حسن مبين "افزود: اگر به مساله جنگل و آبخيزداري  توجه جدي نشود ما در آينده نيز بايد منتظر تكرار اين  حوادث باشيم.  وي اظهار داشت: مطالعه براي تدوين طرحي جهت احياي جنگل و جدي گرفتن مساله آبخيزداري از ضروريات اوليه در منطقه  است.  رئيس شوراي اسلامي شهر نكا سپس گفت: در گذشته نيز بارانهاي زيادي در منطقه مي باريد ولي به سيلاب تبديل  نمي شده است.  مبين يادآور شد: طي يك سال اخير اين سومين بار است كه  رودخانه نكارود طغيان مي كند.  يك كارشناس منابع طبيعي در اين مورد گفت: بخش زيادي از چوبهاي جنگلي كه هم اكنون در سطح شهر رها شده و خرابيهاي  زيادي به بار آورده اند، چوبهايي هستند كه توسط بهره برداران جنگل در كنار رودخانه انباشت شده بودند.  محمد صادق آستاني افزود: الان در نقاط بياباني كشور مسئولان در حال بيابان زدايي هستند اما در جنگلهاي شمال،  تخريب با شدت تمام انجام مي شود.  آستاني افزود: اگر نظارت بيشتري بر كار بهره برداران  جنگل بعمل نيايد، وقوع چنين حوادثي در آينده نيز محتمل  است.  برداشت غيرقانوني از جنگل ها يك گزارش ديگر حاكي است رئيس كميسيون كشاورزي مجلس شوراي  اسلامي نيز مي گويد: سيل اخير مازندران ناشي از برداشت  سنگين و غيرقانوني جنگلهاي شمال بوده است.  وي روز پنجشنبه به خبرگزاري جمهوري اسلامي اظهار داشت:  برداشت هاي غيرقانوني از جنگل هاي شمال باعث كاهش  جنگلهاي انبوه اين مناطق شده است.  وي افزود: نتيجه اين آسيبديدگي ونابودي اتفاق افتادن  اولين سيلاب ده سال پيش نوشهر، سال گذشته در ماسوله و سيل اخير در مازندران بوده است.  وي گفت: اين سيلابها علاوه بر ضرروزيانهاي جاني و مالي و تخريب واحدهاي مسكوني و تجاري موجب شستن بخش عظيمي از مرغوبترين خاك زراعي و جنگلي در شمال شده است.  مهندس شجاع افزود: سيل منطقه نكا، ساري و بهشهر مازندران  در يكصد سال گذشته بي سابقه بوده است.  وي اظهار داشت: سيل مازندران و ديگر اتفاقات، گوياي  واقعيت تغيير جوي و از دست دادن جنگل ها بويژه جنگلهاي  شمال مي باشد.  وي يادآور شد: در برنامه سوم توسعه در اين زمينه بايد برنامه ريزي بيشتري انجام گيرد تا در مورد جمع آوري و ساماندهي آب كشور اقدام شود و از بهره برداري غيراصولي  از جنگلهاي شمال جلوگيري بعمل آيد. 
