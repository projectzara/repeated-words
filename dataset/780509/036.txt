 گروه شهري: تبادل استاد و دانشجو و برگزاري همايش هاي  علمي، تخصصي و فوق تخصصي بين كشورهاي اسلامي بايد در دستور كار قرار بگيرد.  به گزارش خبرنگار اخبار شبكه جهاني جام جم، دكتر محمد فرهادي وزيربهداشت، درمان و آموزش پزشكي در پيام خود به  نهمين آكادمي اسلامي علوم كه از سوي دكتر عبدالله بهرامي  معاون آموزشي وزارت بهداشت قرائت شد بااشاره به اينكه  تبادل استاد و دانشجو بين كشورهاي اسلامي يك ضرورت  است گفت با انجام اين امر كشورهاي اسلامي قادر خواهند بود تا اندوخته هاي خود را با يكديگر مبادله كنند وي با اشاره به پيشينه علمي مسلمانان كه به سده اول ظهور اسلام  برمي گردداز دانشمندان بزرگي چون محمدبن زكرياي رازي،  ابوعلي سينا، ابوريحان بيروني، امام محمد غزالي، امام  فخررازي، حكيم عمرخيام نيشابوري وبسياري ديگر از فلاسفه،  حكما، علما، مفسرين قرآن مجيد و علم الحديث يادكرد. وي  همچنين به وضعيت بهداشت در ايران پرداخت و گفت تعداد تختهاي بيمارستاني در ايران از 55388 تخت در سال 1358 به  113700 تخت در سال 1377 رسيده و تعداد پزشكان از 14000 نفر در سال 1358 به 57161 نفر ونسبت پزشك به جمعيت در اين مدت از 2770 به 1200 رسيده است.  در ادامه دكتر ايرج فاضل رئيس فرهنگستان علوم پزشكي نيز در مورد وضعيت علوم پزشكي در ايران گفت بيمه درماني و عدم وضع قوانين مناسب، عمده ترين مشكلات دست اندركاران  علوم پزشكي كشورمان است. 
