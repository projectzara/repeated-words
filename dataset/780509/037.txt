   گروه شهري: مديرعامل شركت آب وفاضلاب استان تهران اعلام  كرد: براي تامين تقاضاي آبمشتركان تهراني درسال جاري  بايد 930 ميليون مترمكعب آب توزيع شود كه نسبت به سال  قبل(914 ميليون مترمكعب)، افزايش مي يابد.  مهندس محسن نريمان در نخستين همايش بهينه سازي مصرف  آبافزود: سالانه 560 تا570 ميليون مترمكعب آب از منابع  سطحي شامل سدهاي كرج، لار و لتيان تامين مي شود، در حالي  كه ميزان برداشت از منابع زيرزميني درنهايت 250 ميليون  مترمكعب مي باشد.  وي گفت 20 درصد جمعيت ايران در حال حاضر در استان  تهران ساكن هستند، اما اين استان فقط 2 درصد از منابع آبي  كشور را در اختيار دارد.  وي گفت: با وجود رشد جمعيت و محدوديت منابع آب براي  انتقال به تهران، بهينه سازي مصرف آب در تهران ضروري است.  مديرعامل شركت آب و فاضلاب استان تهران اظهار داشت: در سال جاري 150هزار مشترك جديد به مشتركان شركت آب و فاضلاب استان تهران افزوده مي شود.  وي گفت: ميزان مصرف آب در تهران با همكاري مشتركان روز 5/5/78 در مقايسه با مدت مشابه سال قبل 46/2 درصد كاهش  يافت كه در تاريخ فعاليت اين شركت بي نظير است.  نريمان افزود: ميزان ذخيره آب سد كرج در همان روز به  109ميليون مترمكعبرسيد. ميزان ورودي آب رودخانه كرج  اكنون 5/4 مترمكعب در ثانيه و خروجي آن 12 مترمكعب در ثانيه مي باشد. به اين ترتيب براي جوابگويي به نياز مشتركان از ذخيره آب اين سد برداشت مي شود. مديرعامل  شركت آب و فاضلاب استان تهران در همايش بهينه سازي مصرف  آب كه به همت شركت آب و فاضلاب منطقه سه تهران برگزار شد،  تصريح كرد: با وجوداقدامات فني، مهندسي و فرهنگي براي  گذر از بحران كم آبي هنوز نياز مبرم به همكاري و همدلي  مشتركان تهراني وجود دارد. در اين همايش كه به منظور ارائه راهكارهاي مناسب صرفه جويي در مصرف به مشتركان  پرمصرف از سوي شركت آب و فاضلاب منطقه سه تهران در محل  دائمي نمايشگاه هاي بين المللي برگزار شد، معاونان شركت  آب و فاضلاب استان تهران به پرسش هاي شركت كنندگان پاسخ  دادند. 
