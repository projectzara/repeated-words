 گروه شهري: به منظور توسعه فضاي سبز يك ميليون هكتار از اراضي ملي كشور با مشاركت مردم جنگلكاري مي شود. مديركل  دفتر فني جنگل سازمان جنگلها و مراتع كشور در جمع  كارشناسان جنگلكاري و مسئولان منابع طبيعي استان خوزستان  اجراي اين طرح را در قالب طرح ملي طوبي عنوان كرد و افزود خصوصي سازي و مشاركت مردم براي حفظ و احياءمنابع  طبيعي تجديد شونده يكي از اهداف اين سازمان است و طرح  طوبي يكي از اين نمونه طرحهاي مشاركتي است كه با اجراي  آن يك ميليون هكتار از عرصه هاي ملي به ياري مردم به مدت  10 سال جنگلكاري مي شود. وي گفت اين طرح از سال گذشته  آغاز شده ولي به دليل نبودن اعتبار لازم، حدود 36 هزار هكتار آن تاكنون اجرا شده است كه پيش بيني مي شود اين  رقم امسال به يكصد هزار هكتار برسد وي به دويست ميليارد ريال اعتبار اوليه تصويب شده از سوي مجلس براي اجراي اين  طرح اشاره كرد و افزود از اين منبع 45 ميليارد ريال براي  دانه هاي روغني و 155 ميليارد ريال ديگر براي اجراي بقيه  طرح در نظر گرفته شده است. 
