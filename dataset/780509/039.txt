 گروه شهري: رئيس سازمان بازنشستگي كشوري ضمن تشريح  عملكرد 23 سال گذشته اين سازمان از سال 1354 تاكنون گفت:  مبلغ 30 ميليارد تومان از منابع اين سازمان كه در اختيار نمايندگي هاي خزانه داري كل كشور بود هنوز در اختيار اين  سازمان قرار نگرفته است. ثابت گفت: از سال 1354 تاكنون  دولت بصورت كامل سهم كارفرمايي خود را در ارتباط با كاركنان به اين سازمان پرداخت نكرده است و به همين دليل  سازمان در پرداخت حقوق بازنشستگان و موظفين قبل از سال  54 مشكل دارد.  وي در بخش ديگري از سخنان خود تدوين و اجراي نظام مالي  به منظور تهيه صورتهاي مالي صندوق بازنشستگي كشوري براي  اولين بار و حسابرسي بيش از 700 دستگاه اجرايي و وصول  ميلياردها ريال از مطالبات معوق بازنشستگي را به عنوان  اقدامهاي مهم اين سازمان در سال 1377 عنوان كرد. ثابت  يادآور شد سازمان بازنشستگي در حال حاضر 410 هزار بازنشسته و وظيفه بگير را تحت پوشش دارد و در كنار آن يك  ميليون و پانصد هزار نفر از شاغلين دستگاه هاي دولتي  زيرنظر صندوق بازنشستگي كشوري قرار دارند.  هفت اقليم  نسل خرس هاي دنيا درخطرانقراض است     شكار بي رويه، آلودگي هاي زيست محيطي و روند رو به گسترش  از بين رفتن جنگل ها، نسل خرسها را در تمام دنيا با خطر انقراض روبه رو كرده است.  صندوق بين المللي حيات وحش طي گزارشي اعلام كرد شكاربي رويه، از بين رفتن جنگل ها و آلاينده هاي زيست  محيطي هم اكنون فشاربسيار زيادي را متوجه جمعيت خرس هاي  وحشي در نقاط مختلف جهان كرده است.  افزايش تقاضا براي صفراي خرس و ديگر قسمت هاي بدن اين  حيوان كه در طبسنتي چين تجويز مي شود، به گسترش  بي سابقه شكار اين جانور در روسيه انجاميده است و نكته  قابل توجه در اين است كه روسيه بيشترين شمار خرس هاي قهوه اي موجود در دنيا را در خود جاي داده است.  گونه هاي متعدد خرس در 62 كشوردنيا زندگي مي كنند ولي  نبود اطلاعات دقيق درباره آنها تخمين دقيق جمعيت آنها را مشكل كرده است. آتش سوزي در جنگل ها و همچنين بريدن  درختان توسط بشر در برخي از نقاط دنيابخصوص در آسيا نيز تهديدي جدي را متوجه جمعيت انواع خرسها كرده است. دراين  ميان خرس هاي قطبي تنها گونه هاي خرسي هستند كه هنوز درزيستگاههاي اصلي خود زندگي مي كنند.  هشدارنسبت به وجود زباله هاي فضايي درمدار زمين  كارشناسان هشدار دادند در صورتي كه كاري براي  جمع آوري مقادير زيادي از آشغال هاي فضايي كه در اطراف  كره زمين سرگردان هستندانجام نشود فاجعه اي رخ خواهد داد فاجعه اي كه ممكن است فضاپيماها راتهديد كند.  به گزارش خبرگزاري فرانسه از وين كارشناسان در همايش  سازمان ملل درباره استفاده از فضا گفتند خطر تصادفهاي  مداري در حال حاضر قابل تحمل است ولي بايد كاري انجام  شود تا كنترل اين زباله هاي فضايي از دست خارج  نشودكارشناسان مي گويند بيش از يكصدهزار قطعه زباله هاي  هسته اي از قطعه هاي كوچك سرسوزني گرفته تا راكت و ماهواره در مدار زمين و اطراف اين كره شناور هستند.  گفتني است تاكنون فقط يك تصادف فضايي وجود داشته كه طي  آن يك ماهواره فرانسوي بايك قطعه سرگردان تصادف كرد.  كارشناسان در حال حاضر سرگرم بررسي راههاي ازبين بردن  زباله هاي فضايي هستند. نابود كردن اين قطعات از طريق  ليزر و جذب قطعات كوچك فضايي با يك وسيله بزرگ آهن ربايي  از جمله طرحهاي دردست بررسي است.  احتمال وجود اقيانوسهايي ازسوختهاي فسيلي درسطح تايتان  اخترشناسان آزمايشگاه ملي لارنس ليورمورمتعلق به وزارت  انرژي امريكادر لوس آنجلس اعلام كردند ممكن است سطح  بزرگترين قمر زحل موسوم به تايتان پوشيده از اقيانوسهايي  از سوختهاي فسيلي و قاره هايي ساخته شده ازيخ وصخره باشد.  به گزارش خبرگزاري فرانسه از لوس آنجلس بروس مكينتاس يكي  از اختر فيزيك شناسان اين آزمايشگاه در مجله ايكاروس  اعلام كرد در رصد تايتان مناطق تيره اي ديده مي شود كه  ممكن است ازمتان مايع، اتان و ساير سوختهاي فسيلي تشكيل  شده باشند. وي افزود اين مناطق تيره يكي از سياه ترين  بخشها درمنظومه شمسي است و ممكن است از مواد آلي تشكيل  شده باشند.  سران گيبارد يكي ديگر از اختر فيزيك شناسان اعلام كرد مناطق روشني كه در سطح تايتان ديده مي شوند ظاهرا" از يخ  و صخره تشكيل شده اند. تايتان يكي از قمرهاي زحل است كه  از سياره عطارد بزرگتر و تنها در منظومه شمسي است كه  مانند زمين داراي جو غني از نيتروژن است. 
