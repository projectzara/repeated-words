   نخستين اشتباه در تحليل هاي بيگانگان اين بود كه خيال  مي كردند ملت ايران از اسلام، امام و انقلاب بريده است اما نفهميدند كه اين همان ملتي است كه با حضور خود رژيم فاسد طاغوت را نابود كرد آماج اين حادثه(حادثه تلخ كوي دانشگاه)، عده اي جوان  دانشجوي مظلوم بودند كه واقعا دل انسان از آن خون مي شود وآتش مي گيرد كه اينقدر دستهاي دشمن بي ملاحظه و در ارتكاب جنايت بي باك باشد تهران- خبرگزاري جمهوري اسلامي: در بيستمين سالگرد اقامه اولين نماز جمعه تهران، صدها هزار تن از مردم مومن  و انقلابي تهران ديروز با اجتماع در دانشگاه تهران و خياباهاي اطراف آن نماز جمعه را به امامت حضرت آيت الله  خامنه اي رهبر معظم انقلاب اسلامي و امام جمعه تهران  اقامه كردند.  مقام معظم رهبري در خطبه اول نماز، نمازگزاران را به  رعايت تقوا و پرهيزگاري، ترس از خدا، به يادداشتن امر ونهي الهي و احساس حضور در برابر اراده و قدرت پروردگار در همه آنات زندگي فراخواندند و براي امام بزرگوار به عنوان حكيم فرزانه و براي مرحوم آيت الله طالقاني كه  اولين نماز جمعه تهران را اقامه كرد علو درجات را از خداوند متعال درخواست كردند.  حضرت آيت الله خامنه اي سپس به ايراد دو حديث نقل شده از امام سجاد(ع)پرداختند و طي آن فرمودند: استمرار موعظه و نصيحت از درون انسان موجب نيكوشدن حال و روز انسان  مي شود. موعظه ديگران مفيد است اما مفيدترآن است كه  انسان خود را از درون خويش موعظه كند و اوضاع و احوال  خود رامورد حسابرسي قرار دهد زيرا چنين محاسبه اي  دقيق تر از محاسبه ديگران است.  امام جمعه تهران ترس از خدا، برحذر بودن از عذاب و غضب الهي راموجب رستگاري انسان و شيرين شدن زندگي او دانستند و در بيان ويژگي هاي انسان موءمن با استناد به حديثي از امام سجاد(ع)فرمودند: انسان موءمن همواره درصدد فراگرفتن  و آموختن است، راز و امانت را حتي براي دوستان خود فاش  نمي سازد، براي احقاق حق، شهادت خود را كتمان نمي كند،  هيچ كاري را از روي ريا انجام نمي دهد و در برابر تعريف  و تمجيد دوستان به خود مي لرزد و از اعمال بد خويش نزد خداوند طلب مغفرت مي كند.  حضرت آيت الله خامنه اي در پايان خطبه اول نماز، از جاري  شدن سيل در مازندران و بخشهايي از استان خراسان به عنوان  يك مصيبت بزرگ و دردناك ياد كردند و ضمن تاكيد بر ضرورت  سرعت عمل دستگاههاي امدادرسان به سيل زدگان، از عموم مردم  در سراسر كشور خواستند كه به عنوان يك وظيفه بزرگ اسلامي  و انساني به ياري مصيبت ديدگان اين حادثه  بشتابند.  رهبر معظم انقلاب اسلامي در آغاز خطبه دوم نماز جمعه،  نمازگزاران رابه رعايت تقواي الهي به مفهوم هوشياري، دقت  نظر و تفكر سفارش كردند وسپس به تبيين ابعاد مختلف حوادث  اخير در تهران پرداختند.  امام جمعه تهران از حضور قدرتمندانه، پرشكوه و پرصلابت  ملت ايران درصحنه به عنوان مشت محكمي بر دهان توطئه گران  ياد كردند و فرمودند: دستگاههاي مسئول انصافا كار خود را خوب انجام دادند اما اگراين قضايابه درستي شناخته نشود و مردم با هوشمندي و روشني تصميم خود را براي آينده نگيرند،  احتمال وقوع توطئه و فتنه اي جديد وجود دارد.  حضرت آيت الله خامنه اي با تاكيد بر غبار آلود بودن  حادثه اخيرفرمودند: فتنه يعني حادثه اي غبار آلود كه  انسان نتواند دوست را ازدشمن تشخيص دهد و دريابد كه اين  فتنه از كجا تحريك مي شود. فتنه ها رابايد با روشنگري  خاموش كرد زيرا هرجا روشنگري باشد، دست فتنه انگيزكوتاه  مي شود.  مقام معظم رهبري ضرورت تحليل هوشيارانه حادثه اخير را به  مردم يادآور شدند و فرمودند: از مدتها پيش ازاظهارات  دشمنان ملت ايران اين معنا به روشني احساس مي شد كه  مراكز عمده دشمن در انتظار وقوع حوادثي درداخل ايران است.  رئيس سازمان جاسوسي آمريكا سال گذشته گفته بود كه درسال  99(ميلادي)حوادثي در ايران روي خواهد داد كه در 20 سال  گذشته بي سابقه خواهد بود. او در واقع با اين زبان نشان  مي داد كه از مسايلي در پشت پرده اطلاع دارد.  امام جمعه تهران كاهش درآمدهاي نفتي كشور به كمتر از نصف  يا حدودثلث درآمدهاي گذشته را خاطرنشان كردند و فرمودند:  مشكلات اقتصادي دولت وكمبود درآمدهاي ملي براي هر كشوري  يك خطر محسوب مي شود و اين در حالي بود كه برخي از خبرنگاران خارجي در ايران مصاحبه هايي را با افرادي از قبيل خودشان ترتيب دادند كه به آنها گفته شده بود از اسلام و حكومت اسلامي بيزار شده اند، لذا به نظر آنها رسيد كه دارد زمينه هايي فراهم مي شود و جا دارد كه از برخي روزنامه ها به خاطر تيتر كردن همين مطالبگله كنيم.  حضرت آيت الله خامنه اي با تاكيد بر مرتبط بودن قضاياي  يكسال و نيم اخير به يكديگر فرمودند: انسان اهل تدبر و تامل احساس مي كند كه ميان مسايل يكسال و نيم گذشته يك  رابطه وجود دارد.  مقام معظم رهبري از ايجاد يك شبكه جنگ رواني عليه ايران  در سطح تبليغات جهاني ياد كردند و فرمودند: علاوه  برراديوهاي آمريكا، انگليس واسرائيل، راديوي ديگري مثل  راديو آزادي را براي حمله به ايران اسلامي ايجاد كردند و بودجه كلان يكصد ميليون دلاري به آن اختصاص دادند و تلاش مجدانه اي به عمل آوردند تا اين راديو در اروپا يك  مركز فرستنده داشته باشد، زيرا شبكه جنگ رواني از طريق  شايعه پراكني، يعني جعل و تحريف اخبار و پنهان كردن يك  امر مهم از جمله چيزهايي است كه مي تواند يك ملت را آزار دهد.  رهبر معظم انقلاب اسلامي به شايعه پراكني پرحجم شبكه جنگ  رواني دشمن عليه نظام اسلامي طي يكسال و نيم گذشته اشاره  كردند و فرمودند: يك پديده ديگر اين بود كه دشمنان اين  ملت، مارهاي خزيده در سوراخها و فراري هارا تشويق كردند كه به ميدان بيايند و در صحنه سياسي كشور اظهار وجودكنند و واسطه هاي خبيث آنها بر خلاف واقع چنين وانمود كردند كه جريانهاي سياسي داخلي با يكديگر بغض و كينه و دشمني  دارند. آنها تلاش كردند كه يك جناح را عليه جناح ديگر تحريك كنند و چنين وانمود سازند كه دشمن واقعي دربيرون  مرزها نيست. هدف آنها اين بود كه آتش منازعات داخلي را داغ وبرافروخته سازند.  امام جمعه تهران از وقوع قتل هاي مشكوك به عنوان يك  حادثه تكان دهنده ياد كردند و فرمودند: قتل هاي پي درپي،  مردم و مسئولان را نگران كرد و براثر آن وزارت اطلاعات  كه مركز ثقل دفاع از كشور و مردم است تضعيف شد و اين در حالي بود كه صداهاي بيگانه چه تحليل ها و استفاده هاي  نادرستي از اين حوادث كردند اما هنگامي كه به عمق قضايا رسيدند ديدند كه دستهاي نامحرم در اين قتل ها دخالت  مستقيم داشته است.  حضرت آيت الله خامنه اي در ادامه خطبه دوم نماز جمعه  تلاش دشمن براي مورد سئوال قرار دادن برخي از دستگاههاي  حساس كشور مانند دستگاه قضايي، سپاه پاسداران، نيروي  انتظامي و صدا و سيما را خاطرنشان كردند وفرمودند: اينها دستگاههايي هستند كه در صورت بروز فتنه مي توانند جلوي آن را بگيرند اما دشمن با مورد سئوال قرار دادن  آنها، تلاش كرد شرايطي راايجاد كند تا در موقع نياز به  اين دستگاهها مردم به آنها اطمينان نداشته باشند. امام  جمعه تهران تقويت شبكه هاي جاسوسي در داخل ايران را يكي  ديگراز اقدامات دشمن، برشمردند و فرمودند: در يك شبكه  خطرناك كه اوايل امسال كشف شد، چند فرد مسلمان و يهودي  در آن عضويت داشتند و اين در حالي بودكه روءساي آمريكا و كشورهاي اروپايي در ارتباط با 13 جاسوس دستگير شده گفت وگوي تلفني انجام دادند اين قضايا كه پشت سرهم  اتفاق افتاده است عجيب است و هر انسان عاقلي مي فهمد كه  اين مسايل با هم در ارتباط هستندو بر روي آنها برنامه ريزي شده است. مقام معظم رهبري در يك جمعبندي از اين حوادث مرتبط با هم فرمودند: يك فرض نزديك اين است كه  اين حوادث را دستهاي پشت پرده هدايت مي كردند ومنتظر بودند كه يك جرقه در داخل كشور بوجود آيد. ذهنيت آنها اين بودكه مردم اوضاع اقتصادي مناسبي ندارند، مردم از دولت مايوس هستند و ازنظام حمايت نمي كنند، سپاه و نيروي  انتظامي كار چنداني نمي توانند انجام دهند و وزارت  اطلاعات فلج شده است، پس بشكه باروتي را منفجر كنند و حداقل نتيجه و فايده اي كه براي دشمن پيش مي آيد اين است  كه امنيت عمومي واجتماعي مردم از بين مي رود.  رهبر معظم انقلاب اسلامي هدف از اغتشاشات 21 و 22 تيرماه  را ضربه به امنيت ملي دانستند و فرمودند: جرقه اي كه  دشمن منتظر آن بود، حادثه بسيارتلخ كوي دانشگاه بود و بنده هنوز درباره اين حادثه يك استنتاج قطعي ندارم و ابعاد آن براي ما روشن نيست، اما حادثه ي بسيار تلخي بود و خيلي سخت است كه بتوان باور كرد اين حادثه اتفاقي بوده  باشد آماج اين حادثه، عده اي جوان دانشجوي مظلوم بودند كه واقعا دل انسان از آن خون مي شود وآتش مي گيرد كه  اينقدر دستهاي دشمن بي ملاحظه و در ارتكاب جنايت  بي باك باشد. اگر حادثه كوي دانشگاه برنامه ريزي شده  باشد، كساني را انتخابكرده اند كه از بهترين عناصر يك  كشور يعني عده اي جوان دانشجوي نجيب، موءمن، صادق و پرشور بوده اند.  امام جمعه تهران، دانشگاه تهران را مايه افتخار ايران  اسلامي خواندندو در ادامه سخنانشان فرمودند: انتظار اين  بود كه نيروي انتظامي بعد از آن ضربه حيثيتي، اصلا"  نتواند عمل كند، اما انصافا خوب به ميدان آمد و بعدا" كه  بسيج وارد شد، دشمن به طور قاطع مچاله شد و فرداي آن روز نيز ملت به صورت واقعا" خودجوش داخل خيابانها آمدند و آن  تظاهرات ميليوني راراه انداختند.  حضرت آيت الله خامنه اي بر اهميت حضور يكپارچه مردم در فرونشاندن توطئه دشمنان تاكيد كردند و ضمن تشريح محاسبات  اشتباه دشمنان در حوادث اخيرفرمودند: نخستين اشتباه در تحليل هاي بيگانگان اين بود كه خيال مي كردندملت ايران  از اسلام، امام و انقلاب بريده است اما نفهميدند كه اين  همان ملتي است كه با حضور خود رژيم طاغوت و فاسد را نابود كرد و كودتاي آمريكايي بهمن 57 را ظرف چند ساعت  ناكام گذاشت.  امام جمعه تهران كه گفته هايشان با فريادهاي مرگ بر آمريكاي هزاران نمازگزارتهراني توام بود، خاطرنشان كردند:  ملت بزرگ ايران ظرف 20 سال گذشته هر زمان كه دشمنان در توطئه هايشان زياده روي كرده اند، با حضور سيل آساي خود در راهپيمايي هاي خياباني، همانند رودخانه اي كه خاشاك  را پاك مي كند، وارد ميدان مي شود و دشمن را ناكام  مي گذارد.  مقام معظم رهبري ملت ايران را از نسل اسلام دانستند وفرمودند: خطاي محاسبه دشمنان دراين بود كه خيال  مي كردند ملت ايران از اسلام برگشته است و از اين موضوع  غافل بودند كه ملت ايران پيوسته قدر نظام قدرتمند و صالح را مي داند و ديگر حاضر نيست زير بار آمريكا برود.  حضرت آيت الله خامنه اي وابستگي برخي كشورها به آمريكا حتي در كوچكترين امور اجرايي را خاطرنشان كردند و فرمودند: ملت ايران كه مزه استقلال، عزت وآزادي و مسلط نبودن اجانب را چشيده، حاضر نيست كه زير بار اجانب برود.  امام جمعه تهران، تفكرات غلط نسبت به دانشجويان ايراني  را به عنوان يك اشتباه ديگر در تحليل هاي دشمنان  برشمردند و اظهار داشتند: آنان با طرح اين موضوع كه  دانشجويان، اسلام و نظام را قبول ندارند، اشتباه ديگري  رادر محاسباتشان مرتكب شدند.  رهبر معظم انقلاب اسلامي فرمودند: توده دانشجويان ايراني،  مومن، هشيار، رشيد و آگاه هستند و هنگامي كه ببينند دشمن  به خانه آنها حمله كرده، سينه سپر مي كنند و مردانه در برابر دشمن مي ايستند.  ايشان سپس به طرح شايعه اختلاف ميان مسئولان پرداختند و فرمودند: اشتباه سوم در تحليل بيگانگان، ميزان وحدت  مسئولان بود. آنان همان شايعاتي راكه خود درباره وجود اختلاف ميان مسئولان پراكنده مي كردند، باور كرده بودند.  مقام معظم رهبري با تاكيد بر اين نكته كه ميان مسئولان  نظام، هيچ اختلافي وجود ندارد، خاطرنشان كردند: همه  مسئولان نظام، يك حرف واحد مي زنند واختلافي ميان آنان  وجود ندارد و درهمين قضاياي اخير، مواضع روساي سه  قوه به خصوص رئيس جمهوري، موضعي بود كه صددرصد مورد تاييد و حمايت من بود.  حضرت آيت الله خامنه اي تاكيد فرمودند: من از مسئولان  كشور به ويژه شخص رئيس جمهوري، به طور قاطع حمايت مي كنم  و اگر ايرادي هم به عملكرد برخي افراد در دولت داشته  باشم با رئيس جمهوري در ميان مي گذارم. امام جمعه تهران،  اشتباه محاسبه در خصوص رقابت جناح هاي سياسي رابه عنوان  خطاي چهارم دشمنان در تحليل هايشان برشمردند و با تاكيد بر اين نكته كه دشمنان، جناح هاي سياسي حاكم بر ايران را به درستي نشناخته اندفرمودند: آنان خيال كرده بودند كه  در قضاياي اخير، جناح ها در مقابل يكديگر مي ايستند اما همگان ديدند كه همين جناح ها چگونه از تجمع بيست و سوم  تيرماه حمايت كردند و در آن حضور گسترده يافتند.  حضرت آيت الله خامنه اي در ادامه خطبه دوم افزودند:  اشتباه ديگر دشمنان اين بود كه خيال مي كردند عوامل  مزدور آنها توانسته اند يك شبكه منسجم قوي از اراذل و اوباش را درست كنند كه وقتي به خيابانها ريختند ديگر هيچ كس جلودارشان نخواهد بود.  امام جمعه تهران با اشاره به اينكه دشمن روي نيروهاي  وابسته به خودزيادي حساب كرده بود تصريح فرمودند: دشمن  نفهميد با حضور و بسيج مردم همه اينها مثل حشراتي به  لانه هاي خودشان خواهند خزيد.  رهبر معظم انقلاب گفتند: دشمنان وضعيت كنوني را با 28 مرداد سال 1332اشتباه گرفتند زيرا آن روز هم اوباش و اراذل و چاقوكش ها به خيابانهاآمدند و همه چيز را از آن  خود كردند و وقتي كه كار آنها تمام شد، ارتش آن روز شاه  وارد شد، آنها تصور مي كردند كه حالا هم همانطور است و فكر بسيج و مردم و نيروهاي انقلابي را نكرده بودند.  حضرت آيت الله خامنه اي به اشتباه ديگر دشمنان در حوادث  اخير اشاره كردند و فرمودند: دشمن خيال نمي كرد نيروي  انتظامي، وزارت اطلاعات ومسئولين بتوانند تا اين حد مقتدرانه وارد عمل شوند.  امام جمعه تهران افزودند: اينها اشتباهات دشمن در محاسبات بود و خداي متعال دشمنان را با اشتباهاتشان  ناكام گذارد و بخاطر خطاهايشان آنها رادچار يك شكست تلخ  كرد.  رهبر معظم انقلاب با انتقاد از عملكرد شتابزده دستگاههاي  خارجي درخصوص حوادث اخير فرمودند: دستگاههاي خارجي در اين زمينه شتابزده عمل كردند و زود خوشحال شدند و اعلام  موضع كردند، كساني كه دائم دم از حقوق بشرمي زنند،  اوباشاني را كه در خيابانها اغتشاش كردند به عنوان ملت  ايران ونيروهاي اصلاح طلب معرفي كردند كه معلوم مي شود منظور آنها از اصلاح چيست.  حضرت آيت الله خامنه اي با اشاره به اينكه دستگاههاي  خارجي اگر يكي دو روز حرف نمي زدند، دچار اين شرمندگي  نمي شدند، فرمودند: اغلب دستگاههاي خارجي حرف زدند، اغلب مراكز خصومت با نظام اسلامي همه يك چيزي از دهانشان پريد و حتي آن آقاي آمريكايي هم كه گفت مي خواهم حرفي نزنم كه  به ضرر نيروهاي مخالف نظام تمام شود، نتوانست خودش را نگه دارد و حرف زد و بالاخره دفاع خود را ازنيروهاي  اغتشاشگر نشان داد.  رهبر معظم انقلاب اسلامي در بخش ديگري از سخنان خود خطاب به ملت ايران فرمودند: عزيزان من ! اي نمودار عظمت و قدرت  اسلام در اين روزگار! اي جوانان ! اي دلهاي موءمن ! واي  روحهاي گرم ! دست خدا را در اين حادثه ببينيد، خطاست اگر كسي گمان كند كه حضور قدرتمندانه ملت ايران و نيروهاي  موءمن به خاطر حرف اين و آن است اين همان اراده و دست  قدرت و عظمتي است كه 20 سال است به رغم همه دشمني ها،  انقلاب، ملت و نظام را به پيش برده است و باز هم به پيش  خواهد برد و از اين ملت دفاع مي كند و دشمنان را سركوب خواهد كرد.  حضرت آيت الله خامنه اي افزودند: من و شما بايد از اين  حوادث درس بگيريم، هر ملتي كه از حوادث درس گرفت پيروز و موفق خواهد شد. رهبر معظم انقلاب اسلامي با اشاره به  رويدادهاي اخير، از دشمنان انقلاباسلامي خواستند كه از اين رويدادها درس بگيرند و با پرهيز از درافتادن بااسلام  و نظام متكي به توده هاي ميليوني، مشت به سندان نكوبند.  حضرت آيت الله خامنه اي در همين ارتباط به مردم هميشه در صحنه ايران اسلامي نيز توصيه كردند كه دشمنان خود را بشناسند و بدانند كه ايمان، وحدت و هوشياري، سلاح اصلي،  فائق و برتر آنهاست.  مقام معظم رهبري تاكيد فرمودند: اگر ايمان و وحدت حفظ شود، هيچ دشمني نمي تواند به كشور و نظام آسيب برساند.  امام جمعه تهران در ادامه اين بحث، با تاكيد بر ضرورت  تلاش مضاعف مسئولان براي رفع نيازهاي مردم، فرمودند:  انسان براي خدمت به اين مردم ارزشمند و بسيار شريف  بايداز تمام هستي خود مايه بگذارد و مسئولان نظام نيز بايد قدر اين ملت را بدانند و رفع مشكلات آنان را هدف  حقيقي و دائمي خود قرار دهند.  رهبر معظم انقلاب اسلامي خطاب به مسئولان كشور تصريح  كردند: مسئولان عزيز در دولت، مجلس، قوه قضاييه و نيروهاي مسلح، هر چه مي توانيد به اين مردم خدمت كنيد و بدانيد نظام اسلامي ما با اتكا به اين مردم از هر كوهي استوارتر و محكم تر است.  حضرت آيت الله خامنه اي اظهار داشتند: دانشجويان نيز بايد از حوادث اخير درس بگيرند چرا كه دشمن اكنون  به صورت عملي مي خواهد با عنصر دانشجوبازي كند. مقام معظم  رهبري، هوشياري، ايمان، آگاهي و دقت نظر دانشجويان را به عنوان عامل مهمي براي ناكام گذاشتن دشمن برشمردند و خطاب به دانشگاهيان كشور فرمودند: آگاه و هشيار باشيد نسل قبل از شما توانستند اين كشور را از چنگ  غارتگران خارجي و عمدتا" آمريكايي خارج كنند، دشمنان  اكنون پنجه مي كشند و تلاش مي كنند تا بلكه بتوانند موقعيت گذشته خود را بازيابند و اين شما هستيد كه بايد خود را مجهز كنيد و كشور را نگه داريد و اجازه ندهيد منابع عظيم اين كشور قدرتمند در چنين منطقه حساسي به دست  دشمن بيافتد. امام جمعه تهران در ادامه به بيان نقش خطوط سياسي و جايگاه آنان در شرايط كنوني كشور پرداختند و خطاب به آنان گفتند: براي من مغزها و دلها و عملهااهميت  دارد، هركسي به اسلام، ارزشها، امام، مصالح ملي و سرنوشت  اين كشور بيشتر علاقه نشان دهد او براي من عزيزتر است  حال به هر خط و جماعت و جريان سياسي كه تعلق داشته باشد.  رهبر معظم انقلاب اسلامي خطاب به جريانهاي سياسي تصريح  كردند: ملت ازشما مي خواهد كه خودتان را با اين معيارها تطبيق دهيد. ملت اسلام، حاكميت و اقتدار اسلامي خود را مي خواهد به دشمن اعتماد نكنيد اين بد حالتي است كه  انسان ببيند در داخل كشور خطوط سياسي بايكديگر خصمانه  رفتار كننددر حالي كه مرزهاي خود را به روي دشمن  گشوده اند. اين را من، ملت و به جرات مي توانم بگويم خدا هم نمي پسندد. حضرت آيت الله خامنه اي ضمن فراخواني  جريانهاي سياسي به همدلي وهمكاري با يكديگر، فرمودند:  جريانهاي سياسي خودي دلشان براي اسلام وانقلاب مي تپد،  به امام ارادت دارند، براي مردم به صورت حقيقي و نه  ادعايي احترام قائل هستند اما غيرخودي، جرياني است كه  دستورش را از بيگانه مي گيرد و دلش براي بيگانه و برگشتن  آمريكا مي تپد و خدا كند چنين افرادي نداشته باشيم اما در عين حال دستگاههاي مسئول و امنيتي كشور از جمله وزارتخانه هاي اطلاعات و كشور، نيروهاي انتظامي،  سپاه و بسيج بايدمراقب باشند. امام جمعه تهران توجه  مطبوعات كشور را به ضرورت پرهيز از تكرار حرف و خواست  دشمن جلب كردند و فرمودند: هيچكس با مطبوعات آزاد مخالفتي ندارد.  فلسفه اين انقلاب آزادي بيان و فكر است اما نبايد اين  آزادي به گونه اي باشد كه عده اي حرف، خواست، تحليل و جهت گيري دشمن را برهمه حرفهاي ديگرمقدم كنند و آن را اصل و ملاك قرار دهند زيرا كسي كه با دشمن دوست شد، ديگر نمي توان به او اعتماد كرد.  مقام معظم رهبري، گروهها و جريانهاي سياسي را به پرهيز از بدبيني، تهمت واهانت به يكديگر سفارش كردند و فرمودند:  دشمن روي جنگ جناح ها با يكديگرمحاسبه مي كند بنابراين  جناح هاي سياسي نبايد رقابت در چارچوب اختلاف سياسي  واقتصادي را به خصومت، دشمني و كينه ورزي در مقابل هم  تبديل كنند. 
