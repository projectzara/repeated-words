   قهرماني يك كشتي گير 34 ساله در رقابت هاي وزن  85 كيلوگرم !  گروه ورزشي: اگر بنا باشد كه كشتي گيري از مازندران در مقابل كشتي گير مطرحي از تهران در پايتخت مسابقه بدهد (آن هم از حساس ترين نوع آن)و مهم تر از همه اينكه داور اين مسابقه هم رئيس هيات كشتي تهران باشد! مگر مي توان  انتظار پيروزي كشتي گير مازندراني را داشت.  پيكارهاي 2 روزه انتخابي تيم ملي كشتي آزاد در 4 وزن  متاسفانه در شب پاياني خود تحت الشعاع اين تراژدي كهنه  قرار گرفت و باز هم دغدغه ها و ديوار بلند بي اعتمادي ها گسترده تر شد!  در مسابقه پاياني وزن 58 كيلوگرم كه بين دو قهرمان خوب كشور ما(بهنام طيبي و عليرضا دبير)برگزار شد، براي  هيچكس تفاوت چنداني وجود نداشت كه در پايان دست كدام  قهرمان بالا رود، اما هدف ديكته شده كميته فني فدراسيون  كشتي كه به دور از روحيات پهلواني و ورزشكاري در نوع  قضاوت داور اين مسابقه تاثيرگذار شده بود، بار ديگر خاطر علاقمندان و دوستداران اين رشته را مكدر ساخت و نقطه  تاريكي بر فضاي حاكم بر اين مسابقه ها باقي گذاشت.  با تمام ارادتي كه به "رحيم جدي "داور ممتاز بين المللي  كشتي كشورمان داريم، به دليل قضاوت ضعيف در كشتي دبير و طيبي نمره ضعيفي براي ايشان در كارنامه داوري شان ثبت  مي كنيم. و متاثر و ملول مي شويم از اين كه چرا هنوز هم  كميته داوران فدراسيون كشتي اين چنين خام و نسنجيده  ديپلماسي هاي غلط گذشته خود را استمرار مي بخشد.  داوران" طيبي "را بازاندند!  ديدار دبير و طيبي با هوشياري و مراقبت لازم از سوي هر دو حريف آغاز شد. حضور تازه طيبي در وزن 58 كيلوگرم و مبارزه در برابر نفر اول جهان در اين وزن فرصت بسيار مناسبي براي دبير بوجود آورد كه در آغاز كشتي مهاجم باشد و به دليل همين ويژگي او دوبار با مايه دست تو كه بار اول طيبي در خاك نشست و بار دوم به بيرون از تشك رفت 2 امتياز به دست آورد. در 3 دقيقه دوم دبير در شرايطي كه 2 بر صفر جلو بود حريف را بارانداز كرد كه طيبي با تيزبيني  و هوشياري روي فن بارانداز دبير را روي پل نگه داشت و 2 امتياز گرفت. از اين لحظه به بعد تا 30 ثانيه به پايان  كشتي و در شرايطي كه هر دو كشتي گير دست به هيچ حركتي  نمي زدند و تنها در چند نوبت دبير انگشتان دست طيبي را چسبيده بود و حتي با تذكر داور وسط هم روبرو شده بود،  ناگهان" رحيم جدي "داور وسط تقاضاي اخطار براي طيبي كرد كه بلافاصله هم مورد قبول داور كنار و رئيس تشك قرار گرفت! پايان اين كشتي و اعتراض شديد طيبي و ثبت نتيجه(2-  2)يعني شكست بهنام طيبي ! كه هرگز نتيجه اي عادلانه و منصفانه نبود.  شكست دو ملي پوش  در جريان انجام رقابت هاي تيم ملي شكست دو ملي پوش كشتي  دور از انتظار بود. "پژمان درستكار" نفر چهارم جهان در سال 98 در مبارزه اي سنگين به حريف هميشگي خود" مسعود جمشيدي"(01)باخت ! و اين برنده خود با يك  پيروزي خوب ديگر برابر" مرتضي عليزاده "(07)در وزن 76 كيلوگرم در مكان اول قرار گرفت و در وزن 85 كيلوگرم  " فريدون قنبري "قهرمان سابق جوانان جهان به يكي از كشتي گيران قديمي اين وزن "عباس مجيدي "(22)باخت !  مجيدي با 34 سال سن در اين وزن قهرمان شد تا كميته فني  فدراسيون كشتي حسابي جدي براي وي باز كند.  نفرات برتر مسابقه هاي انتخابي  تيم ملي كشتي آزاد در چهار وزن  58 كيلوگرم 1- عليرضا دبير 2- بهنام طيبي 3- احمد هاشمي  76 كيلوگرم 1- مسعود جمشيدي 2- پژمان درستكار 3- مرتضي  عليزاده 85 كيلوگرم 1- عباس مجيدي 2- كمال سليمانيان 3-  سيدمحمدعلي غفاري  97 كيلوگرم 1- محمدجواد راسخي 2- كوروش كهريزي 3- سعيد اكرم خاني مسابقه هاي انتخابي وزن هاي 54، 63، 69 و 130 كيلوگرم  نيز طي روزهاي 21 و 22 مرداد ماه جاري در سالن هفتم تير تهران برگزار خواهد شد. 
