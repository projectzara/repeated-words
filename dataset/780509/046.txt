 گروه ورزشي: 10 ركورد وزنه برداري آسيا و ايران توسط سه  تن از وزنه برداران كشورمان در ركوردگيري از ملي پوشان  وزنه برداري ايران بهبود يافت.  " حسين رضازاده "،" شاهين نصيري نيا" و" حسين توكلي " سه وزنه برداركشورمان بودند كه در ركوردگيري كه از آنان  به عمل آمد موفق به شكستن ركوردهاي وزنه برداري آسيا و ايران شدند.  در اين ركوردگيري كه پنجشنبه شب در سالن ورزشي آموزش و پرورش شهرستان شهركرد به عمل آمد" حسين رضازاده " وزنه بردار دسته به اضافه 105 كيلوگرم كشورمان و دارنده  مدال برنز بازي هاي آسيايي بانكوك در حركت يك ضرب اين دسته با مهار وزنه 200 كيلوگرم، 5/2 كيلوگرم ركورد ايران و آسيا را كه در اختيار خودش بود، ترقي داد.  اين وزنه بردار اردبيلي در حركت دو ضرب خود پس از آن كه  وزنه 240 كيلوگرم را بالاي سر خود قرار داد، تقاضاي وزنه  5/250 كيلوگرم را كرد كه در صورت مهار اين وزنه، نيم  كيلوگرم ركورد آسيا را كه در اختيار" كيم تاي هوي " وزنه بردار اهل كره جنوبي بود، ترقي مي داد كه اين مهم  صورت نگرفت.  رضازاده كه از تيم آزمايش مرودشت در اين ركوردگيري شركت  كرده بودبا حد نصاب مجموع 440 كيلوگرم به كار خود خاتمه  داد.  " شاهين نصيري نيا" دارنده مدال طلاي وزن 85 كيلوگرم  بازي هاي آسيايي بانكوك كه در اين ركوردگيري در دسته 94 كيلوگرم شركت كرده بود، دوركورد جديد براي آسيا و سه  ركورد براي ايران به نام خود ثبت كرد.  نصيري نيا در حركت يك ضرب اين دسته با مهار وزنه 5/177 كيلوگرم، 5/2 كيلوگرم ركورد ايران را كه در اختيار" كوروش باقري "بود، بهبود بخشيد.  اين وزنه بردار تيم آزمايش مرودشت در حركت دو ضرب با بلند كردن وزنه 5/212 كيلوگرم، 5/2 كيلوگرم ركورد دو ضرب آسيا را كه در اختياروزنه برداري از كره جنوبي  بود و 5 كيلوگرم ركورد ايران را كه به كوروش باقري تعلق  داشت، ترقي داد.  نصيري نيا با رسيدن به حد نصاب مجموع 5/387 كيلوگرم 5 كيلوگرم ركوردمجموع آسيا و 5/12 كيلوگرم ركورد مجموع  دسته 94 كيلوگرم ايران را شكست.  " حسين توكلي "ديگر وزنه بردار تيم آزمايش مرودشت كه در دسته 105 كيلوگرم شركت كرده بود با مهار وزنه هاي 180 و 5/222 كيلوگرم به ترتيب 5/2 كيلوگرم ركورد حركات يك ضرب و دوضرب ايران را كه در اختيار خودش بود، ترقي داد و با حد نصاب مجموع 5/402 كيلوگرم 5/7 كيلوگرم ركورد مجموع  اين دسته ايران را بهبود بخشيد. 
