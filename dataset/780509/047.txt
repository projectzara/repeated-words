 بزرگسالان شكست جوانان را جبران  كردند جوانان روسيه 3- جوانان ايران يك  گيم ها(2225، 2523، 2225 و 2325) داور اول: حسين پور كاشيان داور دوم: اصغر كاظمي  پيكار قهرمانان واليبال جوانان آسيا و اروپا، ديداري  مهيج و ديدني بود كه در يك بازي نزديك و فشرده تيم ايران  در عين شايستگي مغلوب اشتباه مربيان خود شد.  تيم ايران كه معلوم نيست به چه دليل از تركيب اصلي  بازيهاي قهرماني آسيا دوري مي جويد، با چند جابجايي و بكارگيري بازيكنان در پست هاي تازه دچار نوعي سردرگمي  شده است و اين ناهماهنگي در روز بازي با تيم جوانان  روسيه كاملا" مشهود بود. بهنام محمودي در تركيب جديد نيمي از كارايي خود را از دست داده و بازيكني ساعدرسان و آماده به نام "اوليايي "نيمكت نشين شده است. نكته جالب آنكه مهرداد سلطاني بازيكن مورد نظر مربيان نيز در ديدار با روسيه چيزي فراتر از ديگران نشان نداده و حتي فاقد اعتمادبنفس لازمه بود دست بردن در تركيب يك تيم موفق  كاملا" اشتباه است و به نظر مي رسد كه "ميگل لاموت " كوبايي هنوز نفرات تحت امر خود را به خوبي نشناخته و لازم است كه دو مربي همراه(برقي و اعرابي)با آشنايي  بيشتر نسبت به بازيكنان به ياري او بشتابند.  در بازي با جوانان روسيه، تيم ايران اگر همانند گيم هاي  سوم و چهارم در كار دفاعي موفق و در توپگيري دقيق و در سرويس كم اشتباه تر ظاهر مي شد، بدون شك تيم فاتح اين  ديدار بود. به هر روي امروز مصاف مجدد دو تيم جوانان  ايران و روسيه در ساعت 17نشان خواهد داد كه مربيان تيم  ايران تا چه اندازه از بازي قبلي تجربه اندوختند.  بزرگسالان جبران كردند تيم واليبال جوانان روسيه در دومين بازي خود در تهران  شب گذشته مغلوب تيم بزرگسالان ايران شد.  در اين بازي كه در سالن واليبال مجموعه ورزشي آزادي  برگزار شده بود، تيم بزرگسالان ايران با اتكاء به تجربه  بيشتر و درخشش اميرحسين منظمي توانستند باخت دو بر يك را بدل به پيروزي سه بر دو كنند. تيم بزرگسالان ايران  گيم هاي اول، چهارم و پنجم را برد و دو گيم دوم و سوم را به حريف واگذار كرد.  مربيان تيم بزرگسالان ايران در پي پيروزي در يك گيم اول  و پس از شكست در گيم هاي دوم و سوم به ناچار تركيب تيم  را دگرگون كردند و با به ميدان آمدن محمدعمده غياثي به  جاي حسين معدني تيم ايران با تلفيقي از سرعت و قدرت موفق  به عبور از سد تيم آماده جوانان روسيه شد. 
