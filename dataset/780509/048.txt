   فوتبال چهار جانبه كيش  گروه ورزشي: اولين دوره مسابقات فوتبال چهارجانبه كيش كه  به مناسبت يكصدمين سالگرد تولد حضرت امام خميني(ره) برگزار شده بود در شرايطي شب گذشته به پايان رسيد، كه  ناكامي استقلال مهمترين حادثه اين دوره از رقابت ها بود.  استقلال درپي بازگشت از اردوي آلمان و در شرايطي كه همه  بازيكنان اصلي اش را در خدمت داشت، در روز نخست و در بازي با تيم منتخب كيش با يك گل مغلوب شد و از راهيابي  به بازي نهايي بازماند.  شكست استقلال در تورنمنت چهارجانبه كيش نشان داد كه هنوز دردهاي استقلال التيام نيافته و اين تيم هنوز از درون با مشكلاتي مواجه است.  كمتر كسي فكر مي كرد كه استقلال با برومند، زرين چه،  حاجي پور، مهدوي، بختياري زاده، نوازي، فكري، صاحبجمعي،  مجيدي، اكبرپور و ملكيان به تيم تازه شكل گرفته كيش  ببازد. تيم فوتبال منتخب كيش كه به تازگي تمرينات جدي  خود را زير نظر ايرج قليچ خاني مربي آشناي فوتبال كشور آغاز كرده است، در نخستين بازي رسمي خود نشان داد كه  مي تواند با اتكاء به استعدادهاي بومي منطقه و چند بازيكن كمكي و با تيمي تقويت شده در فوتبال كشور مطرح  شود. تنها گل بازي استقلال با منتخب كيش توسط يدالله  سليماني در دقيقه 15 به ثمر رسيد و هر دو تيم يك ضربه  پنالتي را به ترتيب توسط سليماني و فرهاد مجيدي از دست  دادند.  در ديگر بازي روز اول تيم سپاهان اصفهان در مقابل پاس  تهران پس از تساوي(2- 2)در وقت قانوني، در ضربات  پنالتي به برتري(6- 7)رسيد.  داود دهقاني در دقيقه 27 و هوشنگ لوينيان در دقيقه 80 براي سپاهان گلزني كردند و گلهاي پاس را نيز غلامحسين  دين محمدي در دقيقه(53)و رامين محتشمي در دقيقه(73) به ثمر رساندند.  در ضربات پنالتي جلال اميديان، قاسم سيانكي، هوشنگ  لوينيان، مسعود خادمي و مجيد بصيرت براي سپاهان و وحيد مظاهري، جواد نكونام، حسين خطيبي و علي جانملكي براي پاس  موفق ظاهر شدند.  در دو بازي روز اول مجيد بصيرت از سپاهان و مصطفي ابن  قاسم از منتخب كيش به عنوان بهترين بازيكن شناخته شده و جوائز نقدي دريافت داشتند. 
