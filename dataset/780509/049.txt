 گروه ورزشي: دور رفت نهمين دوره مسابقه هاي سراسري  واليبال بانوان كشور طي سه روز گذشته، با حضور دوازده  تيم در سه شهر كشور برگزار شد.  در تهران تيم هاي، حجاب تهران، عمران كيش، فرمانداري  شاهرود و پتروشيمي ماهشهر در گروه سوم پس از شش مسابقه،  تيم حجاب را به عنوان صدرنشين گروه معرفي كردند. تنها نتيجه غيرقابل پيش بيني اين گروه پيروزي شاهرود بر ماهشهر در آخرين روز ديدارها بود. شاهرودي ها در آخرين  فرصت باقي مانده با كسب يك نتيجه دلچسب(1- 3)چراغ هاي  اميدشان را براي دور برگشت روشن كردندو عمران كيش رقيبي  كه يك سر و گردن از حريف شاهرودي اش بالاتر ايستاده، در روز آخر طي يك بازي نزديك و پاياپاي نتيجه را به حريف  همشهري خود، حجاب واگذار كرد.  زيباترين نكته بازي هاي تهران، روحيه بالاي تيم هاي  شهرستاني در رويارويي با ميزبانان قوي تهراني بود و هر دو تيم تا لحظات پاياني و با وجود شكست مسلم با اشتياق  به بازي ادامه مي دادند. 
