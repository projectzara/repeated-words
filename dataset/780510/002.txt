 * دادگاه كيهان برگزار نمي شود گروه اجتماعي: فاطمه رمضان زاده يكي از اعضاي هيات منصفه  مطبوعات با صدور يك نامه سرگشاده خطاب به رئيس قوه  قضائيه اعلام كرد به دليل عدم همكاري لازم از طرف رئيس  دادگاه مطبوعات در جلسه دادگاه مطبوعات حضور نخواهد يافت.  رمضان زاده در اين نامه با اشاره به حكم رئيس دادگاه  مطبوعات در ارتباط با اخراج پنج تن از اعضاي هيات منصفه  و مشكلات ناشي از آن اعلام كرده است: از آنجا كه تلاشهاي  صادقانه بنده به دور از جوسازي به عنوان يكي از اعضاي  هيات منصفه مطبوعات براي برقراري روند صحيح كار هيات  منصفه مطبوعات با همكاري لازم از طرف رياست محترم دادگاه  مطبوعات مواجه نشده و فضاي موجود را براي انجام وظيفه  مناسب نمي بينم با اجازه جنابعالي در جلسه آتي شركت  نخواهم كرد اميد است با تلاشهاي موءثر مسئولين محترم  قضايي بخصوص آن برادر بزرگوار شرايط لازم براي انجام  وظيفه عادلانه هيات منصفه به دور از هرگونه وابستگي هاي  جناحي فراهم گردد.  لازم به ذكر است قبلا" رئيس دادگاه مطبوعات اعلام كرده  بود دادگاه رسيدگي به جرايم كيهان دوشنبه 11 مرداد برگزار مي شود كه با توجه به اعلام فاطمه رمضان زاده  مبني بر عدم حضور و اينكه هيات منصفه به حد نصاب قانوني  (7 نفر)نمي رسد اين دادگاه برگزار نخواهد شد. 
