 پيكرپاك نويسنده و سردبيرتواناي خبرگزاري جمهوري اسلامي  روانشاد سيدعلي سنجري روز شنبه باشكوه فراوان در تهران  تشييع و در قطعه هنرمندان بهشت زهرا(س)به خاك سپرده شد.  پيكرمرحوم استاد سنجري پس از انتقال به منزل آن مرحوم در حالي كه جمع كثيري ازصاحبان قلم و اصحاب رسانه ها،  هنرمندان و همكاران آن مرحوم درخبرگزاري جمهوري اسلامي و ديگر رسانه ها آنرا تشييع مي كردند به سازمان خبرگزاري  جمهوري اسلامي منتقل شد.  در محوطه مقابل سازمان خبرگزاري جمهوري اسلامي و در حاليكه انبوه مشايعت كنندگان در غم فقدان مرحوم استاد سنجري به شدت مي گريستند در سوگ اهل بيت عصمت و طهارت(س) و فرزند اين خاندان بزرگوار زنده ياد سيد علي  سنجري عزاداري شد.  سيد علي سنجري درسال 1322 درمحلات چشم به جهان گشود. او درسال 1346 پس از پايان تحصيلات خود دررشته زبانهاي خارجي  - زبان ايتاليايي وارد راديو شد و پس از آن فعاليت خود را در خبرگزاري جمهوري اسلامي به عنوان خبرنگاري پرتلاش  و دلسوز، دبير و سردبير گروههاي اجتماعي و گزارش ادامه  داد.  مرحوم سيد علي سنجري در طول فعاليت 32 ساله خود در خبرگزاري جمهوري اسلامي سمبل عشق و تعهد به اسلام و خدمت  به مردم بود.  سنجري مدير مسئول نشريه تازه گل و گياه بود كه برغم  بيماري جانكاه يك شماره آنرا منتشر كرد.  از زنده ياداستاد سنجري دو پسر و دو دختر و همسرسختكوش  اش به يادگارمانده اند.  روزنامه همشهري فوت اين همكار پرتلاش را به  دست اندركاران رسانه هاي گروهي، همكاران وي در خبرگزاري  جمهوري اسلامي و خانواده وي تسليت مي گويد. 
