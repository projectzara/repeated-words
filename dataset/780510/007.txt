 لندن، خبرگزاري جمهوري اسلامي: يك موءسسه انگليسي  زندگينامه دوهزار تن از محققان و دانشگاهيان برجسته جهان  را به مناسبت ورود به سال 2000 ميلادي منتشر مي كند.  " مركز بيوگرافي بين المللي "در كمبريج انگليس پيشنهادهاي  مراكز و شخصيتهاي علمي را كه نامزدهاي خود را به اين  موسسه ارسال كرده اند مورد بررسي قرار داده و اسامي  افراد برگزيده را در مجموعه اي معرفي مي كند. براساس  بررسيهاي انجام شده از سوي اين موءسسه، نام دكتر رضا امراللهي رئيس سابق سازمان انرژي اتمي ايران به دليل  مشاركت وي در" توسعه استفاده صلح دوستانه از انرژي اتمي  در ايران "در زمره دوهزار نفر از محققان و دانشگاهيان  برجسته جهان در قرن بيستم قرار گرفته است. 
