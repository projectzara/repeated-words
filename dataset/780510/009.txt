 گروه علمي فرهنگي: "مصطفي ترابي زاده "مدير عامل "بنياد علمي زيرك زاده "، كه از محل موقوفات شادروان "احمد زيرك زاده" اداره مي شود، با ارسال نامه اي به گروه علمي -  فرهنگي همشهري در باره خطرناك بودن عينك هاي مقوايي  كسوف هشدار داده است. در بخشي از اين نامه آمده است: با توجه به وقوع خورشيدگرفتگي 20 مرداد 1378 و اهميت فراوان  ايمني در ديدن اين كسوف، توضيحي در مورد عدم استفاده از عينك هاي نامرغوبي كه اخيرا" وارد بازار شده است، به  پيوست ارائه مي شود. با توجه به سابقه اطلاع رساني دقيقي  كه تاكنون آن روزنامه محترم در اين مورد داشته است، اميد است مردم را از خطرات احتمالي استفاده از اين عينك ها با خبر كنيد. " در بخشي از نامه ارسالي "انجمن علمي زيرك زاده "چنين  آمده است: "اخيرا" با توجه به شباهتي كه بعضي از كاغذهاي  كادو و يا زرورق با ورقه هاي مايلار دارند، عينك هايي به  بازار آمده است كه در آنها به جاي مايلار، از اين  ورقه هاي براق نقره اي رنگ استفاده شده است اين نوع  مواد، قابليت جذب پرتوهاي زيان آوري مانند فرابنفش و فرو سرخ را ندارند و استفاده از آنها، باعث آسيبديدن چشم  مي شود. " توضيح گروه علمي فرهنگي: ورقه هاي مايلار اصل، نسبتا"  گران قيمتند و مشكل به دست مي آيند در حالي كه عينك هاي  يادشده با قيمتي بسيار نازل، در سطح وسيعي از كشور پخش  شده اند و حتي برخي مراكز دولتي، انبوهي از آنها را براي  عرضه به جهانگردان خارجي خريداري كرده اند كه يقينا"  لطمه اي جبران ناپذير به اعتبار كشور ما وارد خواهد ساخت.  اين در حالي است كه "ناسا"، سازمان ملي هوانوردي و فضايي  ايالات متحده، در نشريه مرجع شماره 1398 خود(ويژه كسوف  20 مرداد)به صراحت در باره استفاده از ورقه هاي  پلاستيكي پوشش دار موسوم به "پتوي عصر فضا"(نوعي وسيله  خاص گرمايشي براي در برف ماندگان)، و" مايلار باغباني " (كه در ايران به عنوان كاغذ كادو به كار مي رود)به جاي  مايلار اصل براي مشاهده خورشيدگرفتگي جزئي هشدار داده  است تاسف بار اين كه، يكي از ماهنامه هاي داخلي  اخترشناسي كه اكنون به توليد و پخش وسيع عينك هاي مقوايي  كسوف دست زده است، در ترجمه متن كامل اين مقاله از بولتن  " ناسا"، اين جمله از متن اصلي را آگاهانه و به عمد حذف  كرده است. 
