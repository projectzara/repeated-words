   غذاهاي ممنوع ; فهرستي هميشه در تغيير- بخش پاياني  اشاره: ديروز در مطلبي كه در مورد آخرين پژوهش هاي  جهاني پيرامون رژيم غذايي مطلوب در همين صفحه به چاپ  رسيد، به توصيه ها و اظهارنظرهاي ضدونقيض و فراوان  پزشكان، پژوهشگران و كارشناسان در مورد رژيم غذايي و همچنين غذاها، ويتامين ها، چربي ها و يا فعاليت ها و شرايطي كه براي قلب مفيد يا مضر است، اشاره شد. امروز نيز در بخش پاياني اين مطلب، توصيه هاي پزشكان و پژوهشگران را درارتباط با رژيم غذايي، ورزش، مواد شيميايي گياهي و سلامت قلب مي خوانيم.  دليل ديگري كه پزشكان براي مفيد بودن ورزش بيان مي كنند،  اين است كه حركات ورزشي فشار خون را پايين نگه مي دارد.  وقتي قلب با سرعت بيشتري خون را به بدن منتقل كند رگها عريض تر مي شوند تا خون بيشتري در آنها جريان يابد و نتيجه نهايي اين است كه فشار خون كاهش مي يابد.  خطر ابتلا به بيماري فشار خون در افرادي كه به طور مرتب ورزش مي كنند 30 درصد كاهش مي يابد.  برخي تحقيقات نشان داده است كه ورزش ميزان ليپوپروتئين  خون با جرم بالا را افزايش مي دهد كه اين ماده ميزان  پلاسماي خون را زياد كرده، خون را رقيق مي كند و مقدار لخته هاي خون را كاهش مي دهد.  ليپوپروتئين با جرم بالا همچنين ممكن است ميزان آنزيمي  كه خون را از كلسترول و اسيدهاي چرب پاك مي كند افزايش  دهد.  اگر چه هيچكدام از اين نتايج قطعي نيست اما نبايد فراموش  كرد كه بدون شك ورزش براي سلامتي قلب بسيار موءثر است.  تحقيقات بسياري نشان داده است كه ورزش خطر ابتلا به  بيماري قلبي را به شدت كاهش مي دهد و پزشكان توصيه  مي كنند كه در روز دست كم 20 تا 30 دقيقه ورزش لازم است.  در اواسط دهه 1990 مراكز پزشكي درماني امريكا با انتشار گزارشي اعلام كردند، حركت هاي فيزيكي مدرن مفيدتر است.  از شستن ماشين گرفته تا باغباني. در مورد اين موضوع هنوز اظهارات جديدي كه توصيه هاي قبلي را نقض كند، منتشر نشده  است.  " راسل پيت "پزشكي در دانشگاه كاروليناي جنوبي مي گويد:  نگراني ما اين است كه درصد قابل توجهي از مردم، اين  استاندارد(20 تا 30 دقيقه ورزش در روز)را رعايت  نمي كنند. وي با اين توجيه كه انجام هرگونه حركت ورزشي  حتي به صورت سنتي بهتر از انجام ندادن آن است، مي گويد:  ما نمي گوييم كه حركات سنگين مضر بوده يا انجام ورزشهاي  سنتي غلط است.  E ويتامين در جريان فرايندي كه طي آن، غذا و هوا به موادي براي  تغذيه سلولها تبديل مي كند، محصولات فرعي هم توليد مي شود كه گاه بعضي از اينها مواد زايد سمي چون  مولكولهاي اكسيژن با واكنش بالا هستند كه راديكالهاي  آزاد خوانده مي شوند و مي توانند با مواد بي ضرر تركيب شده و آنها رابه عناصر مهلك تبديل كنند.  راديكالهاي آزاد همچنين ممكن است عامل برخي نارسايي هاي  ژنتيكي باشد كه موجب ابتلا به سرطان مي شود. به نظر مي رسد اين مواد همان عواملي باشند كه ليپوپروتئين  كم جرم و تري گليسيريدها را بسيار خطرناك مي سازد.  وقتي يك راديكال آزاد با يكي از اين مولكولهاي چربي  تركيب شود، كلسترول دگرگون شده درون اين مولكولها به يك  گلوله توپ مانند زيست شيميايي تبديل شده و درجريان خون  در رگها كمانه مي كند و به ديواره هاي داخلي رگها آسيب مي رساند.  خوشبختانه خود طبيعت نيز مواد شيميايي مي سازد كه آنتي  اكسيداسيون خوانده مي شود و از اكسيداسيون هاي خطرناك  جلوگيري مي كند.  يكي از قوي ترين اين آنتي اكسيداسيون ها E ويتامين نام  دارد كه در روغن هاي گياهي و بادام يافت مي شود. در سال  1996 نتيجه تحقيقات و آزمايش هايي كه روي زنان يائسه  انجام شد نشان داد آنهايي كه E ويتامين زيادي در برنامه  غذايي خود مصرف مي كنند 62 درصد كمتر از زنان ديگر بر اثر بيماريهاي قلبي فوت مي كنند.  البته اين به آن معني نيست كه خوردن قرص ويتامين از بيماري قلبي جلوگيري مي كند. بررسي هاي فراواني براي  يافتن پاسخ اين سئوال انجام شده است كه آيا مصرف ويتامين  E به مقدار زياد مي تواند از بدن در مقابل بيماريهاي  قلبي محافظت كند يا نه؟!  اما آزمايشهايي كه بر روي زنان يائسه انجام شد نشان داد كه تنها ويتاميني كه از طريق مواد غذايي به بدن برسد، براي قلب مفيد است و قرص هاي ويتامين چندان هم مفيد نيستند. پس مي توان نتيجه گرفت كه ويتامين ها اگر در كنار مواد غذايي ديگر قرار بگيرند مفيد و موءثر خواهند بود، البته اگر بتوان اين مواد غذايي را شناسايي كرد.  مواد شيميايي گياهي  اضافه كردن ميوه و سبزي به برنامه غذايي از جهات مختلفي  براي قلب مفيد است. اين مواد جاي گوشت و لبنيات را مي گيرند و به اين ترتيب مقدار مصرف چربي اشباع شده را كاهش مي دهند. ميوه و سبزي علاوه E برويتامين شامل  B ويتامينهاي Cو نيز هستند.  در طول سالهاي گذشته محققان بررسي هاي گسترده اي روي  مواد گياهي كه ممكن است نقشي مهمتر از ويتامين ها در جلوگيري از بيماري قلبي داشته باشد انجام داده اند. اين  مواد كه مواد شيمي گياهي نام گرفته اند به دو گروه تقسيم  مي شوند: "شبه كاروتن ها"(CAROTENOIDS)كه بيشتر در سبزيجات نارنجي رنگ مانند هويج يافت مي شود و فلاونوئيدها(FLAVONOIDS)كه در پياز، گل كلم و چاي(فقط چاي سبز و سياه و نه چاي گياهي)وجود دارد.  فلاونوئيدها و شبه كاروتن ها مانند Eويتامين عملكردي  شبيه آنتي اكسيدان دارند و از اكسيد شدن ليپوپروتئين كم  جرم و تري گليسيريدها توسط راديكالهاي آزاد جلوگيري  مي كنند.  همه دانشمندان در اين مورد كه خوردن فلاونوئيدها و شبه  كاروتن ها به همراه غذا خطر بيماريهاي قلبي را كاهش  مي دهد متفق القول هستند، اما هنوز مطمئن نيستند كه اين  رابطه يك رابطه علت و معلولي باشد.  شايد در دهه هاي آينده دانشمندان موفق به يافتن اينكه  كدام يك از اين مواد شيمي گياهي مفيدتر و مهم تر است  بشوند. شايد هم به اين نتيجه برسند كه اين مواد نيز مانند E ويتامين به تنهايي تاثيري ندارند و بايد در كنار عناصر ديگر قرار بگيرند.  دكتر رونالد كراس متخصص تغذيه و محقق در مورد كلسترول  مي گويد: پيش بيني در مورد نتيجه تحقيقات آينده غيرممكن  است اما آنچه مسلم و قطعي به نظر مي رسد، اين است كه تا مي توانيد بايد ميوه و سبزي بخوريد.  منبع: مجله تايم  ترجمه: نيلوفر قديري 
