 دانشمندان در ايالات متحده، سرگرم كار روي چسب زخمهايي  هستند كه به كمك آنها، مي توان حتي شديدترين خونريزيها را در سوانح رانندگي، جراحات جنگي يا حتي در اعمال جراحي،  در ظرف مدت زماني كمتر از چند ثانيه متوقف كرد. دو فن آوري مختلف محققان صليب سرخ و ارتش آمريكا كه مشتركا"  تكامل يافته، در آستانه نخستين آزمايش روي انسان قرار دارد. اساس هر دو روش، مبتني بر يك ماده چسبناك دوتركيبي  است. به طوري كه دو بخش متشكله پلاسماي خون انسان، يعني  ترومبين و فيبرينوژن مي بايست مستقيما" در محل باز جراحت،  روي فيبرين به يكديگر متصل شوند، اين درست چسبي طبيعي  است كه با آن مي توان خونريزيها را متوقف كرد. در يكي از اين دو روش، چسب زخم حاوي تركيبات، فيبرينوژن و ترومبين  است كه آزاد مي شوند و در روش دوم، همان تركيبات، مانند كف چسبناكي به روي بافت مجروح، اسپري مي شوند. اين چسب زخم در 3 يا 5 سال آينده، مي تواند در خدمت و استفاده  عموم قرار گيرد در حال حاضر، برطبق اظهارات آقاي ويليام  دروهان كه يكي از اعضاي انجمن دانشمندان صليب سرخ است،  هر ساله تنها در آمريكا 30000 نفر در بيمارستانها و 20000 نفر در جاده ها، جان خود را در اثر خونريزي از دست  مي دهند.  منبع: مجله اشپيگل، آوريل 1999 ترجمه: حميد فدايي يگانه 
