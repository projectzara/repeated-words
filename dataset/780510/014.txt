 گروه علمي فرهنگي: نخستين سمينار بين المللي نهضت  مشروطيت ايران، از سيزدهم مرداد جاري به مدت سه روز در تهران و تبريز برگزار مي شود.  مراسم افتتاحيه اين سمينار در تهران و در محل دفتر مطالعات سياسي و بين المللي وزارت امور خارجه و مراسم  افتتاحيه آن در تبريز برگزار خواهد شد.  سيدصادق خرازي، دبير سمينار بين المللي نهضت مشروطيت  ايران با اعلام اين مطلب در جمع خبرنگاران گفت: دبيرخانه  سمينار بين المللي نهضت مشروطيت ايران از آذر سال 77 آغاز به كار كرد. در مرحله نخست فراخوان به سه زبان  فارسي، انگليسي و روسي تهيه شد و براي 100 مركز دانشگاهي،  استانداريها، مراكز تحقيقاتي داخل كشور و همچنين بيش از 80 محقق و استاد دانشگاه فرستاده شد. در نهايت نيز 81 مقاله به دبيرخانه سمينار رسيد كه 32 مقاله برگزيده شد.  مقاله هاي برگزيده در سمينار خوانده مي شود و يا در ويژه نامه هايي كه به همين مناسبت به چاپ مي رسد، جاي  داده خواهد شد.  دبير سمينار ادامه داد: در خارج از كشور نيز فراخوان  براي 100 مركز دانشگاهي و موءسسه پژوهشي و فرهنگي و حدود 120 محقق فرستاده شد كه در نتيجه 37 چكيده مقاله به  دبيرخانه سمينار رسيد. از ميان اين مقاله ها، 25 مقاله  مورد قبول هيات علمي گزينش مقاله ها قرار گرفت.  وي با تاكيد بر اين كه اين سمينار، نخستين سميناري است  كه درباره مشروطيت برگزار مي شود و به همين دليل از اهميت خاصي برخوردار است، گفت: در مدت برگزاري سمينار،  چهل نفر سخنراني خواهند كرد كه 17 سخنراني مربوط به  ميهمانان خارجي است. ميهمانان خارجي از كشورهاي ايتاليا،  انگلستان، لبنان، آمريكا، روسيه و گرجستان دعوت شده اند.  خرازي در ادامه سخنانش، علت انتخاب تبريز براي برگزاري  مراسم اختتاميه سمينار را به دليل ويژگي ها و همچنين  تاثير زياد مردم و مشروطه خواهان تبريز در به ثمر نشستن  نهضت مشروطه ذكر كرد و اظهار داشت: در تبريز، استادان  مدعو داخلي و خارجي ضمن ديدار از خانه مشروطيت، از مسجد كبود و آثار تاريخي ارگ، خانه هاي قديمي، مقبرتالشعراء و مرقد باقرخان سالار ملي ديدن مي كنند.  وي به برنامه هاي جنبي سمينار اشاره كرد و گفت: در كنار سمينار، نمايشگاه نهضت مشروطيت از منظر عكس و سند نيز از سيزدهم مرداد به مدت 10 روز در محل ساختمان مجلس شوراي  ملي سابق(واقع در خيابان بهارستان)كه خود يك سند تاريخي دوران مشروطه است، برگزار مي شود. در اين  نمايشگاه بيش از هزار سند، عكس، نشريات و كتابهاي اصلي  مربوط به دوره مشروطيت و همچنين پايان نامه هايي كه در باره مشروطيت نوشته شده است به نمايش در مي آيد.  خرازي، چاپ فصلنامه شماره ده تاريخ معاصر ايران ويژه  مشروطيت را از ديگر برنامه هاي جنبي سمينار ذكر كرد و افزود: قرار است از مجموعه غربشناسي، غربستيزي و غربگرايي ايرانيان سه كتاب، با عناوين "تعامل ديانت و سياست در ايران "،" رويارويي علما با استعمار" و " بست نشيني مشروطه خواهان در سفارت انگلستان "به چاپ  برسد. 
