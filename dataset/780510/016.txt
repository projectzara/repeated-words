 مديركل اشتغال اتباع خارجي وزارت كار و امور اجتماعي  اعلام كرد: با وجود 2 ميليون بيكار در ايران، حدود 3/1 ميليون فرصت شغلي كشور را اتباع خارجي اشغال كرده اند.  شكور ابراهيمي روز شنبه در گفت وگو با خبرگزاري جمهوري  اسلامي گفت: طبق آماري كه در پايان سال گذشته به دست آمد،  در مجموع 2 ميليون و 560 هزار و625 تبعه خارجي از كشورهاي افغانستان، پاكستان، عراق، هند و بنگلادش  درايران وجود دارد. وي اظهار داشت: چنانچه متوسط درآمد يك  تبعه خارجي غيرمجاز مشغول به كار در ايران حدود 100 دلار درنظر گرفته شود درآمد تعداد 3/1 ميليون تبعه خارجي در كشور سالانه به حدود 5/1 ميليارد دلار بالغ مي شود ضمن  اينكه حتي يك ريال ماليات نيز به دولت پرداخت نمي كنند.  به گفته وي، از اين ميزان درآمد تنها حدود 25 درصد آن در داخل ايران هزينه مي شود و بقيه به صورت ارز، طلا و ريال  از كشور خارج مي شود. وي افزود: اتباع خارجي غيرمجاز مشغول به كار در ايران تقريبا" در همه نوع شغل از كارگر نانوايي تا توليدكننده پوشاك و حتي در سطح  صادركننده پوشاك در ايران اشتغال دارند. به گفته وي،  ديدگاه وزارت كار و امور اجتماعي اين است كه هر چه  سريعترنسبت به اشتغال غيرمجاز اتباع بيگانه در ايران  خاتمه داده شود. در صورتي كه سياست كلي نظام مبتني بر ادامه حضور بخشي از اتباع خارجي در كشور هست آنها نيز بايد در اردوگاه هاي مخصوص در حاشيه مرزها نگهداري شوند و ازتردد در شهرها منع شوند. 
