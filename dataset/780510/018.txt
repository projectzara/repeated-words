 تهران- خبرگزاري جمهوري اسلامي: محمد آزاد رئيس اتحاديه  فروشندگان آهن آلات ديروز گفت: عرضه محصولات فولادي توسط واحدهاي توليدي و نيز صدور مجوز آزادي واردات آهن آلات  موجب كاهش قيمت اين محصولات در بازار شده است.  وي افزود: ميلگرد آجدار نمره 16 و 18 اخيرا هر كيلوگرم  حدود 15 درصدتنزل قيمت يافته است.  وي تاكيد كرد: چنانچه با برنامه ريزي دقيق بين عرضه و تقاضا برابري ايجاد شود، بازار دچار شوك هاي مقطعي  نمي شود.  به گفته آزاد تعاوني آهن فروشان از بهمن و اسفند ماه سال  گذشته در نوبت تحويل آهن آلات از واحدهاي توليدي قرار داشتند، و تاكنون نزديك به 60 درصد از ميزان خريد خود را تحويل گرفته اند.  وي اضافه كرد: ميزان خريد تعاوني فروشندگان آهن آلات  حداقل 1000 تن و حداكثر 5000 تن است و تحويل 60 درصد آهن آلات مذكور، تاثير مطلوبي در كاهش قيمت آهن آلات و كنترل بازار داشته است.  وي تاكيد كرد كه گراني قيمت ارتباطي با اعضاي اين صنف  ندارد و آنها فقط يك يا دو درصد سود از توزيع آهن  مي خواهند. وي يادآور شد: اتحاديه فروشندگان آهن آلات  خواهان آن نيست كه توزيع انحصاري در اختيار اعضاي اين  صنف باشد اما همه مي خواهند امور توزيع آهن آلات به نظم  درآيد. 
