   يوهان كرويف اعجوبه ديگري از دنياي توپ گرد گروه ورزشي - او يك بالرين در روي زمين فوتبال بود. او راست پايي بود كه دوست داشت به سمت چپ متمايل شود. او گلزن بزرگي بود كه دوست داشت براي ديگران نيز گل بسازد.  فوتبال تهاجمي انتخاب او بود. او به دنبال نتيجه همراه  با زيبايي بود. او را در تاريخ پرستاره هلند، بهترين و بالاترين بازيكن مي شناسند حتي با درخشش "ماركوفان  باستن" كه او نيز جزو استثناهاي تاريخ فوتبال جهان محسوب مي شود، باز" كرويف "جايگاه ويژه خود را نزد مردم هلند حفظ كرده است.  " جامعه شناسي "كه علم مطالعه رفتار انسان است مي گويد:  در فوتبال مهاجمين افرادي خلاق تر از مدافعين شناخته  شده اند. در اين ميان دروازه بانان را شخصيتي "فردگرا" تر نام نهاده اند.  از نظر بزرگترين كارشناسان فوتبال "يوهان كرويف "بهترين  بازيكن تمام اعصار هلند بوده است. اكنون اين نظر شخصي از طريق پژوهش و تحقيق تخصصي نيز به اثبات رسيده است.  چرا كرويف چنين جايگاهي در فوتبال جهان و هلند دا رد.  تا زمان ظهور كرويف، فوتبال هلند در حاشيه فوتبال جهان و اروپا قرار داشت و معمولا" قادر بود لوكزامبورگ را شكست  دهد و بعضي اوقات نيز با دانمارك و فنلاند مساوي كند و به بلژيك ببازد. تمام دارايي هلند همين بود.  زماني كه كرويف يك نوجوان بود، هلند در سايه قدرتهاي  بزرگ فوتبال آن دوره چون انگليس، آلمان، فرانسه،  مجارستان، برزيل، اروگوئه و آرژانتين قرار داشت. يوهان  كرويف فوتبال هلند را بيدار ساخت و آنرا به يك قطب بزرگ  جهاني تبديل كرد. "كرويف "17 ساله در فوتبال آماتوري  هلند اولين دستمزد خود را گرفت تا اين رشته را بعنوان يك  شغل نيمه حرفه اي بپذيرد او در همان اوان جواني، با قدرت حمل توپ، دريبل هاي بي نظير، تغيير حركت، فريب حريف،  ضربه هاي زيباي حساب شده و پاسهاي به موقع تمام نظرها را بسوي خود جلب نمود.  يوهان، تنفر عجيبي از باختن داشت، او شيفته پيروزي توام  با غرور بود، او در هر ميداني روزنه هايي براي گلزدن  پيدا مي كرد. زبان تلخ كرويف هميشه برايش مشكلات زيادي  ببار آورده است او را يك پول پرست خسيس ناميدند، در حالي كه او روحي لطيف داشت و انساني وارسته و بدون  وابستگي و دلبستگي به مسائل مالي بود. دشمنان او خوب مي دانستند" يوهان "از چه چيزي رنج مي برد و به همين  دليل او را پول دوست و بخيل لقب دادند. ماجرا از آنجا آغاز شد كه يوهان در اوان معروفيت از بعضي از روزنامه نگاران ضربه هاي زيادي خورده بود و پس از اينكه  با آژاكس به يك فوق ستاره تبديل شد براي انتقام و تنبيه  تعدادي از اين نشريات براي هر مصاحبه درخواست پول نمود و بدين ترتيب خشم آنان را باعث شد. او در واقع مايل به  انجام چنين مصاحبه هايي نبود و قصد داشت به گونه اي آنها را از خود دور كند. اما در مقابل راديو و تلويزيون و نشريات معتبر كه عادلانه بر همه چيز نقد مي نوشتند سر تسليم فرود مي آورد.  " كرويف "19 ساله كه حالا يك نابغه شده بود، به دليل يك  ناشي گري غيرحرفه اي در مديريت تيم هلند باعث شد تا تيم  ملي اين كشور نتواند به جام جهاني 1966 لندن راه يابد.  ستاره هاي ديگري در كنار كرويف قرار داشتند، "ويم وان  هانگم" 22 ساله، "پيت كيزر"،" رينوس اسرائيل "24 ساله،  " ويم سوربيه "21 ساله، "ويم يانسن "و" باري هولشوف "19 ساله، كوئن، مولين، ياك استوارت، هنگ گروت، اما هلند با تمام اين پديده هاي بزرگ در بازيهاي مقدماتي مغلوب سوئيس  و ايرلند شمالي شد چرا؟ بذر اختلاف را چه كسي پاشيد تا هلند از ميان دو نيمه شود و اين ستاره ها از رفتن به جام  جهاني محروم شوند. اگر هلند جوان به لندن مي رفت شايد سرنوشت جام 1966 به گونه اي ديگر رقم مي خورد.  در سال 1969، آژاكس در اولين فينال جام باشگاههاي اروپا حضور يافت و سال بعد فاينورد قهرمان باشگاههاي اروپا شد.  اما همچنان تيم ملي هلند از رفتن به جام جهاني 1970 بازماند.  حركت" كرويف "با آژاكس از سال 1971 آغاز شد و اين تيم سه  بار پي در پي توانست قهرمان جام باشگاههاي اروپا بشود.  پاناتينايكوس، اينترميلان و يوونتوس حريفان فينال آژاكس  بودند كه كرويف به اتفاق تيم هماهنگ خود آنان را شكست  داد.  جام جهاني 1974، دوره تحول تازه فوتبال جهان لقب گرفت و هلند با كرويف بدعت گذار سبك تازه اي از فوتبال شناور شد.  هلند به عنوان ابرقدرت تازه فوتبال جهان با ستاره و رهبري به نام يوهان كرويف تا فتح جام جهاني پيش رفت.  حالا" يوهان "معروفترين بازيكن جهان شده بود، او محبوبيتش از ملكه هلند نيز فراتر رفت و لقب" شاه ماهي " فوتبال جهان را گرفت. او را همه دوست دارند، از سواحل  پرتب و تاب آفريقا، تا صحراي سوزان عربستان و آنسوي  امريكاي جنوبي. برزيلي ها و آرژانتيني ها كه تيغ كرويف  در جام جهاني 1974 به آنها گرفت بهتر او را مي شناسند.  او در زمين فوتبال يك بازيكن لاغر اندام، مزاحم براي  مدافعان، پردردسر براي هافبكهاي حريف و يك گلزن تيزهوش  با ضربه هاي دهشتناك براي دروازه بانان بود هيچ مدافعي  قادر نبود او را لمس كند. ماهي لغزنده هلند در فينال جام  جهاني 1974 چنان از دست سگ زرد آلمانها" برتي فوگتس " گريخت كه هيچكس در تاريخ نظير آن را به ياد نمي آورد.  شخصيت ستارگاني چون كرويف شما را مجبور مي سازد تا با آنها در زمان، شكست به ملاطفت رفتار كنيد. هيچكس بعد از كناره گيري كرويف از آژاكس در سال 1988 انتقادي از او نشنيد و نخواند.  براي كرويف، آژاكس دومين عشق بعد از خانواده اش به حساب مي آمد.  آزردگي ها و دلسوختگي "كرويف "نيز در فوتبال كم نيست، او به عنوان بازيكن و يا مربي هميشه با مسئولين بلندپايه  باشگاه بارسلون مشكل داشت از نظر كرويف، دنياي فوتبال  به دو بخش(بازيكن و ميدان)و(مربي و مديران)تقسيم شده  است و مديران در اين ميان مي توانند نقش مهمي در موفقيت  يك تيم داشته باشند. متاسفانه "لوئيز نونز" رئيس باشگاه  بارسلون نقش مثبتي در اين ميان ايفانكردو يوهان ميانه  خوبي با اونداشت. مردم كاتالان نيز اين را خوب مي دانستند او در طول 8 سالي كه در بارسلون بود حتي يك  بار هم با" نونز" غذا نخورد. نونزحتي براي يك بار هم  در يك بازي خارج از بارسلون تيم را همراهي نكرد او هرگز به باشگاه خود علاقه نشان نداد، هرگز!  او به خاطر فوتبال رئيس يك باشگاه نشده است، بلكه بخاطر جاه طلبي هاي شخصي اش اين پست را اشغال كرده است.  كرويف محبوب كاتالاني ها بالاخره از بارسلون كوچ كرد،  اما محبوبيتش در مردم بيشتر شد، به طوري كه نونز براي  اينكه او را از يادها ببرد، "رونالدو" را به بارسلون  آورد، اما شاه ماهي هلند همچنان محبوب اسپانيايي ها باقي  مانده است.  بيژن مهرزاد 
