 گروه ورزشي: مرحله نيمه نهايي رقابت هاي فوتبال جام  كنفدراسيونها امشب آغاز مي شود و طي آن تيم هاي مكزيك با آمريكا و برزيل با عربستان سعودي به ديدار يكديگر مي روند.  در اولين بازي كه در شهر مكزيكوسيتي برگزار مي شود مكزيك  ميزبان اين رقابت ها به مصاف آمريكا مي رود.  مكزيك با دو پيروزي و يك مساوي موفق شد به مرحله بعدي  راه يابد. اين تيم با بازيكنان معتبري چون خورخه كامپوس  و" لوئيس فرناندز" اميد زيادي دارد تا به فينال راه يابد.  از سوي ديگر آمريكا كه در مرحله مقدماتي موفق به حذف  آلمان شد نيز در اين بازي انگيزه زيادي براي رسيدن به  بازي نهايي دارد. آرينا مربي آمريكا بعد از پيروزي  غيرمنتظره اين تيم مقابل آلمان گفت: من احساس كردم گروهي  را به ميدان فرستاده ام كه آنقدر توانايي دارند كه تيم  را به هدف مورد نظر برسانند. در بازي ديگر مرحله  نيمه نهايي در شهر گوادلاخارا تيم برزيل قهرمان(كوپا آمريكا)به ديدار عربستان نماينده قاره آسيا مي رود.  برزيلي ها در اين دوره از بيشتر بازيكنان جوان خود سود مي برند تا نشان دهند فاصله آنها با مردان باتجربه اين  تيم اندك است و پشتوانه بزرگي براي آينده ساخته اند.  برزيل با سه پيروزي متوالي و بدون گل خورده به  نيمه نهايي راه يافت. پيروزي چهار بر صفر برزيل برابر آلمان در اولين بازي شگفتي بزرگ رقابت ها لقب گرفت. 
