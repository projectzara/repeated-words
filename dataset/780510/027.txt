   پليس كلمبيا اعلام كرد، براثر انفجار بمبي كه روز جمعه  در شهر" مدلين "منفجر شد دست كم 10 تن كشته و 30 نفر مجروح شدند.  به گزارش خبرگزاري فرانسه از بوگوتا، رئيس پليس شهر " مدلين "با اعلام اين خبر افزود اين بمب كه در يك خودرو كار گذاشته شده بود و در نزديكي ستاد ارتش اين كشور منفجر شد خساراتي نيز به بار آورده و 6 خودرو را در نزديكي محل انفجار بطور كلي از بين برده است. به گفته  شاهدان، دو مرد جوان يك تراكتور را در مقابل مقر ستاد ارتش پارك كردند، در داخل اين تراكتور نزديك به 100 كيلو ماده منفجره بودكه دقايقي بعد منفجر شده است. ارتش  كلمبيا، چريك هاي مسلح انقلابي اين كشور موسوم با فارك  را مسئول اين انفجار مي دانند و مي گويند مدارك روشن و مستدلي دارند كه نشان مي دهند اين بمبگذاري كار چريكهاي  فارك بوده است. 
