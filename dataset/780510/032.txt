 در آفريقاي جنوبي دهها تن از معلمان، افسران پليس و كارمندان ادارات بهداشت كه نسبت به سطح دستمزدهاي خود معترض هستند و دست به اعتصاب زده اند در خيابانهاي اين  كشور راهپيمايي كردند.  به گزارش شبكه تلويزيوني بي. بي. سي اعتصاب معلمان باعث  شده تا نيمي از مدارس كشور به تعطيلي كشيده شود. اعتصاب كاركنان بخش دولتي در آفريقاي جنوبي از روز پنجشنبه آغاز شده است. اين جدي ترين مشكل آفريقاي جنوبي از زمان  پايان يافتن تبعيض نژادي در آن كشور است كه حزب حاكم  كنگره ملي آفريقا را در مقابل كارگران و كارمندان بخش  دولتي قرار داده است. 
