   روزنامه ها; نگهبانان راه آينده  اشاره:  با ظهور ابزارهاي پيشرفته تكنولوژيك خصوصا" اينترنت برخي  بر اين باورند كه عصر مطبوعات به پايان رسيده است. اين  عده معتقدند كه سادگي دسترسي افراد به اينترنت باعث  مي شود افراد اخبار و اطلاعات مورد نياز خود را به راحتي  به دست آورند و به همين دليل نيازي به روزنامه و هزينه  كردن براي آن ندارند. مقاله اي كه مي خوانيد با نگاهي به  وضعيت نشريات آلماني نشان مي دهد كه اين ديدگاه واقعي  نبوده و روند جاري واقعيت هاي موجود به گونه ديگري است.  گروه مقالات  رسانه هاي مهم آلمان وقتي پيرامون آينده اينترنت سخن  مي گويند مسائل مهم  را مطرح مي كنند. براساس تحقيقات انجام شده بوسيله  موءسسات آماري، دويچه تلكام پيش بيني مي كند كه با آغاز هزاره جديد، 5 ميليون خط جديد را براي ارائه خدمات مربوط به اينترنت راه اندازي و ظرف 5 سال تعداد مشتركين را به  دو برابر افزايش دهد. عبارتي وجود دارد مبني بر اينكه در حقيقت عصر جامعه اطلاعاتي آغاز شده است كه در آن هر شهروندي مي تواند به طور مستقيم هر اطلاعاتي را كه نياز دارد دريافت كند. چندين خط خدمات رساني همواره آماده  هستند تا به مشتريان خود خدمات و سرويس هاي ويژه اي به  سايت اينترنت را عرضه كنند: مشتركين با تايپ دو واژه  مربوط به موضوع مورد نظر خود بر روي صفحه كامپيوتر، آن  را جستجو مي كنند; ماشين جستجو اين واژه ها را براي شكار وب(صفحه اينترنت)برمي دارد و با چند صد هزار قطعه  اطلاعات سيال مورد نظر بازمي گردد. "اخبار مورد تقاضا"  (New sondemand)نام نوعي خدمت است و صاحبنظران پيش بيني  كرده اند كه با وجود آن، روزنامه ها غيرضروري و فاقد ارزش مي شوند. بنابراين ما در حال حاضر نظاره گر پايان  عصر مطبوعات قديمي هستيم كه از سه قرن پيش در آلمان با انتشار هفته نامه هاي "Aviso" و" Relation" آغاز شد;  مطبوعاتي كه در نيمه دوم قرن نوزدهم رشد كردند; مطبوعاتي  كه عليرغم حضور راديو و تلويزيون، خود را پس از جنگ  جهاني دوم به عنوان واسطه بسيار مهمي بازسازي كردند؟ به  نظر مي رسد كه براي كمك كردن به اين بحث چندين روش وجود دارد.  نسبت به سال هاي گذشته تيراژ كلي مطبوعات به طور ثابت 1 تا 2 درصد كاهش داشته است مردم در روز وقت كمتري را صرف  مطالعه مطبوعات مي كنند. گرچه براي ديگر رسانه ها وقت  بيشتري مي گذارند. اگر چنين باشد. دلايل بسياري براي  قبول اين مسئله وجود دارد كه رسانه هاي چاپي تنها براي  كمتر از چهار يا پنج دهه آينده وجود و حضور خواهند داشت.  چرا؟ به اين دليل كه به جز كشور سوئيس، تقريبا" كشور ديگري وجود ندارد كه در آنجا مطبوعات، اهميت بالايي  داشته باشند و روزنامه نگاران آن از امتيازات بسياري  همانند آنهايي كه در آلمان هستند، برخوردار باشند.  قوانين مطبوعاتي ايالت هاي آلمان فدرال نه تنها اجازه  تهيه اطلاعات را به روزنامه نگاران داده اند بلكه همچنين  براي انجام ماموريت انتقادي آنها و عمل كردن به مانند يك  مخالف بازدارنده در برابر نهادهاي دولتي، به صورت باز برخورد كرده اند. علاوه بر اين، در ارتباط با كسب اطلاعات از ارگان هاي دولتي ايالت ها، مطبوعات از حقوق  ويژه اي برخوردار هستند كه مي تواند تكافوگر انجام وظيفه  آنها باشد.  مطبوعات خواستار امتيازات اضافي ديگري نظير حق امتناع از معرفي منبع خبر و حس اطمينان در تحريريه هستند; مهم تر اينكه قانون مرور زمان، كاهش ميزان جريمه براي خطاها و اشتباهات را مورد توجه قرار دهد.  با اين وجود، مطبوعات با چنين حقوق ويژه اي سامان يافته  نبودند زيرا كه در نظر مردم، روزنامه نگاران به طور ويژه اي جماعتي داراي اهميت اجتماعي زياد بوده اند; آنها در شكل خاص خود داراي اعتبار نيستند و جايگاهشان در جامعه براي سال ها سير نزولي داشته است. علت دادن حقوق  ويژه به آنها اين بود كه قانونگذاران معتقد به نقش  تاثيرگذار رسانه ها در زندگي دمكراتيك جامعه بودند.  قبلا" اشاره شد كه رسانه ها فقط ملزم به اطلاع رساني  نبودند بلكه نقش مهمي را در كمك كردن به شكل گيري افكار (سياسي)، همچنين انتقاد و كاربرد آن به عنوان يك قدرت  مخالف بازدارنده ايفاء مي كنند- مجموعه اي از مسئوليت هاي مرتبط با هم كه حول محور" منافع عمومي "جمع  مي شوند.  در اين چشم انداز دادگاه قانون اساسي فدرال مكررا" تاكيد كرده است كه "چارچوب امتيازات روزنامه نگاران براي ايفاء وظيفه خود" معتبر و قانوني است. به اين ترتيب وقتي  روزنامه نگاران سرزنش و انتقاد مي كنند يا مسئله اي را در شفافيت كامل مطبوعاتي پوشش نمي دهند آنها حق انجام  اين كارها را دارند زيرا كه در" حوزه منافع عمومي " فعاليت مي كنند.  چارچوب حمايت هاي مطبوعاتي، از تجربه آلمان دوران رايش  سوم نشات گرفته است كه بعدها نيز به طور مكرر بر آن  تاكيد شده است.  درسي كه از اين دوران گرفته شد اين بود كه آزادي مطبوعات  بايد با تضمين استقلال آن از دولت همراه باشد. بعلاوه  اينكه نه دولتي باشند و نه وابسته به احزاب سياسي، بلكه  رسانه اي مستقل كه به عنوان نماينده جامعه وظيفه كشف  حقيقت در اطراف وقايع سياسي و موشكافي آنها را انجام  مي دهد. براي انجام اين كار ويژه توسط روزنامه نگاران(و اخيرا" گزارشگران تلويزيون)حقوق مربوط به اطلاع رساني  واگذار شد كه معمولا" بر آن تاكيد شده است.  در دهه 1960 مردم حتي از" اعتبار بنيادين "كسب شده توسط مطبوعات سخن مي گفتند- يك حسن تعبير از اينكه رسانه ها بدون آن نمي توانند ادامه حيات بدهند- اما به  روزنامه نگاران، به عنوان حامي يك جامعه باز، وظيفه  انجام هر مسئله عمومي كه ممكن است براي اعضاي آن جامعه  مهم باشد واگذار شده است. روزنامه نگاران و انتشاراتي هاي بزرگ دهه 1950 شكل حقيقي اين حقوق پايه اي  را به عنوان پذيرفتن وظيفه اي براي بكارگيري ظرفيت هاي  انتقادي آن و عمل به عنوان يك مخالف و به قولي براي  محكوميت خود مي ديدند.  در ميان آنها افرادي نظير ورنر فريدمان از" زويچه  زايتونگ" چاپ مونيخ، كارل گرود از" فرانكفورتر روند شاو"  و همچنين چند مايل دورتر، پل سته واريش ولتر از " فرانكفورتر آلگمانيه زايتونگ "بودند. بالاتر از آنها،  در هامبورگ روزنامه نگار حقوقداناني نظير گردبوچريوس،  مالك مجله تصويري "اشترن "و بنيانگذار" داي زيت "، رودلف  آگوستين و مجله اش "اشپيگل "و آكسل سزار اسپرينگر، لرد روزنامه هاي هامبورگ و بنيانگذار" بيلد" مطرح بودند.  اينها به همراه يك حمايت داخلي از سوي ديگر ناشران  برجسته، اين اطمينان را بوجود آوردند كه اتحاديه هاي  روزنامه نگاران پس از جنگ در آلمان با نمونه هاي ديگر آن  در جهان در سطح برابري قرار دارند.  اعتقاد آنان به استقلال مطبوعات پايه اعتبار آن - بويژه  در" اشپيگل "شاخص بود- به عنوان "ركن چهارم "دمكراسي در كشور شد. اين واقعيت كه آلمان ها به طور سنتي مشتاق  مطالعه بوده اند نيز به اعتبار مطبوعات كمك كرد. در پايان دهه 1960، 85 درصد از جمعيت  بزرگسال آلمان به طور مرتب يك روزنامه مطالعه مي كردند;  امروزه اين رقم حتي به چهار پنجم جمعيت بزرگسال رسيده  است. روزنامه هاي داراي مشترك، به عنوان نماينده  روزنامه نگاري متنوع در زمينه اطلاع رساني، امروزه 9/18 ميليون نسخه تيراژ دارند، در حالي كه مطبوعات عامه پسند از تيراژ 1/6 ميليوني برخوردار هستند.  يك نكته برجسته در روزنامه نگاري آلمان سنت بزرگ  مطبوعات هفته نامه اي است، نوعي روزنامه نگاري كه به شكل  فعالي آغازگر تاريخ مطبوعات شد اما بعدها جدا از روزنامه ها عرضه شد در يك حالت بي سابقه براي دنياي  آلماني زبان، هفته نامه ها به واسطه سابقه طولاني و گزارش هاي تاثيرگذار موقعيت خود را به عنوان يك واسطه  مهم تثبيت كردند. بخش بزرگي از اين مهم مديون هفته نامه  " داي زيت "است كه شهرتي بين المللي كسب كرد. علاوه بر اين هفته نامه هايي وجود دارند كه هفته نامه هاي اقرار به گناهان ناميده شده اند، نظير" ريني چرمركور" كه  مجموعه اي را اداره مي كند و مجله "داي وش "(Die woche) تاسيس شده در سال 1993، كه تيراژ متوسط 140 هزار نسخه را نيز در اختيار دارد250 هفته نامه آلماني با تيراژي دو ميليوني يك دهم شهروندان بزرگسال را تحت پوشش قرار مي دهند. مطمئن باشيد در مقايسه با برخي روزنامه ها با تيراژ 25 ميليوني اين تيراژ بسيار ناچيز مي نمايد.  در درآمد سنتي مطبوعات آگهي همچنين تاثيرگذار است.  عليرغم وجود راديو و تلويزيون، حدود 28 درصد آگهي ها هنوز در مطبوعات چاپ مي شود; در سال 1997 بزرگترين بخش  از مجموعه آگهي ها 6/38 ميليون مارك درآمدداشت. بايد از اين وضعيت سپاسگزار بود چرا كه درآمد ناشي از آگهي،  روزنامه ها را قادر ساخته است تا به طور نسبي نرخ و هزينه اشتراك را پايين نگهدارند. فقط يك سوم درآمد روزنامه ها از محل فروش(37 درصد در سال 1997)تامين  مي شود، دوسوم ديگر از طريق عايدي ناشي از آگهي بدست  مي آيد(چه به صورت تكي يا تمام صفحه و يا به صورت  ضميمه).  همه پيش بيني ها حكايت از اين مي كند كه اين درآمد خوب كاهش خواهد يافت. در سالهاي اخير آگهي هاي آزاد روي كاغذ درصدر قرار داشته اند كه بر درآمد ناشي از آگهي در روزنامه ها تاثير گذاشته است. به گفته صاحبنظران  رسانه ها، در آينده آگهي ها به صورت خدمات مستقيم  درخواهند آمد كه در بازار سنتي آگهي محلي در هم شكسته  مي شود. در ده سال گذشته ميزان درآمد روزنامه ها از محل  آگهي به طور ثابت كاهش داشته است ; اين مساله آينده  دردناكي را براي روزنامه ها به دنبال مي آورد كه رشد يكي  از درآمدهاي كلي آنها- از محل آگهي - را متوقف و به ركود مي كشاند.  وسعت فشار اقتصادي وارده بر انتشاراتي ها همواره براي  مدتي تاثيرات عميق خود را بر روي ساختار مطبوعات بر جاي  مي گذارد. از دهه 1960 تعدادي از روزنامه ها سقوط كرده اند و اين بيم واقعي وجود دارد كه به واسطه فشار براي عقلاني عمل كردن، در انحصار بودن مطبوعات تداوم  يابد و در مساله تنوع آراء و افكار ترديد ايجاد شود.  مفهوم عالي "اعتبار بنيادين "نيازمند نه فقط مطبوعات  مستقل است بلكه نيازمند تكثري است كه مجموعه اي از نظريات را مجاب كند. به نوبه خود اين كثرت گرايي در مالكيت رسانه اي جستجو مي شود.  در اينجا ذكر نكته اي اهميت دارد; وجود يك رسانه متنفذ با قدرت متعلق به برلوسكني در ايتاليا، نبايد هرگز به يك  واقعيت در آلمان تبديل شود. مفهوم "ماموريت عمومي "، مطبوعات را به سمت لزوم جلوگيري از مالكيت متمركز روزنامه ها در دستان عده اي معدود هدايت مي كند.  در مقايسه با ديگر كشورها، 1578 نشريه فعلي آلماني به  شكلي واقعي بيانگر يك ساختار عجيب از مطبوعات متنوع است.  اما اين ظاهر ممكن است فريبنده باشد. ناشراني كه  حوزه هاي توزيع خود را در دست دارند در گذشته براي مدت  بسيار طولاني نگران رقابت هاي كوچك بودند. اين خود دليلي  بر اين است كه چرا بسياري از 1578 نشريات مختلف اغلب فقط در بخش هاي محلي خود متفاوت هستند به عنوان مثال، صفحات  ثابت سياسي و تجاري از بخش هاي محلي جدا شده اند.  آمارهاي انجمن ناشران روزنامه در آلمان(BOZV)نشان  مي دهد كه در سال 1954، 225 روزنامه مستقل با هيات  تحريريه كامل در جمهوري فدرال آلمان وجود داشتند. در حال  حاضر، عليرغم اضافه شدن روزنامه هاي جمهوري دمكراتيك  آلمان(سابق)، تنها 135 اداره روزنامه از اين دست وجود دارند كه اغلب آنها حوزه هاي توزيع خود را در دست دارند.  علاوه بر اين حركت به سوي انحصاري كردن حوزه هاي نشر نيز در حال گسترش در حوزه دولت هاي جديد فدرال است. تا زمان  اتحاد مجدد آلمان، 38 روزنامه در جمهوري دمكراتيك آلمان  وجود داشتند كه 17 روزنامه آن توسط حزب كمونيست(The sed party)منتشر مي شد; در ميان آنها 14 روزنامه منطقه اي  نيز بودند كه بخش هاي محلي براي هر 128 بخش كشور داشتند.  در حال حاضر همه اين روزنامه هاي منطقه اي(Sed)در اختيار ناشران غرب آلمان قرار دارند.  مالكيت حوزه هاي توزيع يا تحريريه نشريات كوچك نه تنها به طور قابل ملاحظه اي تغيير پيدا كردند بلكه جديدترين  تكنولوژي ها نيز در دفاتر روزنامه ها به كار گرفته شد، و گاهي اتفاق افتاده است كه تعداد بسيار كمي از مردم تغيير را قبول كرده اند در حالي كه نشريات منطقه اي(Sed)حاضر نشدند با از دست دادن چيزهاي خيلي كوچك در ساختار خود تغيير را بپذيرند انتشارات تازه تاسيس با دادن هداياي  زياد و هدف آشكار شده در ظاهر، پس از فقط دو سال رشد كردند اين از شكست هاي رهبران اتحاد آلمان است كه  نه تنها ساختار انحصاري مطبوعات جمهوري دمكراتيك آلمان  را متنوع نكردند بلكه آن را تحت شرايط بازار آزاد نيز تقويت كردند، به اين معنا كه امروزه تقريبا" همه  روزنامه هاي منطقه اي(پيشين)، در دولت هاي جديد فدرال،  انحصاري شده اند.  در حال حاضر در بسياري از مراكز انتشاراتي هم در بخش  شرقي و هم در بخش غربي اين مساله به وضوح روشن است كه  انحصارات در حوزه هاي توزيع، براي مدت طولاني، جذابيت  كار انتشاراتي را كاهش داده است. شهروندان اغلب تقاضا دارند قدرت انتخاب آنچه را كه مي خوانند نيزداشته باشند.  در مرحله اي بالاتر، سردبيران درخصوص نقش خلاقانه يك  " روزنامه عاميانه "اغلب اين اشتباه را مرتكب مي شوند كه  آنها مي خواهند نقش يك دلال را براي فرد ايفاء كنند; در سطح ملي، امروزه روزنامه نگاري انتقادي پذيرفته شده است  و در كنار آن ژورناليسم تفنني و خدمات رساني نيز در حال  حاكم شدن است.  ادامه دارد ترجمه: هوشنگ جيراني  منبع: مجله "آلمان "/آوريل مه 1999 
