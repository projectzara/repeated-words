 گروه شهري: مسئول دفتر آموزش و مشاركت هاي مردمي سازمان  محيط زيست كشور گفت: افزون بر 150 تشكيلات غير انتفاعي  براي مشاركت در حفظ و احياي محيط زيست شهرها و روستاها اعلام آمادگي كرده اند.  " مجيد يزداني "افزود: از اين تعداد 40 تشكل در تهران و بقيه در ساير نقاط كشور براي همكاري با ادارات كل محيط زيست وارد مرحله عمل شده اند. وي اظهار داشت: با توجه به  افزايش ميزان آلودگي آب، هوا و خاك اقشارمختلف مردم براي  پاكسازي محيط زندگي بيش از گذشته احساس نياز مي كنند.  يزداني امكانات زيست محيطي كشور را به عنوان مهمترين  عامل درآمد واشتغال ارزيابي كرد و افزود: با مديريت صحيح  و اصولي مي توان تا چندين برابر ميزان فعلي بهره برداري  كرد بدون آنكه آسيبي به محيط زيست واردشود. وي گفت: در حال حاضر فقط پنج درصد از عرصه هاي آبي و خاكي كشور دراختيار محيط زيست قرار دارد كه به عنوان ذخيره گاه هاي  گياهي و حيواني حفاظت مي شوند. 
