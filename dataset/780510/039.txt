 گروه شهري: براي مشاهده خورشيدگرفتگي 20 هزار جهانگرد و محقق آماتور وحرفه اي به ايران سفر مي كنند.  به گزارش واحد مركزي خبر از خرم آباد معاون امور بين  الملل سازمان ايرانگردي و جهانگردي و دبير ستاد برگزاري  همايش ملي كسوف كشور ديروزبا بيان اين مطلب به موقعيت  مناسب 10 استان كشور براي ديدن پديده آخرين خورشيد گرفتگي قرن بيستم اشاره كرد و افزود: از هم اكنون هتل  هاو مكانهاي پيش بيني شده براي اقامت جهانگردان خارجي در استانهاي اصفهان، همدان و لرستان تجهيز و تكميل شده است.  دكترمحسن امامي با بيان اين كه در استانهاي كردستان،  كرمانشاه، لرستان، همدان، مركزي، اصفهان، يزد، سيستان و بلوچستان و چهارمحال وبختياري سايت هايي براي مشاهده  خورشيدگرفتگي ايجاد شده است گفت: براي محققان و افرادي كه  با ديد علمي به پديده خورشيد گرفتگي مي نگرندسايت هاي  مخصوصي ايجاد مي شود و وسايل مورد نياز در اختيار آنان  قرارمي گيرد.  دبير ستاد برگزاري همايش ملي كسوف كشور با بيان اينكه  اين همايش بيستم مرداد در سراسر كشور و به مركزيت شهرهاي  بروجرد و نهاوند برگزار مي شودافزود: در كنار برپايي  همايش ملي كسوف برنامه هاي فرهنگي و هنري نيزدرنظر گرفته  شده است و پيش بيني مي شود پديده كسوف در ايران در مقايسه با پديده هاي خورشيدگرفتگي كه پيش از اين اتفاق  افتاده است از استقبال خوبي برخوردار شود. 
