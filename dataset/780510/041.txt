 اهالي شهر نقده و جمعي از كاركنان ادارات و ارگانهاي  دولتي در يك بسيج همگاني قسمتي از مسير" رودخانه گدارچاي " را كه از كنار شهر نقده عبورمي كند پاكسازي كردند.  در اين اقدام كه به همت طرفداران محيط زيست و گروه جبهه  سبز نقده باشعار آب، خاك و هوا را پاس بداريم انجام گرفت،  از محله توپ توشن تا كورپو با فاصله سيصد متر زباله ها و آلوده كننده هاي ساحل رودخانه جمع آوري شد. هفته گذشته  به دليل آلودگي شديدي كه دراين رودخانه روي داده بود هزاران قطعه ماهي تلف شدند.  " رودخانه گدار" از كوههاي مرزي بين ايران و عراق سرچشمه  مي گيرد و پس ازعبور از شهرستان هاي اشنويه و نقده وارد درياچه اروميه مي شود.  تلفن به همشهري  جريمه هاي سنگين براي خلاف هاي نكرده !  اواخر تيرماه گذشته تصميم گرفتم اتومبيل خود را بفروشم  به همين منظور جهت دريافت برگ عدم خلافي به راهنمايي و رانندگي مراجعه كردم. در آنجا برگ خلافهايي به من دادند كه هيچ يك را مرتكب نشده بودم، يكي از اين خلافي ها مربوط به عبور از منطقه طرح ترافيك در ساعات ممنوع در خيابان مطهري بود كه اين خيابان اصلا" در محدوده طرح  ترافيك نيست ! برگه ديگر مربوط به روزي است كه از بزرگراه  مدرس عبور مي كردم و مشاهده كردم يكي از ماموران انتظامي  شماره اتومبيل مرا در حال عبور نوشت، اما روي برگ جريمه  نوشته شده بود" توقف در بزرگراه مدرس "! و...  روز دوم مردادماه كه به شهرك آزمايش رفتم متوجه شدم كه  شماري از مراجعين همين اعتراض را داشتند. آقايي مي گفت كه  او را به جرم خلاف رانندگي در شهري جريمه كرده اند كه او اصلا" تابه حال آن شهر را نديده است !  از مسئولين محترم تقاضا دارد كساني را كه در لباس مقدس  پليس راهنمايي و رانندگي سعي در ناراضي كردن مردم دارند شناسايي كنند و جدا" به اين مشكل رسيدگي نمايند.  رياحي از تهران  جمع آوري نخاله هاي ساختماني  حدود 20 روز است نانوايي نبش كوچه شهيد اصغر اميني در ناحيه يك را كه در طرح تعريض خيابان نظام آباد قرار داشت  تخريب كرده اند ولي هرچه سنگ و نخاله ساختماني ناشي از تخريب نانوايي است همچنان در محل باقي مانده درنتيجه اين  محل اينك تبديل به زباله داني شده و هرچه زباله و نخاله  ساختماني ساير نقاط است در اين محل ريخته مي شود. لطفا"  به اين معضل مسكوني هاي اطراف نانوايي رسيدگي و در رفع  آن همت كنيد.  سليماني قوانين پيچيده بيمه تامين اجتماعي !  پدر اينجانب به مدت 24 سال پيوسته تحت پوشش بيمه سازمان  تامين اجتماعي بود و در سال 73 كه تقريبا" بطور اجبار (90% كاركنان)در شركت زامياد بازخريد شدند، ايشان به  مدت 5/1 سال بيمه اختياري شد تا از لحاظ سني(60 سال) بازنشسته شود.  1- محاسبه بيمه اختياري براساس دو سال قبل از آن مورد محاسبه قرار گرفت و طي اين مدت با پرداخت بيشتر موافقت  نكردند(با آخرين پرداختي).  2- تغييرات نرخ بيمه اي در اين مدت سه بار تغيير كرد (سال 73 و 74)و باعث شد ايشان از حداكثر حق بيمه به  حداقل حق بيمه نزول كند.  3- تنها فرد بيمه اي تحت پوشش همسر ايشان مي باشد. حال  كه ايشان مي خواهند دفترچه بيمه خود را تمديد كند مي گويند بايد ماهانه مبلغ 000/10 ريال پرداخت كنيد، چون  شوهر شما بيمه اختياري بوده است ! حال آنكه ايشان 5 فرزند دارند كه تماما" بيمه در شركتهاي خود پرداخت مي كنند (حداكثر مبلغ بيمه اي)، ولي نمي توانيم مادرمان را تحت  پوشش قرار دهيم، چون پدرمان در قيد حيات مي باشد!  حال شما بفرمائيد با وضع كنوني كه هر روزه قوانين دست و پاگير داخلي در بيمه وضع مي كنند، چگونه با سرنوشت  ميليون ها نفر از افراد زحمتكش اين مملكت و خانواده آنها بازي مي شود، باتوجه به اينكه تغيير قوانين امروز را به  4 سال قبل هم ربط مي دهند.  دزفولي هفت اقليم  ساخت آزاد راه تهران - شمال محيط زيست رودخانه چالوس  راآلوده كرده است     روزنامه فرانسوي "ليبراسيون "در گزارشي پيرامون خورشيد گرفتگي روزهاي آينده به بررسي تاثير اين پديده بر روي  حيوانات پرداخته است. اين روزنامه درشماره روزشنبه خود مي نويسد: همه حيوانات اعم از وحشي ياخانگي، در برابر اين پديده، يعني "شب در عين حال روز" بسيار حساس هستند.  ليبراسيون چند سئوال رابه هنگام خورشيدگرفتگي مطرح  مي كند: آياپرندگان نغمه هاي بريده بريده سر مي دهند؟ مرغها راه آشيانه را در پيش مي گيرند؟ خروسها دوباره  مي خوانند وجغدها چشمهايشان را مي گشايند؟ اين روزنامه  در ادامه گزارش خود، گفته هايي را در خصوص  عكس العمل حيوانات در هنگام بروز خورشيد گرفتگي نقل  مي كند و از جمله مي نويسد: درجمع ستاره شناسان آماتور،  نقاشي كه دربخشي ازتابلو خودخورشيد گرفتگي را به تصوير مي كشد مي گويد سگها در اين هنگام به انسانها پناه  مي برند ودر هنگام خورشيد گرفتگي سال 1998 در گوادلوپ  دلفينهايي ديده شده اند كه بر گرد كشتيها جمع شده و به  نظر مي رسيده كه قصد دارند خود را به انسانهانزديك كنند.  ليبراسيون درادامه مي افزايد: بنابراين، خورشيد گرفتگي  11 اوت(بيستم مرداد)فرصتي خواهد بود كه مطالعات عملي  در خصوص عكس العمل حيوانات صورت گيرد. در آلزاس شهرداري و كلوپ ستاره شناسان به مردم سفارش كرده اند كه سگهاي خود را در آن لحظه در محلي كه قابل ملاحظه دقيق باشند قرار داده و آهنگ زوزه هاي آنها را در هنگام تاريك و روشني  بشنوند.  پژواك دو بحث در شوراي شهر و دو سئوال  شوراي شهر تهران سه شنبه هفته گذشته دو بحث كارشناسي  جالب توجه را مورد بررسي قرار داد كه از جهات مختلف براي  آينده اين شهر و عموم شهرونداني كه به هر تقدير در اين  كلانشهر گسترده رحل اقامت افكنده اند، حائز اهميت وافري  است. يكي از اين بحث ها ناظر بر ساماندهي چهار ميدان  بزرگ شهر يعني حسن آباد، ولي عصر، انقلاب و هفت تير بود كه ضمن نوسازي بعضي سازه هاي آنها، با محوريت ساماندهي  عبورومرور عابرين پياده و تسهيل رفت وآمد شهروندان پياده  اجرا مي شود و بحث ديگر توجه به وضعيت ترافيك تهران داشت  كه بنا به گفته اي حدود 60 تا 70 درصد از آلودگي هواي  تهران را باعث شده است.  البته بحث اخير فاقد طرحي مشخص براي داوري بود اما بحث  ساماندهي ميادين حسن آباد، انقلاب، ولي عصر و هفت تير مستند به طرح هاي آماده اي بود كه توسط چند گروه از مهندسين مشاوره آماده اجراء شده و مطالعات لازم نيز در خصوص چگونگي اجراي آنها و نحوه تامين اعتبار اجرايي  طرح هاي مذكور انجام گرفته است.  النهايه مي توان گفت كه شهرداري در حال حاضر فقط مصوبه  شوراي شهر را لازم دارد كه اجراي اين عمليات را آغاز كند و بدون اينكه به بودجه شهرداري فشار آورد با فروش اماكن  تجاري جنب طرح ها به مردم، امكانات مالي طرح ها را تامين  و بدينسان يكبار ديگر، حداقل با اجراي همزمان چهار طرح  بزرگ عمراني در تهران، به ساخت و سازهاي شهري رونقي  دوباره ببخشد. مي توان گفت حتي در نظر اول، اجراي اين  طرح ها، در چهار نقطه مركزي شهر تهران، كه اتفاقا" هر چهار نقطه نيز از نقاط حساس رفت وآمد عابرين پياده كه  تسهيل در عبورومرور آنها محوريت طرح ها اعلام شده، نقطه  بسيار مثبتي در سري فعاليت هاي عمراني شهرداري در فصل  جديد خواهد بود و خواهد توانست چهره شهر را در مدتي  نه چندان طولاني نسبتا" تغيير دهد.  اما در نظر بعد، چند سئوال مطرح است كه بايد مجريان امر قبل از اجراي طرح هاي مذكور در آن باره جواب دهند، يا انديشه كنند. اولا" از اين جهت كه هرگونه طرح انتزاعي در شهري كه بافت كهنه و ساختار بشدت معيوب آن محل انتقادهاي  فراواني است، چگونه مي تواند به جهات جانبي پاسخگو باشد و كارائي آن تا چه ميزان خواهد بود؟ مثلا" آيا ساماندهي  ميدان انقلاب خواهد توانست به ايرادهاي فراواني كه  خيابانهاي اطراف آن، مخصوصا" خيابان كارگر جنوبي كه  نيازمند طرحي اساسي براي نوسازي تمام عيار است، جوابگو باشد، يا در زماني دور يا نزديك كه نوبت به اين قبيل  نوسازيها برسد، بايد اين طرحها نيز تجديد شود؟ ثانيا"  آيا در شرايط اقتصادي كنوني، كه استقبال عمومي از تامين  بودجه اجرايي طرحها، به احتمال قوي در بوته مشكلاتي اسير خواهد شد، چگونه مي توان به اجراي همزمان اين طرح ها اميدوار بود و يا چگونه بايد اجراي آنها را اولويت بندي  كرد كه با نيازهاي واقعي اين شهر در شرايط كنوني منطبق  باشد؟ مسعود سيفي اعلا 
