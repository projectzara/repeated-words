   به دستور وزير كشور از هر نوع ساخت و ساز در حريم  رودخانه نكارود جلوگيري مي شود گروه شهرستانها: يك هفته از طغيان سه رودخانه مازندران و وقوع سيل ويرانگر در شهرستانهاي ساري، بهشهر و نكا مي گذرد و در اين مدت علاوه بر كمكهاي مردمي كه در استان  مازندران از طريق استقرار چادرهاي امدادي در شهرها و اعزام واحدهاي سيار به روستاها توسط سازمانهاي امدادي و كمك رسان انجام مي شود، هموطنان نوعدوست از سراسر كشور نيز با اهداء كمكهاي نقدي و جنسي به ياري سيلزدگان شرق  اين استان شتافته اند.  گزارش خبرنگار همشهري در ساري به نقل از معاون عمراني  استانداري مازندران حاكيست به كساني كه واحدهاي مسكوني  آنها بر اثر حادثه سيل تخريب شده 2 ميليون ريال وام  بلاعوض پرداخت مي شود و براي احداث واحدهاي مسكوني نيز 10 ميليون ريال وام در اختيار آسيبديدگان قرار مي گيرد;  علاوه بر اين مقرر شده است تا مسئولان بانكها نيز نسبت  به پرداخت 10 ميليون ريال وام ديگر از طريق نظام بانكي  اقدام كنند.  مهندس مجيدي تاكيد كرد: به دستور وزير كشور در بازسازي  مناطق سيلزده از هر نوع ساخت و ساز در حريم رودخانه  نكارود جلوگيري مي شود و در اين ارتباط در مورد وقوع سيل  و رابطه آن با تخريب بي رويه جنگلها در چند سال گذشته  كارشناسي خواهد شد. مسئول روابط عمومي سپاه پاسداران  مازندران نيز اعلام كرد: تاكنون 5 هزار نفر از بسيجيان  عضو گردانهاي عاشوراي اين استان به ياري آسيبديدگان  شتافته اند. قدرت الله رضي گفت: اين افراد بخشي از كار امداد و نجات آسيبديدگان و نظم و امنيت شهر و حراست از اموال سيلزدگان را به عهده دارند. وي افزود: تاكنون 20 كاميونت حامل مواد غذايي و نيازهاي اوليه سيلزدگان به  منطقه ارسال شده است.  همچنين به پيشنهاد مهندس زارع شهردار ساري و تصويب اعضاء شوراي اسلامي اين شهر شهرداري ساري تمامي هزينه هاي  بازسازي بلوار سراسري محور اصلي ساري به گرگان در محدوده  شهر نكا را به عهده گرفته است. در حال حاضر آب و برق و تلفن شهر نكا به طور كامل تامين و برقرار شده و 5 درصد از شبكه گاز درون شهري نكا نيز ظرف يكي دو روز آينده وصل  مي شود.  از آنجا كه آسيبديدگان از سيل نكا در حال شست وشوي  اسباب و اثاثيه واحدهاي مسكوني و تجاري خود هستند، حجم  مصرف آب در شهر نكا بسيار بالا است كه براي حل اين مشكل  30 دستگاه تانكر با حمل آب از شهرهاي مجاور مشكل كمبود آب شهر را برطرف مي كنند. جمعيت هلال احمر مازندران نيز اعلام كرد: تاكنون نزديك به 18 هزار نفر از آسيبديدگان  از سيل را تحت پوشش خدمات امدادي خود قرار داده است و نيازهاي اوليه آنها تا حدودي تامين شده است.  از سوي ديگر مسئول جمعيت دفاع سبز مازندران به خبرنگار ما در ساري گفت: علت سيل اخير در مازندران بهره برداري  بي رويه از جنگل و فرسايش خاك حاصل از آن بوده است.  افشين احمدي افزود: بسيج ملي براي ياري رساندن به  مصيبت ديدگان پيش از هر اقدام ديگر اهميت دارد اما در مرحله بعد، بررسي دقيق و كارشناسي علل و پيامدهاي آن و همچنين ارائه راهكارهاي مناسب براي جلوگيري از تكرار چنين حوادث دلخراشي بايد مورد توجه جدي مسئولان قرار گيرد.  وي افزود: در چند سال اخير هجوم و رقابت شركتهاي مختلف  خصوصي بهره بردار براي برداشت بي رويه چوبهاي جنگلي  به ويژه حضور يك شركت بزرگ بهره برداري جنگل در شرق  استان كه در زمان مديريت سابق اين استان صورت گرفت، منجر به جنگل زدايي از منطقه شد. و در كنار آن دو مجتمع عظيم  صنعتي در منطقه كه مواد اوليه آنها چوبهاي جنگلي مي باشد،  نيز آسيبهاي فراواني به حيات طبيعت شمال كشور وارد كرده اند، به طوري كه آمارها نشان مي دهد به طور متوسط سالانه 40 تا 60 هزار هكتار از جنگلهاي شمال نابود مي شود.  مهندس احمدي گفت: بايد بپذيريم كه ما جزئي از طبيعت  هستيم و براي حفظ وجود خود نياز به حفظ آن داريم، در حالي كه در بيست سال گذشته سرعت تخريب و نابودي جنگلهاي  شمال كشور بسيار غيرمنطقي و يك فاجعه زيست محيطي بوده  است و براي جلوگيري از ادامه اين روند نياز به يك جنبش  زيست محيطي است. وي پيشنهاد كرد كه جنگلهاي شمال كشور بر طبق اصول بازده مستمر و استفاده چندجانبه اداره شود و بين جنگل كاري، رويش سالانه و مقدار برداشت چوب در حالتهاي مختلف تعادل برقرار شود، تا جنگلها حفظ شوند زيرا نسل معاصر نيز همان گونه كه ميراث گذشتگان را در اختيار دارد بايد امانتدار براي نسل آينده باشد. وي يورش  زودهنگام و گسترده به جنگلهاي بكر مازندران را عامل چنين  بحراني دانست و در عين حال اظهار اميدواري كرد كه وجود چنين بحراني فرصتي براي تغيير در طرز فكر و عمل مسئولان  كشور و استان باشد. 
