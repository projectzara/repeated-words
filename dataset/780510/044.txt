 گروه سياسي: كمال خرازي وزيرامورخارجه كه به منظور شركت  در اجلاس پيمان ثبات اروپاي جنوب شرقي به سارايوو سفر كرده بود بامداد ديروز(شنبه)در پايان سفر خود وارد تهران شد. به گزارش ايرنا، هيات جمهوري اسلامي ايران  به عنوان رئيس سازمان كنفرانس اسلامي و به صورت ناظر دراجلاس سارايوو كه روز جمعه برگزار گرديد حضور يافته  بود كمال خرازي دراين سفر و در حاشيه برگزاري اجلاس  مذكور با تعدادي از مقامهاي بوسني و هرزگووين و ساير كشورها از جمله آقاي علي عزت بگوويچ عضو شوراي رياست  جمهوري بوسني و وزيران امور خارجه ايتاليا، تركيه، آلباني  و بوسني ديدار و درباره مسائل دوجانبه و منطقه اي گفت  وگو و تبادل نظر كرد. 
