 * صهيونيست هاي معترض با سدكردن راه مسافران هواپيماي  ايراني در سالن انتظار فرودگاه، پرواز هواپيما را چند ساعت به تاخير انداختند گروه سياسي: ايران به گردهمايي اعضاء گروه صهيونيستي  اتحاديه" دانشجويان يهودي "در فرودگاه اورلي پاريس و اشكالتراشي براي پرواز يكي از هواپيماهاي هما به مقصد تهران، اعتراض كرد.  حميد آصفي سخنگوي وزارت امور خارجه، ديروز به راديو تهران گفت: جاي تاسف است كه اين اتحاديه صهيونيستي به  قواعد و مقررات بين المللي بي اعتنايي مي كند وي افزود:  ايران اين موضوع را با جديت پيگيري مي كند و نسبت به  تكرار حوادث مشابه در فرانسه يا كشورهاي ديگر هشدار مي دهد.  خبرگزاري فرانسه درباره حادثه فرودگاه اورلي ديروز اعلام كرد25 دانشجوي يهودي با تجمع در فرودگاه اورلي  به بازداشت 13 ايراني متهم به جاسوسي، اعتراض كردند.  برپايه اين گزارش، صهيونيست هاي معترض با سدكردن راه  مسافران هواپيماي ايراني در سالن انتظار فرودگاه، پرواز هواپيما را چند ساعت به تاخير انداختند اما در تمام اين  مدت، پليس فرودگاه هيچ مداخله اي نكرد. 
