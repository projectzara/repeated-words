 گروه سياسي: نخستين همايش سازمان جوانان حزب اسلامي كار روز گذشته در يكي از فرهنگسراهاي تهران برگزار شد. در اين  همايش كه با هدف تصويب اساسنامه و انتخاب اعضاي شوراي  سرپرستي اين سازمان برگزار شد عليرضا محجوب نماينده مردم  تهران در مجلس شوراي اسلامي و عضو هيات موءسس حزب اسلامي  كار بر نقش زنان و جوانان در عرصه هاي گوناگون جامعه  تاكيد كرد و با اشاره به معضل اشتغال جوانان اظهار داشت:  در هيچ يك از برنامه هاي دوم و سوم پنجساله و همچنين در بودجه هاي سالانه، ارقام اختصاصي مشخصي براي هزينه  اشتغال نداشته ايم. وي در همين زمينه توجه مسئولين را به  نوسازي صنايع و گسترش كشاورزي ضروري دانست. در همايش روز گذشته حزب اسلامي كار اساسنامه سازمان جوانان اين حزب به  تصويب نهايي اعضاي شركت كننده در همايش رسيد. 
