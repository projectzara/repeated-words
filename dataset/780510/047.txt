 كميسيون ماده 10 احزاب به مجمع مدرسين و محققين حوزه  علميه قم مجوز فعاليت نداد گروه سياسي: كميسيون ماده ده احزاب در ماه گذشته مجوز تاسيس و پروانه فعاليت 9 تشكل سياسي و صنفي را در ايران  صادر كرد.  بادامچيان دبير كميسيون ماده ده احزاب وزارت كشور، بعد از ظهر ديروز در گفت و گو با واحد مركزي خبر با اعلام  اين مطلب افزود: در ماه گذشته كميسيون ماده ده احزاب با بررسي درخواست چند تشكل سياسي و صنفي به حزب اسلامي رفاه  كارگران، حزب استقلال ايران، جمعيت ايثارگران انقلاب اسلامي و جمعيت اسلامي فارغ التحصيلان ژاپن مجوز تاسيس و پروانه فعاليت داد.  بادامچيان افزود: اين كميسيون همچنين در اين مدت با بررسي درخواست تشكل هاي غيرسياسي صنفي به انجمن  گردانندگان قلب و ريه مصنوعي، انجمن مهندسين هواپيمايي  ايران، كانون فارغ التحصيلان رشته حقوق در ايران، كانون  متخصصين مهندسي و تعميرات هواپيمايي و كانون توسعه صنعت  ايرانگردي و جهانگردي اجازه فعاليت داد.  دبير كميسيون ماده ده احزاب گفت: در اين مدت همچنين  درخواست تاسيس و فعاليت مجمع مدرسين و محققين حوزه علميه  قم به علت اينكه مباني حقوقي و قانوني لازم را براي  فعاليت احراز نكرد مورد قبول كميسيون واقع نشد.  بادامچيان افزود: در ماه گذشته اين كميسيون به جهت مسائل  موجود در كشور و درخواست راهپيمايي ها و تجمع ها فعاليتش  زياد بود و به همين علت چند تذكر كتبي و قانوني به چند تشكل داده شد.  وي افزود: كميسيون ماده ده احزاب تصميم دارد درباره  نظارت بيشتر بر احزاب در چارچوب قانون اقداماتي انجام  دهد. 
