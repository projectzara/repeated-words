 پس از سه هفته تعطيلي مجلس امروز آغاز به كار مي كند گروه سياسي: مجلس شوراي اسلامي پس از سه هفته تعطيلي  امروز(يكشنبه)تشكيل جلسه مي دهد.  شور دوم طرح اصلاح قانون انتخابات مجلس شوراي اسلامي  مهمترين طرحي است كه در يكي از جلسات اين هفته مجلس مورد بحث و رسيدگي قرارمي گيرد.  بررسي جزييات طرح مذكور به عنوان هشتمين دستور جلسات  علني هفتگي مجلس شوراي اسلامي قرار گرفته است.  طرح اصلاح قانون انتخابات پيش از اين نيز در دستور كار مجلس قرارداشت كه عده اي از نمايندگان در جلسه علني مورخ  2/4/78 مجلس شوراي اسلامي درخواست تغيير زمان بررسي و خارج شدن آن را از دستور هفتگي مطرح كردند كه با راي  موافق 105 تن از نمايندگان اين تقاضا به تصويب رسيد.  در اين مدت نمايندگان دولت، مجلس و شوراي نگهبان با حضور اساتيدبرجسته حقوق براي تهيه طرحي جامع در اين خصوص  و برطرف كردن نواقص موجوددر قانون فعلي انتخابات، چهار جلسه مشترك برگزار كرده اند. 
