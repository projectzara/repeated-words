 گروه سياسي: وزير دفاع و پشتيباني نيروهاي مسلح سياست  حاكم بر تحقيقات و توليدات صنايع نظامي كشور رادرچارچوب تامين اصل بازدارندگي دانست وگفت: جمهوري اسلامي ايران  در هيچ يك از مقاطع حيات خود درصدد تهديد وواردكردن فشار نظامي بر كشوري نبوده است.  دريابان علي شمخاني در جمع وابستگان نظامي جمهوري اسلامي  ايران دركشورهاي مختلف جهان، افزود: ايران اين سياست را همچنان به عنوان اصلي منبعث از اعتقادات اسلامي ادامه  خواهد داد دريابان شمخاني ماموريت و رسالت اصلي وابستگان  نظامي جمهوري اسلامي ايران دركشورهاي مختلف جهان  راشناسايي وتقويت ظرفيت هاي بالقوه همكاري دفاعي  باكشورهاي مسئوليت پذير ذكر كرده و اظهار داشت: سفيران  دفاعي جمهوري اسلامي ايران اهرمهاي اصلي اجراي سياستهاي  صلح طلبانه كشور در بعد خارجي هستند.  وي نقش عمومي وابستگان نظامي جمهوري اسلامي ايران را درموفقيت سياست تنش زدايي و توسعه همكاري دفاعي  باكشورهاي جهان را مورد تاكيد قرارداد وافزود: سياست  دفاعي جمهوري اسلامي ايران برپايه گسترش همكاري  بين المللي وبازدارندگي فعالي است. 
