 جمعي از دانشجويان دانشگاه شهيد باهنر كرمان هستيم كه در واحد شهرستان بم مشغول به تحصيل مي باشيم. همه ما در كنكور سال 77 شركت كرده ايم، بعضي از ما در رشته هايي از دانشگاهها و مراكز تربيت معلم قبول شده بوديم كه سازمان  سنجش اطلاعيه اي مبني بر پذيرش تعدادي دانشجو در بعضي از ظرفيتهاي جديد من جمله دبيري رياضي بم منتشر كرد و ما همه با توجه به نيازي كه استان كرمان به دبير رياضي دارد در اين رشته ثبت نام و اميدوار بوديم كه حتما" از ما تعهد دبيري خواهند گرفت و مسئولين امر هم در اين باره به  ما وعده هايي مبني بر پيگير بودن در اين مسئله دادند،  اما غافل از اين كه ما قرباني اختلاف بين سازمان سنجش و آموزش و پرورش شده ايم و اين واحد دانشگاه براي اينكه  اگر امسال دانشجو نمي گرفت تعطيل مي شد بدون اطلاع وزارت  آموزش و پرورش اقدام به پذيرش دانشجو در اين رشته كرد و ما همگي به خاطر علاقه به شغل معلمي اين رشته را در محرومترين و گرمترين منطقه استان انتخاب كرده ايم و حالا همگي بلاتكليف هستيم. مي دانيم كه در استان كرمان و خيلي  از استان هاي ديگر كشورمان هر ساله احتياج به دبير رياضي  دارند، و اين كمبود كاملا" در مناطق محروم مشهود است.  اينك از مسئولان امر تقاضا مي شود در مورد حل مشكل ما هر چه زودتر اتخاذ تصميم كنند.  مجتبي تويسركاني و امضاهاي ديگر 
