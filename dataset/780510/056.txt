 كمبود شديد فيلم راديولوژي كه از نيمه دوم سال گذشته  ايجاد گرديد بعلت فقدان ارز لازم و كافي قيمت فيلم را بشدت افزايش داده و به ناچار موءسسات راديولوژي جهت ادامه  كار و انجام تعهدات خود فيلم راديولوژي را گاه تا بيش از سه برابر قيمت رسمي خريداري نمودند. دفتر تجهيزات پزشكي  جهت رفع اين معضل چاره را در ورود فيلم بدون انتقال ارز ديده است و تعدادي از شركت ها نيز اقدام به واردات فيلم  بدون انتقال ارز نموده اند و در سال جاري سهميه هاي  تحويلي به راديولوژيستها نيز به نسبت مساوي از فيلم با ارز آزاد و سه هزار ريال تعيين گرديده است كه با عادلانه  نبودن تعرفه بيمه خدمات راديولوژي عملا" اين موءسسات بجز ضرر چيزي عايدشان نمي گردد لذا ما راديولوژيستهاي شاغل  در بخش خصوصي تقاضا داريم يكبار براي هميشه تكليف نرخ  ارز لازم جهت مواد مصرفي و تجهيزات را مشخص و تعرفه  متناسب با آن نيز تدوين بشود تا دغدغه خاطري كه وجود دارد با تصميم مقتضي و منطقي برطرف گردد.  اگر قرار است كه تجهيزات راديولوژي و فيلم راديولوژي با ارز آزاد تامين گردد حرفي نيست ولي در عوض نسبت به  افزايش و تبديل تعرفه بيمه نيز مي بايست اقدام اساسي  صورت گيرد. نمي توان نرخ خدمات راديولوژي را با ارز دولتي و سه هزار ريال تعيين نمود ولي كليه تجهيزات و فيلم راديولوژي را به ارز آزاد حواله داد و يا به امان  خدا رها كرد. لذا انتظار جز توجه به واقعيات چيز ديگري  نخواهد بود و اميدواريم كه در اين مورد تصميم صحيح و لازم اخذ گردد و تكليف متخصصين اين رشته براي هميشه در مورد مشكلات خودشان در رابطه با بيمه ها روشن گردد.  راديولوژيست هاي بخش خصوصي 
