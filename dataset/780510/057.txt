 يافته هاي كاربردي روانشناسي ورزشي  * سئوال: در رژيم غذايي كه ضرورت مصرف كلسيم براي افراد ورزشكار تاكيد مي شود، كلسيم(Calcium)چه نقشي بر دستگاههاي عصبي و واكنش هاي رواني فرد دارد؟ جواب: كلسيم به عنوان يكي از اصلي ترين مواد كاني كه در بزرگسالان حدود 1200 گرم وزن بدن را تشكيل مي دهد، داراي  اهميت و نقش اساسي است.  كلسيم علاوه بر اينكه نقش مهمي در استحكام استخوانها و ساختمان دندانها داشته، از پوكي استخوانها نيز جلوگيري  مي كند. اما داراي وظايف ديگري نيز مي باشد كه وجود آن  در بدن تاثيرات بسزايي بر تن و روان فرد خواهد داشت.  1- كلسيم در تنظيم و كنترل تحريك پذيري عصبي و عضلاني  نقش مهمي ايفاء مي كند.  2- كلسيم به عنوان يك آرامبخش طبيعي مانع از عصبيت،  بيخوابي و كم حوصلگي مي شود.  3- كلسيم در تحريك پذيري انقباض عضلاني نقش داشته و سبب متعادل ساختن عمل پتاسيم براي تحريك انبساط عضلاني  مي شود.  پس وجود كلسيم در بدن نقش اساسي در بهينه تر ساختن  مهارتهاي ورزشي فرد داشته كه آگاهي و توجه داشتن فرد به  رژيم غذايي كه حاوي اين ماده اثر بخش است امري ضروري است.  شير و فرآورده هاي آن از غني ترين منبع كلسيم است،  همچنين منابع غذايي ديگري كه حاوي كلسيم هستند عبارتند از: زرده تخم مرغ، انواع كلم، گردو، غلات و حبوبات.  توصيه مي شود افرادي كه داراي فشارهاي عصبي هستند و يا دخانيات استعمال مي كنند روزانه از منابع غذايي كه حاوي  كلسيم بوده استفاده نمايند چون اين دو عامل(فشارهاي  عصبي- استعمال دخانيات)نياز بدن را به كلسيم بيشتر مي سازد.  مهدي جنگجو 
