 گروه ورزشي: تيم هماي تهران به مقام اول دور رفت مسابقات  واليبال بانوان ليگ باشگاه هاي منطقه دو كشور در شهرستان  مياندوآب دست يافت.  تيم هاي واليبال اميري گيلان و فرمانداري مياندوآب نيز به ترتيب رده هاي دوم و سوم را از آن خود كردند.  در آخرين روز اين رقابت ها كه بعدازظهر روز جمعه در تالار دو هزار نفري اين شهرستان برگزار شد تيم هاي هما تهران و اميري گيلان به ترتيب تيم هاي فرمانداري  مياندوآب و مقاومت سمنان را با نتايج مشابه سه بر صفر شكست دادند. دور برگشت اين مسابقات روز پنج شنبه هفته  جاري در شهرستان سمنان پيگيري خواهد شد.  در رقابت هاي منطقه دو كشور تيمهاي مقاومت سمنان، هما تهران، فرمانداري مياندوآب و اميري گيلان شركت دارند كه  در پايان دو تيم به مرحله بعدي اين رقابت ها راه پيدا خواهند كرد. 
