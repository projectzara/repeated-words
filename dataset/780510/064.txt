   تيم ملي واليبال ايران امروز در مصافي دوباره برابر تيم  جوانان روسيه قرار مي گيرد. در بازي قبلي اين دو تيم  اميرحسين منظمي بهترين بازيكن ايران بود كه بارها در حمله روي تور اينچنين مدافعان حريف را وادار به اشتباه  كرد.  گروه ورزشي: پيكار دوم دو تيم واليبال جوانان ايران  (قهرمان آسيا)و روسيه(قهرمان اروپا)به برتري مجدد تيم  ميهمان انجاميد. در اين ديدار كه روز گذشته در سالن  واليبال مجموعه ورزشي آزادي برگزار شد، تيم جوانان ايران  بدتر از بازي قبلي خود باخت تا مربيان آن و به خصوص مربي  كوبايي بيشتر پي به اشتباه خود در بهم ريختن تركيب تيم  موفق بازيهاي آسيايي ببرند.  در حقيقت پا فشاري روي شيوه هاي مردود شكست دوم تيم  جوانان را دربرابر تيم روسيه به همراه داشت.  روسيه 3- ايران صفر گيم ها(2025، 2225، 1825) داور اول: فرهاد شاهميري، داور دوم: احمد دامغاني نژاد تيم ايران در بازي دوم خود با همان تركيب قبلي به ميدان  رفت. باز هم بهنام محمودي بهترين بازيكن واليبال ايران  در قطر عليرضا نادي و به عنوان بازيكن سرعتي بكار گرفته  شد تا هرگز نتواند هماني باشد كه همگان از او انتظار دارند اين بازيكن كه خصوصياتي كاملا" قدرتي دارد بار ديگر روي كج سليقگي "ميگل لاموت "كوبايي فضايي براي  خودنمايي نيافت و در طول سه گيم اين بازي و بازي قبلي به  تعداد انگشتان يك دست نيز قادر به زدن اسپك هاي پشت خط نشد اين بازيكن در كار دفاعي هم چندان موءثر نشان نداده  تا جايي كه مربيان مجبور به تعويض او شدند. از سوي ديگر تعويض هاي صورت گرفته كه آن هم از روي ناگزيري انجام شد،  هرگز تاثيري در بهبود روند تيمي تيم ايران ايفاء نكرد و حتي مي توان گفت شرايط بدتري را هم بر بازي حاكم مي ساخت.  جدا از اين دو مسئله مي توان به كم روحيه بودن تيم  ايران اشاره كرد كه فاقد جنگندگي لازم بودند.  هنوز هم اعتقاد داريم كه بازيهاي تداركاتي، بازيهاي  خودشناسي است و مي توان با تدبير و انتخاب روش هاي موفق  پيشين اشتباهات بوجود آمده را جبران كرد. دو بازي آينده  با لتوني موقعيت مناسبي است تا تيم ايران به همان تيم  شاداب و چالاك مسابقات قهرماني آسيا مبدل شود. تجزيه و تحليل اين دو بازي با حضور كارشناسان و خبرگان اين ورزش  به طور حتم گره گشاي مشكلات خواهد بود و تيم جوانان  ايران را از بن بست موجود رهايي مي بخشد تيم جوانان  روسيه امروز و در آخرين بازي تداركاتي خود ساعت 17 يك بار ديگر مقابل تيم بزرگسالان ايران مي ايستد. 
