 گروه اجتماعي - كارل اشلوگل، وزير كشور اتريش در همايش  بين المللي" مبارزه با تجارت انسان "در وين گفت: شمار زناني كه از شرق اروپا روانه بازارهاي بين المللي  خودفروشي مي شوند، بيش از 80 درصد افزايش يافته است. به  گزارش خبرگزاري جمهوري اسلامي، وزير كشور اتريش همچنين  افزود: سالانه 200 هزار زن بالاجبار از شرق اروپا به غرب اين قاره انتقال مي يابند. در اكثر موارد زنان شرق اروپا با وعده ارتقاء شغلي و كار به عنوان مدلهاي تصويري به  دام انداخته مي شوند اما بعد به ناچار به خودفروشي روي  مي آورند.  براساس اين گزارش، اشلوگل گفت: اتريش به دليل موقعيت اش  به عنوان تقاطع تجارت زنان بين شرق و غرب اروپا مي باشد و دولت اتريش نيز فحشا را قانوني مي داند و در اين كشور روسپيگري از منابع تامين ماليات دولت محسوب مي شود.  گفتني است، سرگه برامرتزيك حقوقدان بلژيكي اعلام كرد:  حاكميت ملي كشورهاي مختلف از اجراي تدابير هماهنگ و مشترك در مبارزه با اين پديده جلوگيري مي كند، حال آن كه  ضروري است كه پليس بين الملل، سازمان ملل و اتحاديه  اروپايي در امر مبارزه با تجارت انسان همكاري نزديك  داشته باشند. 
