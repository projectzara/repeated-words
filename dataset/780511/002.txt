 نيكي كريمي بخاطر بازي در فيلم دوزن جايزه بهترين بازيگر زن چهل و پنجمين جشنواره فيلم تائورميناي ايتاليا را كسب كرد به گزارش روابط عمومي بنيادسينمايي فارابي در بخش  مسابقه اين جشنواره كه از دوم تا نهم مردادماه در كشور ايتاليا برپا شد، 12 فيلم ازكشورهاي آمريكا، سوئيس،  آلمان، انگلستان، فنلاند، فرانسه، تركيه و چند كشورديگر حضور داشتند.  فيلم دو زن ساخته خانم تهمينه ميلاني تنها فيلم ايراني  بود كه دربخش مسابقه اين جشنواره به همراه فيلمهاي  پنجمين فصل مغناطيس دان، تاريخ مجهول آمريكا، آدمهاي  كوچك، جامعه بزرگراهي، دودستگي وقايع نگاري يك عشق، شير،  پروپاگاندا، تيره ترين نور، مرثيه براي زني رمانتيك و اگر ما نباشيم كي؟ به نمايش درآمد. براساس اين گزارش، نمايش  فيلم دوزن در نخستين تجربه بين المللي خود در طول يك  هفته نمايش در ايتاليا مورد استقبال مطبوعات و نشريات  اين كشور قرارگرفت و به عنوان يكي از دو فيلم مورد بحث  هيات داوران براي دريافت جايزه طلاي بهترين فيلم مطرح  بود كه در مراسم پاياني جشنواره، اين جايزه به فيلم  آدمهاي كوچك از كشور فرانسه تعلق گرفت.  گفتني است عباس كيارستمي فيلمساز كشورمان نيز از اعضاي  هيات داوران اين دوره از جشنواره تائورمينا بود كه علي  رغم اصرار دست اندركاران جشنواره به دلايل شخصي رياست  هيات داوران را نپذيرفت.  در چهل وپنجمين دوره جشنواره فيلم تائورمينا جايزه  بهترين فيلم، جايزه منتقدين بين المللي به همراه جايزه  فرانكو كريستالدي براي بهترين تهيه كننده به فيلم آدمهاي  كوچك اهدا شد و جايزه ويژه هيات داوران به فيلم "اگر ما نباشيم، كي؟" تعلق گرفت. 
