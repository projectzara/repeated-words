 گروه اجتماعي: اعضاي هيات مديره انجمن صنفي  روزنامه نگاران موفق به ملاقات حضوري با رئيس دادگاه  مطبوعات نشدند.  اعضاي هيات مديره انجمن صنفي روزنامه نگاران صبح يكشنبه  به دنبال قرار قبلي در محل دادگاه شعبه 1410 حاضر شدند ولي قاضي مرتضوي بدون هيچ اطلاعي بر سر قرار خود نيامد.  اين در حالي است كه مرتضوي آمادگي خود را براي ملاقات  حضوري و گفتگو با اعضاي هيات مديره به منظور نزديك كردن  ديدگاهها اعلام كرده بود.  همچنين هيات مديره انجمن صنفي روزنامه نگاران هفته گذشته  درخواست ملاقات حضوري با كاظم شكري عضو شوراي سردبيري  روزنامه صبح امروز را داشت كه مرتضوي قاضي دادگاه  مطبوعات با اين درخواست مخالفت كرد.  گفتني است عبدالفتاح سلطاني از سوي انجمن صنفي  روزنامه نگاران به عنوان وكيل كاظم شكري انتخاب شده است. 
