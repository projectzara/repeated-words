 دادگاه رسيدگي به اتهامات مديرمسئول كيهان برگزار نمي شود گروه اجتماعي: دادگاه رسيدگي به اتهامات مدير مسئول  روزنامه كيهان بدليل عدم حدنصاب اعضاي هيئت منصفه  مطبوعات به وقت ديگري موكول شد.  روابط عمومي دادگستري كل استان تهران روز يكشنبه در اطلاعيه اي اعلام كرد: خانم فاطمه رمضانزاده يكي از اعضاي محترم هيات منصفه مطبوعات درگفتگو با برخي از جرايد روز يكشنبه چاپ تهران اعلام كرده است بدليل شكايت  وي از مدير مسئول روزنامه كيهان درجلسه دادگاه ايشان  حضور نخواهد يافت.  اين اطلاعيه مي افزايد: هرچند تاكنون شكايت مكتوب وي به  دادگستري تهران واصل نشده اما توجيه ايشان براي عدم شركت  دردادگاه مدير مسئول كيهان، باستناد قانون آئين دادرسي  كيفري براي محكمه قابل پذير ش است، لذا زمان رسيدگي به  اتهامات مدير مسئول روزنامه كيهان تا زمان معرفي اعضاي  جايگزين هيات منصفه به تعويق خواهد افتاد.  روابط عمومي دادگستري استان تهران در پايان اعلام كرد:  روز دوشنبه هيجدهم مرداد ماه جاري جلسه رسيدگي به  اتهامات" سعيد حجاريان "مدير مسئول روزنامه صبح امروز و " كاظم شكري "مسئول صفحات داخلي اين روزنامه با حضورهيات  منصفه و درمحل دادگاه مطبوعات تشكيل خواهد شد. 
