   گروه علمي فرهنگي: اثر تاريخي مسجد جامع مربوط به قرن  نهم كه در محله ابرندآباد شهر شاهديه يزد واقع شده با شماره 2304 در فهرست آثار ملي ايران به ثبت رسيد.  به گزارش روابط عمومي سازمان ميراث فرهنگي كشور، گنبد،  ايوان و كاشي هاي شش ضلعي آبي رنگ و درب چوبي  كنده كاري شده اين مسجد بيانگر ساخت اين بنا در قرن نهم  هجري است.  تنها اثر موجود در اين مسجد كه قدمتي بيش از بناي مسجد دارد سنگ قبري متعلق به قرن ششم هجري قمري است.  اين مسجد داراي يك تابستانخانه با پوشش گنبدي، ايوان و حياطي در جلو با غرفه هايي در پيرامون آن، گرمخانه اي در ضلع شرقي تابستانخانه و كمي گودتر از آن داراي سه ورودي  در ضلعهاي شمالي، جنوبي و غربي است.  بناي اصلي مسجد از خشت و گل است. بناي ساختمان گرمخانه  كه به بيش از سي سال نمي رسد و بر بقاياي گرمخانه قديم  بنا شده تماما" آجري و داراي پوشش تاق و تويزه است. 
