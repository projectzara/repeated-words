   بررسي علل وقوع، راه هاي درمان و رفع بي خوابي و ايجاد آرامش درخواب آيا شما هم احساس مي كنيد خواب كافي و راحت نداريد؟ ممكن  است شما نيز جزو ميليونها مردمي باشيد كه از اختلالاتي  كه موجب بهم خوردن آرامش خوابشان مي شود، رنج مي برند.  در اينجا ناراحتي ها و اشكالاتي كه بي نظمي خواب ما را موجب مي شوند و نيز راه رفع و درمان آنها شرح داده شده  كه ممكن است به شما نيز در رفع مشكلتان ياري رساند.  بي خوابي كساني كه در خواب رفتن يا خواب ماندن دچار اشكال هستند،  گفته مي شود كه از بي خوابي رنج مي برند. يك اختلال  متداول در برنامه خواب كه طبق بررسي هاي به عمل آمده در امريكا بين دو نفر فرد بالغ يك نفر از آن در رنج است،  مشاهده شده است. بي خوابي را نمي توان بر مبناي مقدار خوابي كه شخص از آن برخوردار بوده، تعريف كرد. زيرا اين  موضوع در اشخاص مختلف متفاوت است، اما اين مشكل در صورتي  كه اغلب شبها رخ داده و بيش از يك ماه طول بكشد، مزمن  خواهد شد.  نشانه هاي بي خوابي، اشكال هنگام به خواب رفتن يا خواب ماندن، صبح خيلي زود بيدار شدن و خواب كافي و لازم  نداشتن است.  دلايل بي خوابي  عوامل كلي بي خوابي عبارتند از: استرس يا اضطراب، درجه  حرارت خيلي زياد، نور، مصرف كافئين نزديك به ساعت خواب،  مسائل روحي مانند افسردگي، دردهاي جسمي، كار نامنظم و جابه جا شونده و تطبيق ساعات خواب با آنها و صداهاي زياد و مزاحم از هر نوع كه باشد.  بي خوابي در زن و مرد هر دو در تمام سنين يافت مي شود،  اما بيشتر در زنان به خصوص بعد از منوپوز(يائسگي)متداول  است. استعمال داروهاي خوابآور، مسئله بي خوابي را موقتا" حل مي كند، اما اين قرصها درمان بي خوابي نيستند و استعمال زياد آنها، ممكن است عاقبت منتهي به كاهش  مقدار خواب شود.  عواملي كه در رفع بي خوابي موءثر است:  اجتناب از مصرف كافئين، حتي اگر در ساعت 6 بعدازظهر كافئين مصرف كنيد، نيمي از آن تا نيمه شب در بدن باقي  مي ماند.  به خود بقبولانيد كه هر كس ممكن است دچار بي خوابي گردد،  اما اين مساله بالاخره بهبود يا كاهش خواهد يافت.  ورزش به طور مرتب، اما با فاصله چهار ساعت قبل از خواب.  فقط زماني كه خوابآلود هستيد، به بستر برويد.  هر شب درست قبل از رفتن به بستر، سعي كنيد كار بخصوصي را انجام دهيد و اگر دعايي بخوانيد خيلي بهتر است.  مي توانيد چند دقيقه نيز مطالعه كرده يا حمامي گرفته يا ليواني شير بنوشيد، اگر بي خوابي بيشتر از يك ماه ادامه  داشته و اين مساله بر فعاليت ها و برنامه هاي روزانه اثر بگذارد، بايد با پزشك مشورت كرد.  آپنيا اين ناراحتي توقف تنفس در هنگام خواب و بيدار شدن هاي  كوتاه مدت و مكرر به خاطر تنفس مجدد است كه در صورت  مداوا نشدن ريسك هاي قلبي، نامرتب بودن ضربان قلب،  نارسايي قلب و ضربان و تپش آن در بيمار روبه افزايش  مي گذارد و علائم آن عبارتند از: خرنش كشيدن بلند در هنگام خواب، خواب آلود بودن در طول روز و بيدار شدن هاي  مكرر در طول شب است اشخاص درشت هيكل، استعداد بيشتري  براي ابتلاء به اين بيماري دارند، در اين اشخاص احتمال  وجود نشانه هاي متداولي كه در نوعي از آن به نام آپنياي  مسدود كننده يافت مي شود، بيشتر است. احتمال داشتن  دهانهاي تنگ و سقف دهان مرتفع تر در اين گروه بيشتر است،  اما مواردي همگاني نيست. در نوع ديگر اين بيماري كه  سنترال ناميده مي شود، مغز فرستادن علاماتي به بدن براي  ادامه تنفس را متوقف مي سازد كه اختلال در سيستم عصبي  است. اين بيماري اگر خيلي زود تشخيص و مداوا شود، مشكلي  نخواهد داشت ; اما موارد سخت و جدي آن باعث كوتاه شدن  زندگي فرد خواهد شد.  راه رفتن درخواب اين ناراحتي كه اختلالي تقريبا" عادي در خواب است، در حد يك برخاستن ساده از بستر و راه رفتن به دور اطاق خواب است كه حداكثر به دوباره مرتب كردن وسايل ختم مي شود.  اين افراد ممكن است با خودشان حرفهايي بي سروته بزنند يا حتي جرات يابند از خانه خارج شوند، آنها در مقابل كوشش  افراد ديگر كه بخواهند به صحبت با خود وادارشان كنند،  معمولا" تاثير ناپذيرند و در هنگام بيداري نيز، آنچه را كه انجام داده اند، به خاطر نمي آورند. اين افراد معمولا" در ميان كودكان يافت مي شوند كه طبق آمار پانزده  تا سي درصد را شامل مي شود و در افراد بالغ يك درصد بيشترنيستند. اين اتفاق مدت كوتاهي دارد. حدودا" پنج  دقيقه كه تا سي دقيقه نيز مي تواند به طول بيانجامد، اين  مشكل بندرت خطر آفرين مي شود، با وجود اين در صورت رفتن  به جاهاي خطرناك يا افتادن از جايي، احتمال صدمه خوردن  شخص وجود دارد، اما نادر است. كمك پزشكي براي اين افراد،  لزومي ندارد. اما اگر اين عمل، باعث پيش آمدهايي كه در ذيل مي آيد، گردد، آنها بايد از نظر رواني تحت نظر قرار گيرند: در صورتي كه روز به قدر زياد خواب آلود باشند،  اگر اعمال آنها به شدت گرائيده و امكان صدمه زدن به خويش  در آنها بوجود آيد، اگر براي ديگر اعضاي خانواده مشكل زا شوند و چنانچه اين عمل در دفعات زياد انجام پذيرد.  مشكل پاهاي ناراحت و بي قرار اين مشكل كه علامت اختصاري LS آن. R است، سبب اختلال در خواب مي گردد. اين ناراحتي دراز مدت بوده و درماني قطعي  ندارد شخص مبتلا از قسمت ران تا مچ پاي خود احساس  ناراحتي همانند سوزش و كشيدگي و... مي كند كه ممكن است  در يك يا هر دو پا به وجود آيد. اما بيشتر در قسمت گوشتي  پشت پا(زير زانو)ايجاد مي شود كه با بالاتر رفتن سن،  ممكن است وخيم تر شود. علت بيماري در تحقيقات نشان  مي دهد كه سندرم پاهاي ناراحت و بي تاب، به اختلال حركتي  زماني عضو مربوط مي شود و علت آن هنوز ناشناخته است، ولي  بعضي از اين فاكتورها ممكن است S با. L. R در ارتباط باشند: بارداري تا قبل از زايمان، ناراحتي هايي مانند آسيب عصب پا در اثر ناراحتي كليه، ديابت و ورم مفاصل.  الكلي بودن شخص نيز ممكن است S با. L. R مرتبط باشد و كمبود آهن و مصرف زياد كافئين هم موءثر است.  در مواردي كه بيماري زياد جدي نيست، با يك حمام گرم،  ماساژ پاها و يا استفاده از يك كيسه يخ مي توان درد آن  را تسكين داد و در مراحل جدي تر بايداز فيزيكال تراپي  (تن درماني)استفاده كرد.  ناركولپسي ناركولپسي اختلالي جدي در ارتباط با خواب است كه باعث  مي شود فرد مغلوب فشار چرت زدگي شده و در ساعات غير معمول ميل به خواب پيدا كند. اين حالت، ممكن است  به دفعات زياد و بدون آگاهي قبلي رخ دهد، افراد مبتلا،  حتي با مقدار زياد خواب هم نمي توانند از اين عارضه  رهايي يابند، عارضه، ممكن است در اثر موقعيت هاي  استرس زاي شديد رخ دهد بعضي تحقيقات نشان مي دهد كه اين  مشكل، ممكن است مساله اي ژنتيكي باشد و فرد در شرايط زير بايد تحت مراقبت پزشكي قرار گيرد: در صورت احساس شديد خواب در روز به رغم خواب كافي شب گذشته، در صورتي كه در يك زمان نامناسب مانند يك ملاقات جدي يا غذا خوردن يا رانندگي به خواب رود، اگر در اثر مسايلي مانند گرسنگي و شوك يا غافلگير شدن دچار بي حالي شديد(كلاپس)شود، اگر هنگام به خواب رفتن يا بيدار شدن مدت كوتاهي قادر به  حركت و صحبت نباشد.  علت واقعي اين بيماري هنوز ناشناخته است، اما محققين بر اين باورند كه اين رخداد به علت اختلال سيستم عصبي مركزي  كه كنترل سيكل خواب و بيداري را به عهده دارد، مي باشد.  چگونگي تشخيص  اگر تمام يا مقداري از علائم ناركولپسي در فرد وجود دارد، بايد با يك متخصص در اختلالات مربوط به خواب، تماس  حاصل شود.  چگونگي معالجه  با وجودي كه راه درمان اين بيماري هنوز ناشناخته است،  مي توان آن را با معالجات پزشكي و دارويي و يا معالجات  رفتاري(رفتار درماني)بهبود بخشيد، برقرار كردن يك  محاوره باز و آزاد با يك پزشك هم با خود شخص و هم با اعضاء خانواده او حائز اهميتند. با يك مراقبت صحيح پزشكي،  شخص مي تواند به طور طبيعي به زندگي خود ادامه دهد.  خرنش خرنش كشيدن در خواب در اثر شل و آزاد شدن زياد ماهيچه هاي گلو درحين خواب و اين كه راه جريان هوا تا اندازه اي بسته مي شود، به وجود مي آيد. با به ارتعاش  درآمدن ماهيچه هاي گلو در گذرگاه تنگ شده، صداي خرنش  شنيده مي شود. احتمال خرنش كشيدن در اشخاص، هنگامي كه به  پشت مي خوابند و از راه دهان، تنفس مي كنند، بيشتر است،  اشخاص سنگين وزن، به علت وجود بافت گردني بيشتر، احتمال  خرنش كشيدنشان زيادتر است، كاهش قدرت ماهيچه اي نيز، به  ايجاد خرنش كمك مي كند. قدرت ماهيچه ها با بيماريها و استعمال الكل و داروهايي مانند قرصهاي تخدير كننده يا آنتي هيستامين ها و يا با افزايش سن رو به كاهش مي رود.  چه وقت خرنش مساله ساز مي گردد؟ حدود ده تا سي درصد از بزرگسالان هنگام خواب خرنش مي كشند كه از نظر پزشكي،  مساله مهمي نيست، هر چند مي تواند براي ديگران مشكل ساز بوده، خواب خود شخص را نيز مختل سازد، هر چه راه ورود هوا تنگتر شود، خرنش شديدتر مي گردد، خرنش بسيار بلند دائمي، مي تواند دلالت بر بيماري آپنيا داشته باشد.  عوامل موءثر در ايجاد خرنش عبارتند از: مذكر بودن، فربهي  و تنومندي، مصرف الكل، استعمال قرصهاي خوابآور يا سست  كننده ماهيچه و استعمال دخانيات و براي كاهش آن، به پهلو خوابيدن، ورزش روزانه براي تقويت ماهيچه ها، كم كردن وزن،  اجتناب از مصرف الكل و سيگار و قرصهايي كه در هنگام  خواب باعث سست شدن ماهيچه ها مي گردد، توصيه مي شود. يكي  ديگر از مسايل مهم براي ايجاد يك خواب راحت، تشكي با كيفيت خوب است. يك تشك با كيفيت و زيربناي خوب، مي تواند تمام نقاط بدن را به خوبي نگاهداري كرده و ستون فقرات را صاف و درست حفظ كند. البته اين مساله مهم را به خاطر داشته باشيد كه بدن شما، بايد قادر به استراحت و شل كردن  عضلات با ستون فقراتي كه در انحناي طبيعي خود قرار دارد،  باشد در غيراين صورت، عضلات در مدت شب فعال بوده و صبح،  بدني سفت و دردناك خواهيد داشت.  منبع: / اينترنت ترجمه: شهلا محيي(برومند) 
