 تهران- خبرگزاري جمهوري اسلامي: دربهارامسال ميزان  تردد ناوگان حمل و نقل مسافر در مرزهاي زميني نسبت به  مدت مشابه در سال قبل 4/21 درصد افزايش و ميزان تردد ناوگان حمل و نقل كالا3/18 درصد كاهش يافت.  براساس گزارش منتشره در نشريه پيام حمل و نقل، در مدت  يادشده 41هزارو 200 دستگاه كاميون در مرزهاي زميني كشور تردد داشتند كه 66 درصد آنهاداراي مالكيت ايراني  بوده اند. از اين تعداد 4 هزار و 700 دستگاه كاميون از كشور خارج شده اند.  براساس اين گزارش، در اين مدت همچنين 9 هزار و 200 دستگاه كاميون براي عبور(ترانزيت)از قلمرو جمهوري  اسلامي ايران وارد كشور شدند و 16 هزار و300 دستگاه  كاميون عبوري نيز كه برخي از آنها در بنادر داخل كشور بارگيري شده بودند، از كشور خارج شدند. وسايل نقليه  باربري در بهار امسال 79 هزار و 900 تن كالا را از مبادي زميني به كشور وارد كردند كه از نظر حجم نسبت به  مدت مشابه سال قبل 4/27درصد كاهش يافته است.  همچنين در اين مدت ناوگان حمل و نقل جاده اي 176 هزار تن  كالاي صادراتي را از كشور خارج كرد كه اين رقم درمقايسه  با مدت مشابه سال قبل 4/30 درصدكاهش نشان مي دهد. در اين  مدت بيش از 19 هزار دستگاه كاميون خالي از مرزهاي زميني  عبور كردند. 
