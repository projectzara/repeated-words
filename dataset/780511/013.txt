 گروه اقتصادي: صندوق كمك به توليدكنندگان خسارت ديده  محصولات كشاورزي و دامي در سال گذشته افزون بر 29 ميليارد و 609 ميليون ريال كمك بلاعوض به كشاورزان و دامداران خسارت ديده پرداخت كرد.  اين مبلغ براي جبران قسمتي از خسارتهاي وارده به 95 هزارو 225نفر از كشاورزان و دامداران خسارت ديده از حوادث طبيعي و قهري پرداخت شده است.  كل ميزان خسارت وارده به بخش كشاورزي و دامي در سال 77 بيش ازيكهزارو شانزده ميليارد ريال بوده است كه 29 ميلياردو 609 ميليون ريال از آن به كشاورزان آسيب ديده  پرداخت شده است.  براساس اين گزارش 63 درصد از كل اعتبارات جذب شده در سال 77 مربوط به خسارات وارده ناشي از سيل، 13 درصد خشكسالي، 9 درصد تگرگ، 5 درصد زلزله ورانش كوه، 7 درصد سرمازدگي و يخبندان و 3 درصد به ديگرحوادث پرداخت شده  است. 
