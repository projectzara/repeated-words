 واحد رسانه هاي خارجي همشهري: امريكا از روز پنجشنبه  اعمال تحريم بر ضد اتحاديه اروپا را آغاز كرد.  جديدترين مرحله در جنگهاي تجاري امريكا و اروپا بر سر خودداري اروپا از ورود گوشت گاو هورموني از امريكاست.  امريكا پس از آنكه چند كشور اروپايي از واردات موز امريكايي جلوگيري كردند، عليه آنها نيز اقدامات تحريمي  به عمل آورده است. برآورد مي شود اين تحريمها حدود 160 ميليون دلار به صادركنندگان اروپايي لطمه بزند.  به گزارش تلويزيون بي بي سي، نخست موز و حالا نوبت گوشت  گاو است كه آتش جنگ تجاري بين اروپا و امريكا را برافروزد. اين اختلاف نظر ابتدا به صورت جنگ لفظي بود كه  بعدا" به تحريم و ممنوعيت انجاميد.  گوشت گاو امريكا با هورمون توليد مي شود و اتحاديه اروپا واردات اين نوع گوشت را از بيم ايجاد مشكلات بهداشتي  ممنوع كرده است. امريكا نيز با اعمال تعرفه يك صد درصدي  بر برخي فرآورده هاي خوراكي از اروپا تلافي كرده است.  برقراري اين تعرفه بيش از 160 ميليون دلار براي  صادركنندگان اروپايي هزينه دربردارد. بيشتر كالاهاي  صادراتي اروپا به امريكا هنوز در اين كشور براي بسياري  قابل خريدن است. اما برخي انواع خوراكيها به قدري گران  خواهد شد كه بسياري از خريد آن عاجز خواهند شد جنگ تجاري  دو طرف مي تواند به كشاورزان امريكايي و صادركنندگان  اروپايي لطمه وارد كند، اما كميسيون اروپا مي گويد روي  هم رفته بازرگاني با امريكا در وضعيت خوبي است. سازمان  تجارت جهاني از موضع امريكا براي صدور گوشت گاو به اروپا پشتيباني مي كند. 
