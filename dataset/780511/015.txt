 درحال حاضرحدود 30 درصد ازنان طبخ شده در كشور به دلايل  مختلف دور ريز مي شود و سالانه ميليونها تومان  هزينه اضافي توسط اقشارمختلف مردم به صورت ضايعاتي مانند نان خشك، نان كپك زده، نان سوخته، نان خمير و بد پخت  ازچرخه مصرف خارج وبه دور ريخته مي شود.  براساس آمارهاي موجود درسال جاري باتوجه به شرايط بد آب و هوايي كشور ناشي از كاهش نزولات آسماني، برداشت غلات  به شدت دستخوش ركود شده است.  براساس اعلام وزارت بازرگاني اين وزارتخانه براي جبران  اثرات خشكسالي و تامين نيازهاي داخلي، واردات گندم و برنج رادر سال جاري افزايش خواهد داد.  به گفته يكي ازمسئولان وزارت بازرگاني، ميزان گندم  وارداتي در سال گذشته 3 ميليون تن بود، كه پيش بيني  مي شود امسال به 6/5 ميليون تن افزايش يابد و اين افزايش  واردات براي جبران كسري توليد داخلي است كه به  دليل خشكسالي بوجود آمده است.  اين درحالي است كه گفته مي شود هر ايراني به طورمتوسط سالانه حدود سي هزارريال ضايعات نان دارد. البته  درچرخه اي كه ازكاشت بذرشروع و به توليد نان ختم مي شود،  مشكل ضايعات ازابتدايي ترين تاآخرين مرحله درزنجيره اي  به هم پيوسته وجود دارداما بي شك بخش قابل توجهي از دورريز نان به نوع گندم، آرد ونحوه عمل آوري خميرتوسط خبازان سنتي و صنعتي بستگي دارد.  براساس يك آمار ضريب تبديل گندم به آرد 9/0 است و در هنگام توليدبخشي از گندم به ضايعات تبديل مي شود. ضايعات  آرد را عمدتا مي توان شامل امراض، صدمه ديدگي دانه هاي  گندم، حشرات، شن و ريگ و علفهاي هرز عنوان كرد.  گفتني است بسياري از بخش هاي كشاورزي درسراسر نقاط كشور مابه كشت گندم اختصاص دارد اما باتوجه به اينكه كشور ما درمنطقه نيمه خشك قاره آسياقراردارد قريب به دوسوم گندم  كاري درايران به صورت ديم ومابقي به صورت كشت آبي انجام  مي شود.  امير حسنعلي زاده يك كارشناس مواد غذايي گفت: گندم يكي  از مهم ترين نعمات و بركات الهي است كه حاوي ويتامين هاي  مختلف و مورد نياز بدن انسان مي باشد.  اين كارشناس افزود: نان تنها غذايي است كه هيچ گاه  ذايقه انسان ازآن سير نشده و مصرف مكرر آن احساس دلزدگي  براي فرد ايجاد نمي كند به گفته وي گندم درصور مختلف،  بذر، جوانه، آرد، خمير، تنوري(نان)، سرخ شده(به صورت  حلوا و كاچي)داراي خواص متفاوت و بسيار خوبي است. اين  كارشناس مواد غذايي گفت: در توليد نان نحوه عمل آوردن  خمير بسيارمهم است وازنظر تغذيه اي و بهداشتي بايستي آرد گندم با مايه خمير به عمل آمده مخلوط و بعدازقريب 24 ساعت اين خمير، تبديل به نان شود. درحاليكه بسياري  ازنانوايان براي تسريع در به عمل آوري خمير نان از جوش  شيرين استفاده مي كنند كه براي سلامتي انسان مضر است.  به گفته وي استفاده از نان گندمي كه به طريق طبيعي به  دست مي آيد براي افرادي كه به كم خوني مبتلا هستند مفيد است اما ناني كه خمير آن با جوش شيرين به عمل آمده باشد،  براي اين گونه افراد مضر است. اين كارشناس ازمردم خواست  تا ازنگهداري نان در فريزر جدا خودداري كنند و افزود:  ناني كه درمدت هاي طولاني درفريزر نگهداري شده، ارزش  غدايي خود را از دست مي دهد وي توصيه كرد كه خانواده ها براي نگهداري نان به مدت طولاني، آن راخشك كنند.  عده ديگري ازكارشناسان صنايع غذايي مي گويند: گندم  سرشاراز ويتامين هاي گروه ب و حاوي پروتئين و كالري  گياهي مناسب است و استفاده از نان به عنوان يكي از گروههاي اصلي غذايي روزانه افراد، حائز اهميت شاياني است. 
