 آباده- خبرنگار همشهري: اتوبوس شماره 11499 بندرعباس  86 متعلق به تعاوني شماره يك به رانندگي عبدالرسول  پورفاقان كه از بوشهر عازم اصفهان بود در كيلومتر 6 غرب جاده آباده به اصفهان با تريلر به رانندگي علي جمالي كه  از تهران به مقصد بندرعباس در حركت بود بشدت برخورد كرد كه 12 تن از مسافران اتوبوس در دم كشته و 22 نفر مجروح  شدند. اين حادثه ساعت 6 بامداد روز جمعه روي داد و پس از وقوع حادثه نيروهاي انتظامي و اورژانس آباده وارد عمل  شدند و مجروحان حادثه را به بيمارستانهاي آباده و اصفهان  اعزام داشتند.  اسامي كشته شدگان به اين شرح است.  فرزاد محمدپور، جهانگير فرهادي، ضيغم پناهي، خزعلي  قرباني بابااحمدي، شهاب صفري، مهدي جوانمردي، حميدرضا فاتحي، مهدي صادقي، علي رضا براتي، علي جمالي(راننده  تريلر)عليرضا اسكندري، و پيرزن 60 ساله و مجهول الهويه. 
