 كرج- خبرنگار همشهري: راننده اتومبيل كرايه پس از زدوخورد موفق به دستگيري 3 نفر از ربايندگان اتومبيل خود شد.  داود محمدعليخاني به پاسگاه قاسم آباد مراجعه كرد و اظهار داشت 5 جوان از كرج اتومبيلم را به مقصد شهرك  ويره كرايه كردند و در بين راه مرا تهديد به مرگ كردند و گفتند، قصد سرقت اتومبيل را داريم. از آنجا كه آنها 5 نفر بودند كشته شدن و سرقت اتومبيل حتمي بود. چاره اي جز مقاومت در برابر آنها نديدم و درگير شدم و پس از زد و خورد بسيار توانستم 3 نفر از سارقين را به نام هاي مهدي  16 ساله، رسول 13 ساله و غلامرضا 16 ساله دستگير و دست و پاي آنها را بسته تحويل پاسگاه دادم. تلاش براي دستگيري  2 نفر ديگر ادامه دارد. 
