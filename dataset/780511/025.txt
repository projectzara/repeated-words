 سفارت پاكستان در تهران با انتشار بيانيه اي مداخله در امور داخلي افغانستان را تكذيب كرد امور  تهران خبرگزاري جمهوري اسلامي: سفارت دولت اسلامي  افغانستان در تهران ديروز در نامه اي خطاب به اخضر ابراهيمي نماينده ويژه دبيركل سازمان ملل متحد در امور افغانستان، ازشوراي امنيت و سازمان كنفرانس اسلامي خواست  مانع ادامه مداخلات پاكستان در امور داخلي اين كشور شوند.  به گزارش ايرنا در اين نامه با اشاره به جنگ طلبي و بي احترامي گروه طالبان به خواست جامعه جهاني و كشورهاي  همسايه براي برقراري صلح در افغانستان آمده است: مداخلات  خارجي بويژه مداخله پاكستان در امور داخلي افغانستان علت  اصلي تداوم جنگ و طولاني تر شدن رنج و عذاب مردم رنجديده  اين سرزمين است.  دولت اسلامي افغانستان، پايان يافتن جنگ، رعايت حقوق  بشر و مشاركت ملي در نظام سياسي و اداري آينده افغانستان  را از جمله خواسته هاي مردم اين كشور دانست و تاكيد كرد:  حضور نيروهاي بيگانه در صفوف طالبان، تبديل افغانستان به  مامني براي باندهاي تروريستي و قاچاق مواد مخدر وعدم  رعايت حقوق زنان و دختران از نگراني هاي عميق مردم اين  سرزمين است. در اين نامه از اخضر ابراهيمي خواسته شده  است به عنوان فردي كه مسووليت تامين صلح در افغانستان را به عهده دارد، پايان دادن به درد و رنج ملت افغان را در مجامع بين المللي در اولويت قرار دهد و از طريق سازمان  ملل وشوراي امنيت، پاكستان را متقاعد سازد تا از مداخله  در امور داخلي اين كشور دست بردارد. سفارت دولت اسلامي  افغانستان با ابراز تاسف از عدم اقدام مجامع بين المللي  براي پيشگيري از حملات تازه طالبان كه منجر به كشتار بي رحمانه عده زيادي از مردم شد، از سازمان ملل و شوراي  امنيت خواست تهاجم وحشيانه طالبان را محكوم و حاميان آن  را مورد نكوهش قرار دهند.  سفارت دولت اسلامي افغانستان در تهران نامه مشابهي نيز براي رييس شوراي امنيت سازمان ملل متحد ارسال كرده است.  از سوي ديگر سفارت پاكستان در تهران در اطلاعيه اي  حضورنيروهاي پاكستاني در درگيري هاي اخير در افغانستان  را تكذيب كرد.  در اين اطلاعيه آمده است: "برخي از مطبوعات ايران اخيرا گزارش هايي را مبني بر حضور نظاميان و شبه نظاميان  پاكستاني درافغانستان جهت كمك به طالبان دردرگيري با نيروهاي مخالفان به چاپ رسانده اند كه سفارت جمهوري  اسلامي پاكستان اين گزارش هاي بي اساس را تكذيب مي نمايد. " اين اطلاعيه مي افزايد: "پاكستان پايبند به سياست عدم  دخالت در امورداخلي افغانستان بوده ونظاميان ويا شبه نظاميان پاكستاني هيچ نوع دخالتي در درگيري هاي  كنوني افغانستان ندارند. " گفتني است، "اخضرابراهيمي "نماينده دبير كل سازمان ملل  در امورافغانستان شنبه گذشته به يك روزنامه انگليسي زبان  چاپ اسلام آباد گفت كه هزاران پاكستاني در افغانستان در كنار طالبان مي جنگند. 
