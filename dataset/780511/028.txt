   نيروهاي طالبان و اتحاد شمال هر يك مدعي تصرف فرودگاه  بگرام در شمال كابل شدند.  به گزارش خبرگزاري ها، منابع خبري طالبان ديروز اعلام  كردند، آخرين پايگاه هوايي مخالفان در چهل كيلومتري شمال  كابل شب يكشنبه در جريان يك درگيري سنگين تصرف شده است.  يك سخنگوي اتحاد شمال ابتدا اين خبر را تاييد كرد و گفت،  نيروهاي طالبان پس از جنگ تن به تن دوساعته وارد اين  پايگاه شدند.  منابع مستقل نيز اعلام كردند پايگاه هوايي بگرام به  اشغال طالبان درآمده است اما دكتر عبدالله سخنگوي اتحاد شمال دقايقي بعد اعلام كرد در جريان يك ضد حمله فرودگاه  بگرام از تصرف طالبان خارج شده است. وي اضافه كرد، نبرد سنگيني در بيرون اين پايگاه هوايي در جريان است.  سقوط بگرام ضربه سنگيني براي احمدشاه مسعود به حساب مي آيد و راه را براي پيشروي طالبان به سوي مواضع  مخالفان در دره پنجشير هموار مي كند. منابع مستقل  مي گويند در سه روزه اول درگيريهاي سنگين در افغانستان  كه روز چهارشنبه با حمله طالبان آغاز شد بيش از هزار نفر كشته و زخمي شدند.  خبرگزاري افغان وابسته به طالبان مدعي شد، دو فرمانده  اصلي نيروهاي ائتلاف شمال و 900 تن از نيروهايشان ديروز در استان كاپيسا در شمال كابل تسليم طالبان شدند. منابع  مستقل هنوز اين گزارش را تاييد نكرده اند.  اين گزارش حاكيست، طالبان بخشي از نجراب را در تهاجم  اخير تصرف كرده اما اين دو فرمانده كه تسليم شده اند همچنان برخي مناطق را در اختيار دارند. 
