 " ويكتور پوسوواليوك "يكي از معاونان وزارت خارجه روسيه  در امور خاورميانه و شمال آفريقا درگذشت.  به گزارش خبرگزاري فرانسه از مسكو، پوسوواليوك در پي يك  بيماري درازمدت و دردآور درگذشت.  پوسوواليوك در سالهاي اخير به عنوان معاون وزير خارجه  نقش مهم فرستاده روسيه به عراق را به عهده داشت و چندين  بار با رهبران اين كشور براي يافتن توافقي با سازمان ملل  ديدار كرده بود.  وي در سال 1940 متولد و پس از تحصيل در رشته تاريخ وارد مشاغل ديپلماتيك شد و در يمن و عراق و سوريه سمتهايي  داشت.  پس از بازگشت به مسكو در سال 1986 مشاور وزارت امور خارجه شوروي درباره مسائل خاورميانه و شمال آفريقا شد و بعد به عنوان سفير شوروي در عمان در سال 1990 و سفير روسيه در عراق در سال 1991 و 1992 انتخاب شد. 
