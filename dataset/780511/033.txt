 (بخش پاياني) عليرغم رقابت تلويزيون و ساختار انحصارگرايانه آن،  روزنامه ها تاكنون كم وبيش خوانندگان خود رادر مهمترين  بخش يعني بخش محلي حفظ كرده اند. موءسسه آلنباخ با بررسي  منظم موضوعات مطبوعات روشن كرده است كه 85 درصد خوانندگان روزنامه علاقه مند به بخش محلي هستند. در مرتبه دوم، 57 درصد از خوانندگان به مسائل سياست داخلي  علاقه دارند. با توجه به اين پي آمدها، روزنامه ها اقدام  به كاهش گزارش هاي سياسي خود كرده و در مقابل بخش محلي و منطقه اي روزنامه را توسعه بخشيده اند.  فقط 6 روزنامه از 135 روزنامه مستقل در سطح ملي توزيع  مي شوند: جدا از روزنامه هاي "فرانكفورتر آلگمانيه  زايتونگ"(F. A. Z)و" زويچه زايتونگ "(هر دو با تيراژهاي  بيش از 400 هزار نسخه)،" دي ولت "(با تيراژ 218 هزار نسخه)از امپراتوري انتشاراتي اسپيرينگر و" تاگه زايتونگ " (با تيراژ 58 هزار نسخه)نيز وجود دارند. روزنامه  ليبرال" فرانكفورتر روندشاو"(با تيراژ 189 هزار نسخه) بيشتر در اطراف شهر فرانكفورت توزيع و مطالعه مي شود و در حال حاضر در سطح ملي توزيع ضعيفي دارد. كساني كه يك  روزنامه ملي را مي خوانند معمولا" به عنوان يك خواننده  بالقوه براي روزنامه منطقه خود نيز مطرح هستند. روزنامه  " نويس دويچه لند" PDS ارگان(حزب سوسيال دمكرات)حتي با اين فرض كه توزيع آن، عمدتا" محدود به دولت هاي جديد فدرال است ولي مي تواند يك روزنامه ملي نيز باشد.  به استثناي" نويس دويچه لند" ديگر روزنامه هاي ملي،  نشرياتي با كيفيت هستند كه وظيفه والاي سنتي خود يعني  " ماموريت عمومي "را به خوبي انجام مي دهند. جدا از گزارش هاي خوب و ed صفحات - op، اين روزنامه ها به خاطر مقالات عميق و خوب پرداخت شده به شهرت رسيده اند. اين  مسئله در مورد روزنامه كوچك "تاگه زايتونگ "نيز صدق  مي كند درحالي كه داراي موقعيت مالي خيلي متزلزل و فقدان  نيروي انساني است.  اين روزنامه با آمادگي بالا براي رقابت، درصدد ورود به  عرصه مطبوعات هفتگي است. اغلب صفحات "اشپيگل "و" فوكوس " از گزارش هاي عميق موجود در" زويچه زايتونگ "و " فرانكفورتر آلگمانيه زايتونگ "به دور هستند. در اين  نمي توان شك كرد كه در سال هاي اوليه تاسيس، "اشپيگل " معيار روزنامه نگاري انتقادي در آلمان بود، نمونه  بي نظيري كه در احترام زياد براي دمكراسي ريشه داشت. اين  مطلب متعلق به رودلف آگوستين بود، كسي كه اصطلاح  " نيروهاي خط مقدم دمكراسي "را ابداع كرد; يك اصطلاح  عمدا" تحريك آميز كه بر روي پايه مفهوم "ماموريت عمومي " مطبوعات قرار گرفته است. وقتي مجله مونيخي "فوكوس "در چالش با" اشپيگل "مورد استقبال عامه در فوريه 1993 قرار گرفت، بعدها در طول يك هفته فقط 2/1 ميليون نسخه از آن  به فروش رفت و به صورت بهترين منبع جذب آگهي در اين صنعت  درآمد.  در يك دوره كوتاه و درخشان، هلموت ماركوث، بنيانگذار و سردبير" فوكوس "موقعيت نشريه اش را به جايگاهي در بازار ارتقاء داد كه نه تنها سعي نمي كرد از" اشپيگل "تقليد كند بلكه يك استراتژي كاملا" جديدي را نيز خلق كرد. اين  استراتژي شامل يك نظريه تجاري و صنعتي به شكلي خاص دست و دلبازانه همراه با طراحي است كه ويژگي آن استفاده از رنگ هاي سير، گرافيك داراي بار اطلاعاتي و متن هاي كوتاه  است. "فوكوس "تيراژ نيم ميليوني دلخواه خود را در عرض  فقط دو سال پشت سرگذاشت و در حال حاضر فروش هفتگي آن 800 هزار نسخه است. نكته شگفت آور اين است كه اين موفقيت  سريع بيشتر از همه به مجله تصويري "اشترن "زيان وارد كرده است اما به شدت برروي "اشپيگل "نيز در همه زمينه ها تاثير گذاشته است: "اشپيگل "هنوز تيراژي بيش از يك  ميليون دارد درحالي كه "اشترن "از زمان انتشار" فوكوس " 200 هزار خواننده خود را در بخش تجاري از دست داده است.  به طور آشكار، خوانندگان "اشپيگل "يك فلسفه  محافظه كارانه را بر آنچه كه ژورناليسم "غذاي سريع " فوكوس ناميده مي شود بيشتر ترجيح مي دهند. اين دور از واقعيت است كه صنعت آگهي چون مجله مونيخي را به عنوان  برگزيده مجلات براي چاپ آگهي انتخاب مي كند پس موجب شده  است كه "اشپيگل "حدود 18 درصد از آگهي هاي تجاري اش را از اين بابت ازدست بدهد.  با وجود 9 هزار عنوان نشريه با موضوعات مختلف، آگهي  اصلي ترين بخش مطبوعات را تشكيل مي دهد; اين واقعيتي است  كه مجلات غرب آلمان هنوز نتوانسته به سطح خوانندگان  مجلات شرق آلمان برسند. پس از سقوط ديوار برلين، در هنگامي كه اغلب مجلات جمهوري دمكراتيك آلمان بر روي گردو خاك هاي ناشي از آن نشسته بودند، نشريات غرب آلمان  لژيونرهاي شكاري خود را براي جذب مشتري و اشتراك گسيل  مي كردند. در زماني كه اين كار صورت گرفت ناگهان تيراژ مجلات مربوط به زنان و اوقات فراغت جهش پيدا كرد اما مشتركين در اولين فرصت اقدام به لغو اشتراك خود كردند.  وضعيت امروزه به همان صورت باقي مانده است. اين طور به نظر مي رسد كه آلماني هاي شرق وقت چنداني براي تامل  در قضاوت آلماني هاي غرب پيرامون خود و سبك زندگي شان  ندارند.  آيا مطبوعات به پايان خود نزديك مي شوند؟ به سخني، در اين شكي نيست كه مطبوعات مشكلات ساختاري متعددي دارند و از سوي رسانه هاي الكترونيكي تحت فشار شديدي قرار گرفته اند. علاوه بر اين، قيمت هاي تمام شده براي چاپ  روزنامه در مقايسه با خدمات مستقيم بسيار گرانتر است.  اما در حالي كه ما در جريان اطلاعات دريافتي از اينترنت  غرق شده ايم، تقاضا براي ژورناليسم خوب كه بر روي مسائل  مهم تمركز كرده و پرسش هايي انتقادي براي كمك به ساختن  يك جامعه آگاه مطرح نمايد درحال رشد است. ابزارهاي لازم  براي مواجهه يا اشباع اطلاعات يك نام دارد: اعتبار. و اين درجايي است كه دروغ هاي مطبوعاتي شدت مي گيرد. در روزهايي كه تلويزيون در مالكيت انحصاري دولت بود،  مطبوعات به عنوان حلقه مياني اعتبار بيشتري داشتند.  امروزه روزنامه ها داراي اعتبار هستند، به ويژه  روزنامه هاي ملي و بالاتر از همه، مطبوعات داراي كيفيت  عالي. اينترنت اين گونه نيست، بلكه اين روزنامه ها هستند كه نگاهبانان راه آينده هستند. اين اتفاقي نيست كه از زمان تجاري شدن اينترنت در سال 1993 روزنامه هايي نظير " فرانكفورتر آلگمانيه زايتونگ "و" زويچه "بيش از 200 هزار خواننده جديد جذب كرده اند و اين مسيري است كه  ادامه دارد. 
