   گروه شهري: شهردار تهران اعلام كرد به منظور كاهش  آلاينده هاي هواي تهران، براساس مذاكرات انجام شده با وزارت نفت كليه اتوبوس هاي شركت واحد تهران، گازسوز مي شوند.  در مراسم آغاز به كار 300 دستگاه اتوبوس شركت واحد در شبكه حمل و نقل درون شهري تهران كه معاون خدمات شهري  شهرداري، اعضاي شوراي شهر، تني چند از نمايندگان مجلس و مديران سازمان ها و شركت هاي تابعه شهرداري حضور داشتند،  مرتضي الويري گفت: به دليل وضعيت ناگوار و نامناسبي كه  هواي تهران دارد، مقابله با آلاينده هاي هوا يك مسئله  ضروري و اجتنابناپذير است و در همين رابطه شركت واحد بايد پيشقدم شود. البته مذاكرات لازم با وزارت نفت به  منظور گازسوزكردن اتوبوس هاي شركت واحد به عمل آمده است  و اميدواريم اين مهم در زمان كوتاهي انجام شود.  وي با اظهار خشنودي از ورود 300 دستگاه اتوبوس جديد به  شبكه حمل و نقل عمومي گفت: خرسندم از اين كه همكاران ما در شركت واحد توانستند 300 دستگاه اتوبوس ساخت كارخانجات  داخلي را وارد شبكه حمل و نقل درون شهري تهران كنند و از اين كه كودكان و شهروندان زير آفتاب گرم در ايستگاههاي  اتوبوس نمي ايستند و يا زمان انتظار آنان كاهش مي يابد،  رضايت شهروندان، پاداش بزرگي براي مديران به شمار مي آيد.  شهردار تهران گفت: بايد حمل و نقل عمومي را به گونه اي  ساماندهي كرد كه انگيزه هاي شهروندان براي استفاده از خودروهاي شخصي به حداقل برسد. قطعا" وقتي شهروندان  مشاهده كنند، اتوبوس، تاكسي و ديگر ناوگان حمل و نقل  عمومي به اندازه كافي وجود دارد و دسترسي به آن راحت است،  تمايل و گرايش به استفاده از خودروهاي شخصي كمتر خواهد شد و همين موضوع سبب مي شود افزون بر كاهش مصرف سوخت  بنزين، ميزان آلاينده هاي هوا و بار ترافيكي معابر عمومي  به شدت كاهش يابد.  وي با اظهار اين مطلب كه طرحهاي جديدي در دست تهيه است  تا بتوان از وسايل نقليه اي مانند دوچرخه در آينده  استفاده شود، گفت: در زمينه راه اندازي بخشي از خط متروي  تهران، كارهاي بسيار جدي در دست اقدام است و پيش بيني  مي شود خط مترو حدفاصل ميدان آزادي تا ميدان امام خميني  تا پايان سال جاري مورد بهره برداري قرار گيرد.  مهندس الويري در ادامه سخنان خود گفت: كليه توقفگاه هاي  6 گانه شركت واحد كه در حال حاضر در بافت شهري قرار دارند، به حاشيه و خارج از شهر منتقل خواهند شد.  انتقال توقفگاهها به دليل ايجادمزاحمت براي شهروندان و نيز در راستاي حذف بخشي از آلاينده هاي هوا و صوتي صورت  مي گيرد.  وي در پايان اظهارات خود گفت: طي يك ماه آينده گزارشي از عملكرد و برنامه هاي خود را به شوراي شهر تهران ارائه  خواهيم كرد.  براساس اين خبر، مهندس محمدعلي ترفع، مديرعامل شركت واحد اتوبوسراني تهران و حومه نيز با اشاره به عملكرد اين  شركت در يك دهه اخير گفت: با اجراي چندين طرح و بهره مندي از نيروي انساني متخصص و كارآمد، سطح كيفي و كمي خدمات شركت واحد به ميزان قابل توجهي ارتقاء يافته  است به نحوي كه همه روزه بيش از 7 ميليون شهروند توسط ناوگان شركت واحد در سطح شهر جابه جا مي شوند.  وي با اظهار اين مطلب كه طي يك ماه آينده سيستم  سوخت رساني اتوبوس هاي شركت واحد به صورت اتوماتيك خواهد شد، افزود: براساس برنامه تهران - 80 در هر منطقه تهران  يك منطقه اتوبوسراني تشكيل خواهد شد.  وي گفت: از ابتداي سال جاري حدود يك هزار دستگاه اتوبوس  وارد شبكه حمل و نقل عمومي شده است و افزون بر 300 اتوبوس فعلي، تا پايان شهريور ماه سال جاري و همزمان با آغاز سال تحصيلي جديد، اميدواريم 300 دستگاه اتوبوس ديگر وارد شبكه حمل و نقل درون شهري شود.  مهندس ترفع، ورود اتوبوس هاي جديد به شبكه حمل و نقل  درون شهري را در راستاي اجراي سياست هاي راهبردي شهرداري  تهران مبني بر كاهش ميزان آلاينده هاي هواي تهران و سامان دهي بخش حمل و نقل تلقي كرد و افزود: با به  استاندارد رساندن شمار اتوبوس ها به نسبت شهروندان و از سويي تكميل ناوگان حمل و نقل عمومي اميدواريم بتوانيم  سهمي در جهت كاهش انگيزه سفر درون شهري با استفاده از خودروهاي شخصي داشته باشيم.  وي استفاده از شبكه حمل و نقل عمومي را اقتصادي و مقرون  به صرفه خواند. 
