 رييس بنياد امور بيماريهاي خاص كشور گفت: تعطيلي  پالايشگاه خون تهران ازدو سال پيش تاكنون، مشكلات  بيماران خاص به ويژه تالاسمي را در كشور افزايش داده است.  فاطمه هاشمي درجلسه كميته بيماريهاي خاص هرمزگان در بندرعباس افزود: با تعطيلي اين پالايشگاه، تامين  فاكتورهاي هشت و نه براي بيماران هموفيلي همواره با مشكل  مواجه بوده است.  وي اظهارداشت: يكي از اين بيماران در هرمزگان چند روز پيش بر اثر نرسيدن فاكتور هشت به دليل لخته شدن خون، جان  خود را از دست داد.  هاشمي ازمسئولان وزارت بهداشت خواست براي تامين  فاكتورخوني يادشده اقدام لازم را صورت دهند تا جان  بيماران به خطر نيفتد.  رييس بنياد اموربيماريهاي خاص كشورخاطر نشان كرد: از اول  سالجاري تاكنون 22 دستگاه دياليز بين استانهاي كشور توزيع  و 22 دستگاه ديگر ظرف ماه آينده در نقاط مورد نياز توزيع  خواهد شد.  وي افزود: همچنين به ارزش 780 ميليون ريال تجهيزات پزشكي  از قبيل بانك خون، تخت، پايه سرم و وسايل كمك آموزشي در اختيار مراكز هموفيلي شهرهاي كشور قرار گرفت.  هاشمي گفت: براي تقويت بنيه مالي كميته بيماريهاي خاص  در ارديبهشت ماه سالجاري يك ميليارد ريال اعتبار پرداخت  شد. 
