 گروه شهري: ماموران سازمان آتش نشاني و خدمات ايمني در دو عمليات جداگانه موفق شدند يك تانكر حاوي 50 هزار ليتر بنزين و يك مخزن حاوي 17 تن گاز مايع را كه در سطح شهر تهران واژگون شده بود، تخليه و از وقوع آتش سوزي وسيع و فاجعه عظيم جلوگيري كنند.  يك مقام سازمان آتش نشاني و خدمات ايمني شنبه شب در گفت  و گو باخبرنگار خبرگزاري جمهوري اسلامي، با اشاره به  لزوم دقت و رعايت مقررات ايمني در حمل مواد سوختي، به  خصوص بنزين و گاز مايع به دو حادثه واژگون شدن كاميون  مواد سوختي در دو روز گذشته در سطح شهر تهران اشاره كرد.  وي گفت: در ساعت 30/14 روز جمعه به سازمان آتش نشاني  اطلاع داده شد كه يك دستگاه خودرو تريلي حامل 50 هزار ليتر بنزين در بزرگراه شهيد عراقي واژگون شده است كه  بلافاصله ماموران چهار ايستگاه به همراه دو گروه نجات و دو گروه حريق به محل حادثه شتافتند و به محاصره منطقه  حادثه پرداختند.  وي افزود: ماموران موفق شدند با يك روش ايمني سازي و به  كارگيري پمپ هاي ضدجرقه نيمي از محتويات باقيمانده تانكر واژگون شده را به تانكرديگري انتقال دهند و همچنين با جاري كردن پودر و كف از بروز آتش سوزي وسيع در منطقه  جلوگيري كنند.  اين مقام سازمان آتش نشاني و خدمات ايمني به حادثه  مشابه ديگر وواژگون شدن كاميون حاوي مخزن گاز مايع در يكي از خيابان هاي پرتردد تهران اشاره كرد و گفت: حدود ساعت 35/4 دقيقه بامداد شنبه، اين سازمان از واژگون شدن  كاميون حاوي 17 تن گاز مايع در مسير تردد خود در خيابان  سازمان آبمسير شرق به غرب اطلاع حاصل كرد كه بلافاصله  ماموران سه ايستگاه در محل حضور يافتند و اهالي منطقه را به طور موقت تخليه كرده و به ايمن سازي منطقه پرداختند.  وي با اشاره به اينكه خوشبختانه هيچ كدام از اين دو حادثه تلفات جاني به همراه نداشته است، گفت: رانندگان هر دو خودرو به دليل واژگون شدن خودروشان مجروح شده و در بيمارستان بستري هستند.  سازمان آتش نشاني و خدمات ايمني از تمامي رانندگان  خودروهاي حامل موادسوختي به خصوص خودروهاي سنگين خواست  با دقت و رعايت كامل قوانين راهنمايي و رانندگي در سطح  شهر تردد كنند. 
