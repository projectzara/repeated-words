 گروه شهري: معاون محيط زيست انساني سازمان حفاظت محيط زيست كشوراعلام كرد: آئين نامه اجرائي جلوگيري از آلودگي  صوتي كه به تصويب هيات وزيران رسيده جهت اجرا ابلاغ شده  است. وي گفت: بر طبق اين آئين نامه متخلفين درصورت عدم  رعايت استانداردهاي صوتي به 300 هزار تا يك ميليون ريال  جريمه نقدي محكوم خواهند شد. وي افزود: دراين آئين نامه  تردد هرگونه وسيله نقليه موتوري مولد آلودگي صوتي ممنوع  شده و در صورت تخلف براي باراول جريمه نقدي و در مرحله  بعدي خودروي متخلف متوقف مي شود اين مقام گفت: پيش نويس  استانداردهاي صوتي در ارتباط با اين آئين نامه تدوين  شده كه پس از تصويب شوراي عالي محيط زيست به اجرا در مي آيد.  معاون سازمان محيط زيست گفت: براي مقابله با آلودگي  هواي تهران ازسال آينده و در يك برنامه كوتاه مدت تمام  ميني بوسها و اتوبوسهاي تهران بايستي گازسوز شوند. وي  افزود98 درصد تاكسي هاي تهران گازسوز شده اند و بقيه  تاكسي ها كه شامل وانت بارها، تاكسي هاي فرودگاه و آژانسهاي شهري مي باشند نيز بايدگازسوز شوند. 
