 گروه شهرستانها: استاندار كردستان در آيين گشايش مجلس  مشاوران جوان استاندار، به برخورداري يكسان و برابر همه  افراد از حق شهروندي، آزادي و اظهار عقيده تاكيد كرد.  به گزارش خبرنگار همشهري در سقز، دكتر عبدالله  رمضان زاده در جمع 250 نفر از اعضاء مشاوران جوان  درمجتمع فرهنگي، هنري سقز، قانون اساسي را ميثاق ملي  دانست و تصريح كرد: "همه كساني كه قانون اساسي را قبول  دارند علي رغم سلايق و عقايد مختلف بايد از حق شهروندي  برابر، آزادي هاي مشروع و اظهار عقيده برخوردار باشند. " وي اين ديدگاه را كه "گروه بندي هاي سياسي نافي وحدت  جامعه است "رد كرد و با اشاره به اينكه وجود گروههاي  مختلف در كشور نشان دهنده سليقه ها، عقيده ها و انديشه هاي گونه گون جامعه است، هرگونه طبقه بندي در بين  اقشار شهروندان را خلاف اصول اسلام، كرامت انسان وقانون  اساسي دانست و يادآور شد: "در دنياي مدرن هيچ راهي براي  جلوگيري از تكثر وجود ندارد و اگر كسي در راس قدرت بر انحصار راي خود و ممنوعيت راي ديگران پافشاري كند درجهت  سلب آزادي شهروندان وحاكميت استبداد حركت كرده است. " استاندار كردستان با نكوهش اين انديشه كه اگر به مردم  آزادي دهيم كشور از دست خواهد رفت، اجراي اصول قانون  اساسي را تضمين كننده وحدت كشور و فراهم آمدن بستر بروز توانائيها و قابليت هاي شهروندان وهمچنين تسريع روند توسعه سياسي دانست. 
