 گروه شهرستانها: معاون وزير نيرو گفت: با راه اندازي چند نيروگاه جديد تا پايان امسال 500 مگاوات برق به ظرفيت  توليد برق كشور افزوده مي شود.  به گزارش خبرنگار همشهري در سمنان مهندس ملاكي افزود: تا پايان سال جاري يك ميليون مشترك جديد به تعداد مشتركان  كنوني اضافه مي شود كه با اين حساب مجموع تعداد مشتركان  به 15 ميليون افزايش مي يابد.  مديرعامل سازمان توانير گفت: در همين مدت 2 هزار روستاي  بالاي 20 خانوار ازنعمت برق برخوردار مي شوند و در كشور روستاي بالاي 20 خانوار بدون برق وجود نخواهد داشت. معاون  وزير نيرو افزود: در 9 ماه از سال 240 مگاوات برق به  كشورهاي تركمنستان، آذربايجان، تركيه و ارمنستان صادر مي شده و براي صادرات برق به كشور پاكستان نيز مذاكراتي  انجام شده است.  ملاكي گفت: با توجه به پيشرفت شبكه اطلاع رساني قرار است  تا بدون مراجعه به منازل براي قرائت كنتور با استفاده از كارتهاي پيش فروش كاربرآورد ميزان مصرف انجام پذيرد و مشترك مي تواند با خريد كارت از برق استفاده كند. 
