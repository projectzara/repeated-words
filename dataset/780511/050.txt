 گروه شهرستانها: با هدف فراهم كردن زمينه مناسب براي  بروز استعدادها و ابتكارات دانش آموزان و نيز آشنايي  آنها با معارف و مفاهيم متعالي اسلام، چهاردهمين دوره  مسابقه هاي فرهنگي هنري دانش آموزان برگزيده منطقه 4 كشور در همدان برگزار مي شود.  به گزارش خبرنگار همشهري معاون پژوهشي اداره كل آموزش و پرورش استان همدان در جمع خبرنگاران اعلام كرد: در اين  مسابقه ها 1400 دانش آموز دوره هاي متوسطه و راهنمايي در رشته هاي حفظ و قرائت قرآن، نهج البلاغه، مفاهيم، احكام،  اذان، سرود، هنرهاي دستي و تجسمي و مطالعه و تحقيق با هم  به رقابت خواهند پرداخت.  حجت الاسلام والمسلمين حسني حلم با بيان اين كه اين  مسابقه ها در چهار منطقه مازندران، اصفهان، آذربايجان  شرقي و همدان برگزار مي شود اظهار داشت: استان همدان به  عنوان منطقه 4 كشوري ميزبان دانش آموزاني از استانهاي  خوزستان، چهارمحال و بختياري، لرستان، ايلام، قم، مركزي  و همدان است.  وي يادآور شد براي همه شركت كنندگان در اين مسابقه ها يادماني تهيه شده و به نفرات اول تا سوم در هر رشته لوح  تقدير و جوائز نفيسي اهدا مي شود. 
