 گروه شهرستانها: استان كرمانشاه در پنج بخش كشاورزي،  معادن، صنعت نفت، گردشگري و خودروسازي داراي استعدادهاي  زيادي است كه محققان و دانشجويان بايد با فعاليتهاي علمي  و تحقيقي خود، راه هاي دسترسي و تامين منابع مورد نياز براي بهره برداري از اين بخش ها را مشخص كنند.  به گزارش خبرنگار همشهري، مهندس مقيمي استاندار كرمانشاه  در جلسه كميته هماهنگي اشتغال استان با تشريح فعاليتهاي  انجام شده در هر بخش گفت: در جهت تبديل اراضي ديم به آبي  و ايجاد صنايع تبديلي در استان، يك هزار هكتار زمين ديم  طي دو سال آينده به آبي تبديل مي شود و علاوه بر آن،  احداث كارخانه قند سوم، توسعه كارخانه هاي قند اسلام آباد و بيستون، تكميل و راه اندازي كارخانه  كاغذسازي، بهره برداري از كارخانه روغن كشي و احداث چند سد برنامه ريزي شده و در بخش دام، طيور و شيلات هم  برنامه هايي در دست اجرا است.  استاندار كرمانشاه با اشاره به استعدادهاي استان در زمينه صنعت نفت گفت: براي راه اندازي شهر شيمي در كرمانشاه فعاليتهايي در حال انجام است و در زمينه صنعت  پتروشيمي نيز دو طرح در دست پي گيري است.  مقيمي با تاكيد بر استعدادهاي استان در زمينه گردشگري  افزود: در صنعت گردشگري براي استان زمينه بسيار مناسبي  وجود دارد و استان با داشتن آثار باستاني و طبيعي بسيار جالب و منحصربه فرد خود مي تواند قطب گردشگري شود و صنعت  گردشگري به تنهايي مي تواند بسياري از مشكلات استان را حل كند.  استاندار كرمانشاه يادآور شد: در صنعت خودروسازي بخصوص  در زمينه ساخت قطعات خودرو فعاليت خوبي درحال انجام است  و اقدامات قابل توجهي هم در جهت تحقق اين برنامه صورت  گرفته و در بخش معدن هم در مورد استخراج سنگهاي تزئيني  وصنعتي و گچ و آهك فعاليتهايي انجام شده است.  وي افزود: براي حل مسئله اشتغال در استان اولين قدم  شناخت امكانات منطقه است و پس از آن تغيير در تفكر و نتوانستنها به توانستن و نشدني ها را به شدن تبديل كردن  است. 
