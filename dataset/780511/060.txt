 * كمك رساني به سيلزدگان و پاكسازي مناطق سيلزده به  سرعت ادامه دارد * براي ساخت واحدهاي مسكوني آسيبديده در حريم رودخانه  نكارود مناطق مناسبي در ساير قسمتهاي شهر در نظر گرفته  مي شود گروه شهرستانها: وقوع حوادث مختلف بويژه حوادث طبيعي -  كه البته در برخي موارد در واقعيت طبيعي بودن آن ترديد است- هميشه دو پيامد تلخ و شيرين را به همراه آورده است.  از سويي تلخي از دست دادن جمعي از عزيزان و هموطنانمان  و به سوگ نشستن شماري ديگر و از ديگرسو شيريني همياري و همدلي و محبت و عشق به همنوع كه شايد، تنها مجالي براي  بروز مي خواهد و امكاني براي ظهور، تا باز هم در باور هميشه خويش بيابيم كه چو عضوي به درد آورد روزگار، دگر عضوها را نماند قرار.  آنچه در اين روزها در مناطق سيلزده شاهد آن هستيم كمك و ياري هموطن به هموطن و همسايه به همسايه است و اين كه  هرآنچه كه هست ديگر مال من و متعلق به من نيست بلكه مال  تو و از آن توست.  خبرنگار همشهري در ساري در گزارش خود يادآور شده كه  همياري و نوعدوستي مردم مازندران بويژه آنهايي كه از هجوم سيل در امان بوده اند و جا دادن آسيبديدگان در خانه هاي خود نياز به چادرهاي امدادي را به حداقل رسانده  است.  بنا به اين گزارش و به نقل از روابط عمومي هلال احمر مازندران تاكنون براي بيش از 4 هزار آسيبديده از سيل  اخير در استان مازندران شناسنامه امدادي صادر شده و نزديك به 20 هزار نفر از افراد، تحت پوشش كامل جمعيت  هلال احمر قرار گرفته اند.  تاكنون كمكهاي امدادي شامل مواد غذايي و وسايل زندگي بين  سيلزدگان توزيع شده است و آسيبديدگان از سيل در شهر نكا و روستاهاي اطراف كه بيشترين آسيب را متحمل شده اند در هشت مركز اسكان داده شده اند و تمامي افراد 9 روستاي بخش  يانه سر هزار جريب در شهرستان بهشهر نيز تحت پوشش كامل  خدمات امدادي جمعيت هلال احمر قرار گرفته اند.  اين گزارش مي افزايد به دستور مقام معظم رهبري به هر يك  از قربانيان سيل اخير در مازندران مبلغ 2 ميليون ريال  اختصاص داده شده و از سوي جمعيت هلال احمر نيز تاكنون 11 هزار و 400 تخته پتو، 36 هزار و 500 كيلو برنج، 17 هزار و 500 كيلو قند و 9 هزار و 500 كيلو روغن نباتي، 450 هزار قوطي كنسرو، 200 تن نان و 10 هزار بسته كلوچه بين  حادثه ديدگان در منطقه توزيع شده است.  كميته امداد امام خميني استان مازندران نيز اعلام كرده  كه تاكنون مبلغ 86 ميليون ريال از كمكهاي نقدي و معادل  75 ميليون ريال از كمكهاي جنسي مردم را كه به اين نهاد تحويل شده بين سيلزدگان توزيع كرده است.  همچنين به گفته مسئول ستاد حوادث غيرمترقبه استان  مازندران تعداد كشته شدگان اين حادثه تاكنون به 37 نفر رسيده و 14 نفر نيز همچنان ناپديد مي باشند كه تلاش  امدادگران براي يافتن آنها ادامه دارد.  رحمت الله احمدي افزود: با توجه به تلاشهاي به عمل آمده  از سوي امدادگران و نيروهاي خدماتي كه از استانهاي مختلف  كشور به منطقه اعزام شده اند كار پاكسازي شهر با سرعت در حال انجام است و در حال حاضر خيابانهاي اصلي شهر نكا وضع  مناسبتري يافته اند و كار جمع آوري مواد فاسد شده كه در اماكن تجاري تحت تاثير سيلاب قرار گرفته اند در حال  انجام است.  وي افزود: با مساعدت و همكاري سيستم بانكي و ستاد حوادث  غيرمترقبه كساني كه منازل آنها در نتيجه سيل اخير تخريب شده چنانچه خانه هاي آنها در حريم رودخانه بنا نشده نسبت  به احداث بناي مسكوني اقدام و براي آن دسته از شهرونداني  كه منزل آنها در حريم رودخانه نكارود قرار داشته  به منظور آزادسازي كامل حريم اين رودخانه كارشناسان در حال شناسايي مكانهاي مناسب و خريد زمين در سطح شهر مي باشند تا اين دسته از هموطنان نيز كار ساخت واحدهاي  مسكوني خود را در اسرع وقت آغاز كنند.  از سوي ديگر مديركل گاز منطقه ساري اعلام كرد: كار بازسازي خطوط انتقال گاز شهر نكا و خطهاي فرعي رو به  اتمام است و به موجب بررسي هاي انجام شده تاسيسات كنتور و لوله كشي 453 خانوار شهر نكا طعمه سيل شده كه اين  اداره كل به منظور مساعدت به آنان به هر خانوار تا سقف  يك ميليون ريال وام بلاعوض پرداخت مي كند. 
