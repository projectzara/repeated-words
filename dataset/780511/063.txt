   رهبر معظم انقلاب در اين ديدار، ضمن دلجويي از دانشجويان مجروح آنان را به تلاش براي تقويت ايمان و معرفت فرا خواندند تهران- خبرگزاري جمهوري اسلامي: عده اي از دانشجويان  مجروح حادثه كوي دانشگاه تهران دوشنبه شب هفته گذشته در فضايي آكنده از مهر و محبت، باحضرت آيت الله خامنه اي  رهبر معظم انقلاب اسلامي ديدار كردند.  مقام معظم رهبري در اين ديدار صميمي ضمن دلجويي از دانشجويان، آنان را مورد تفقد قرار دادند و دانشجويان  نيز در فضايي همراه بامعنويت و عشق وارادت به مقام ولايت،  مطالبي را بيان كردند. قسمت نخست بيانات مقام  معظم رهبري در اين ديدار به شرح زير است:  بسم الله الرحمن الرحيم  به نظر من در اين حوادث، دو جور برخورد و اظهار نظر هست،  يكي برخوردابتدايي است كه وقتي انسان با يك حادثه، با يك فاجعه، يا با جنايتي كه اين از نوع جنايت است برخورد مي كند، وظايفي بر دوش انسان قرارمي گيرد حال هر كسي يك  وظيفه دارد، ممكن است در يك حادثه ي واحد، يك نفر وظيفه اش شكايت كردن باشد، يكي وظيفه اش رسيدگي كردن، و يكي وظيفه اش كمك كردن باشد. هركس وظيفه اي در حوادث  دارد.  به هرحال برخورد با حادثه به عنوان پيدا كردن وظيفه عملي،  يك نوع برخورد است، كه حالا اميدواريم در اين حادثه،  هركس از كساني كه با اين حادثه به نحوي مربوط است، اين  برخورد را كرده باشد، يا اگر نكرده، بكند.  بالاخره حادثه، قطعا" مجرميني و علل و اسبابي دارد كه  بايد با آن مجرمين برخورد كنند، بايد آن علل و اسباب را شناسايي و با آن مقابله بكنند. اين يك بخش از نوع برخورد با اين حادثه است.  البته حادثه، خيلي تلخ بوده، از جهات مختلف تلخ بوده است.  اولا" مربوط به يك شخص نبوده، مربوط به يك جمع بوده است،  اين خيلي فرق مي كند كه انسان مشكلي را براي يك فرد ايجاد كند، يكي رامثلا كتك بزند، تا اين كه جماعتي را.  ثانيا" حادثه، مربوط به قشر دانشجو بوده است، يك قشر مغتنم در جامعه ماو فرزندان برگزيده ي اين خانواده. در واقع اين جور است ديگر، دانشجو جزوبچه هاي برگزيده ي اين  خانواده بزرگي است كه اسمش ملت ايران است. طبعا" وقتي  نسبت به اينها حادثه يي انجام مي گيرد، انسان بيشتر جريحه دار وناراحت مي شود. ثالثا در محيط دانشگاه بوده،  چون خوابگاه هم جزو محيط دانشگاه و كوي دانشگاه، مال  دانشجوهاست. رابعا" شب و وقت استراحت ومحيط امن وامان  زندگي بوده است.  بالاخره از اين قبيل علل و موجباتي هست كه هركدام  جداگانه و به تنهايي موجب مي شود كه اين حادثه را براي  انسان واقعا به حالت بد و تلخ وزشت در بياورد. حقيقتا"  هم تلخ بود.  طبعا" وظايفي هم بر دوش همه است، حالا عده اي هم دارند كارهايي مي كنند. بازهمين امروز هم به يكي از آقايان  مسئولين بلندپايه كه اين جابودند، مجددا" تاكيد كردم كه  دنبال كنند، بلكه ان شاءالله بتوانيم وظايفي را كه در اين قضيه بر دوش ماست، انجام بدهيم.  خوب، اين يك ديد به حادثه است. از اين عبور مي كنيم، چون  از روزي كه اين حادثه اتفاق افتاده، همه اش درباره اين  صحبت مي شود. من هم كه صحبت كردم، درباره همين صحبت كردم.  ديگران هم درباره همين صحبت كردند.  مي دانيد ديگر، ديدگاههاي مختلفي در اين حادثه هست، يكي  مي گويد كاركه بود، يكي مي گويد توطئه بود. كساني كه  نظرات گوناگوني دارند، همه بااين نوع ديد به حادثه نگاه  كردند.  يك نوع ديد ديگر هم در مورد حوادث هست، و آن اين است كه  هر انساني در مورد هر حادثه اي كه پيش مي آيد چه براي  شخص خودش، چه براي جماعتي كه او در آنهاست هم مي تواند از اين حادثه به نوعي استفاده كند كه اين حادثه ظاهرا"  تلخ، برايش ميمون و مبارك بشود، هم مي تواند جوري بهره برداري كند كه اگر هم آن حادثه، در واقع شيرين  است، برايش مشئوم ونامبارك بشود. نوع برخورد ذهني و روحي  هر انساني با يك حادثه، تفاوت مي كند.  از باب مثال، فرضا زلزله اي پيش مي آيد، زلزله، حادثه  خيلي تلخي است. شايد شماها در جاهايي بوده ايد و زلزله  را ديده باشيد. من درجاهايي كه زلزله آمده، خيلي بوده ام،  از آن حوادث بسيار تلخ و گريه آوراست. اما با همين  حادثه زلزله، دو جور مي شود برخورد كرد، يك جور كه همين  حادثه، به يك عامل مثبت و پيش  برنده و مبارك براي همان زلزله زده هاتبديل بشود، و ديگر اين كه اين حادثه، به يك حادثه كاملا" مضرتبديل  بشود. خود آن اشخاص، دو جور مي توانند برخورد كنند البته  اگر آن اشخاص، مثلا مردم بي سواد، بي معلومات و دور ازمعارف باشند، بايد ديگران به آنها كمك كنند كه چگونه  از اين برخورد نوع دوم استفاده بكنند، اماچنانچه آن  افراد، اشخاص فرزانه و هوشمند و باسواد و آگاهي باشند كمااين كه قشردانشجو از اين قبيل است خودشان مي توانند آن استفاده ي بعدي را كه استفاده ي روحي و معنوي است، به  نحوي بكنند كه برايشان مايه بركت باشد، نه اين كه  براي آنها مايه شئامت باشد.  در حادثه زلزله كه من مثال زدم، اگر قضيه را همين طور دنبال كنيم، فرضا اين حادثه زلزله، براي آن پسري كه پدرش،  يا مادرش، يا كسانش را در اين حادثه ازدست داده و خانه اش خراب شده، اين حالت را ايجاد مي كند كه بگويد:  هرچه من داشتم، از من گرفته شده، پس به آنچه كه هست،  نمي شود به عنوان يك امر ابدي نگاه كرد، به نيروي خودم و نشاطي كه خداي متعال در من گذاشته، اتكاء كنم، تابتوانم  جبران اين خسارتها را بكنم، و همچنان كه موجودي در يك  لحظه، نيست مي شود، مي تواند نبودهايي هم در لحظه يي، يا در روندي به وجود بيايد. پس براي خودم به وجود بياورم.  اگر يك نفر كه زلزله زده است، اين استنتاج را بكند، يا همين را به آن مردم زلزله زده تعميم بدهيم تا آنها اين  استنتاج را بكنند و اين روحيه را داشته باشندكه خوب، شهر ما از بين رفت، حالا چگونه جبران كنيم اين بسيار خوب است.  من هم زلزله فردوس، هم زلزله طبس كه اين دو با فاصله ي  ده سال اتفاق افتاد هم زلزله ي رودبار و قزوين و زلزله هاي ديگري از اين قبيل را ديده ام، مردم  مختلفي بودند.  بعضي ها واقعا" همين روحيه را داشتند، يعني به مجردي كه  براي اينها حادثه پيش آمد، احساس كردند كه بايد كار كنند و آنچه راكه از دست دادند، دوباره براي خودشان به وجود بياورند و جبران بكنند. همين احساس، منبع و منشا پيشرفت  جديدي براي آنها شد كه قبلا" نداشتند. قبلا" هركدام در شهر راحتي نشسته بودند و مشغول كاري براي خودشان بودند،  بعدا" به يك مردم بانشاط و فعالي تبديل شدند كه از صفر شروع كردند و خودشان چيزهايي را براي خودشان به وجود آوردند.  زلزله اي كه به آن تلخي بود، با اين نوع برخورد، بعد از ده سال كه نگاه مي كني، مي بينيم كه اين حادثه براي اين  مردم، منشا بركت و رشد شد و در نهايت اين حادثه، مبارك  بود. اولش تلخ بود، اما در نهايت اگر اين حادثه پيش  نمي آمد، اينها با همان حالت بيكارگي و تنبلي زندگي را عادي مي گذراندند و حالا هم يك مردم عادي بودند، اما الان يك مردمي شدند كه با دست و بازوي خودشان، با اراده  و تصميم خودشان راهي را پيمودند و كار دشواري را انجام  دادند.  حالا اگر همين مردم زلزله زده از اين فرصت، جور ديگري  استفاده كنند، يعني بگويند كه خوب شد، تا حالا هر روز به  در دكان مي رفتيم، ولي حالا مردم با كاميون مي آيند و برايمان بار مي آورند، پس صبحها بخوابيم، سر وقت كه شد،  در چادر ما يك چيزي مي آورند مي دهند و مي خوريم، اگر كم  دادند، مي رويم دعوا مي كنيم و دوباره از ايشان مي خواهيم !  فرض كنيم يك چنين حالتي باشد كه متاسفانه من يك جاهايي  همين راهم مشاهده كردم، بعضي از اشخاصي را ديدم كه اين  جور زندگي مي كردند با اين نوع برخورد، اين زلزله براي  من حقيقتا" يك حادثه شوم خواهد شد.  حالا شما زلزله را از صورت مسئله برداريد و فرض بفرماييد به جاي آن، ثروت بگذاريد جواني را فرض كنيد كه  درخانواده ي مرفهي دارد زندگي مي كندو هيچ مشكلي برايش  نيست، براي خوابيدنش تخت دارد، براي مطالعه اش ميز دارد،  براي رفت و آمدش اتومبيل دارد، براي وقت گرمايش كولر و براي وقت سرمايش چه و چه دارد و وقت ناهار، برايش غذا را مي آورند اگراين شرايط در اين جوان، اين تاثير را بگذارد كه او را تنبل، بيكاره وبي همت كند و بدون اين كه  بتواند توانايي هاي خودش را شناسايي بكند، باربياورد،  اين زندگي راحت، براي او يك بلاست، چون اگر اين وضعيت را در آينده ي زندگيش اصلاح نكند، دچار بدبختي خواهد شد و زندگي بدي خواهدداشت. پس تصميم گيري بعدي و نوع استنتاج  از يك حادثه، مي تواند براي انسان، تعيين كننده باشد.  ادامه بيانات رهبر معظم انقلاب را در شماره آينده  بخوانيد 
