 گروه سياسي: سخنگوي وزارت امور خارجه روز يكشنبه بااظهار تاسف ازادعاي وزارت امورخارجه تركيه اظهار داشت: دولت  تركيه به منظور سرپوش گذاشتن برنقض حريم هوايي و بمباران  خاك جمهوري اسلامي ايران تلاش مي نمايد با طرح ادعاهاي  واهي از پذيرش پيامدهاي اقدام خود شانه خالي كند وي در گفتگو با ايرنا افزود: جمهوري اسلامي ايران هيچ گونه  چشمداشتي به خاك همسايگان نداردو احترام به مرزهاي  شناخته شده بين المللي و تماميت ارضي ساير كشورها جزواصول سياست خارجي ما محسوب مي شود. دكتر آصفي با اشاره  به اين كه هيات ترك در سفر به پيرانشهر از نزديك  ميله هاي مرزي درآن منطقه را مشاهده نموده گفت: دولت  تركيه بهتر است به جاي طرح ادعاهاي بي پايه و اساس به  تعهدات حقوقي و سياسي خود براي جبران حملات انجام گرفته  به خاك جمهوري اسلامي ايران عمل نمايد. قابل ذكر است كه  وزارت امور خارجه تركيه در بيانيه اي كه در تاريخ 7/5/78 منتشر شد ادعا كرد يكي از محلهاي بمباران شده توسط هواپيماهاي تركيه، درخارج از خاك ايران قراردارد. 
