   * برخورد قاطع، علني و منطبق با قانون با عناصر آشوب طلب كه با سوءاستفاده از احساسات مردم و دانشجويان به  حركت هاي افراطي دست زده و امنيت ملي را تهديد و به ركن  ركين انقلاب توهين نموده اند زمينه ناامني ها را مي خشكاند * در نامه نمايندگان از نقش نيروهاي امنيتي اطلاعاتي،  نظامي انتظامي و بسيج در حفظ نظام و اركان آن و امنيت  ملي ستايش شده است  گروه سياسي: بيش از 120 تن از نمايندگان مجلس شوراي  اسلامي با امضاي نامه اي خطاب به ملت ايران تهاجم به كوي  دانشگاه را محكوم كردند.  به گزارش خبرنگار همشهري در اين نامه با اشاره به شرايط جديد حاصل شده با تدابير مقامات عاليه نظام، هوشمندي  گروههاي سياسي و جريان هاي دانشجويي متعهد و مهار بحران،  آمده است: كشف همه ابعاد و ريشه ها و شناسايي عوامل  آشكار و پنهان هجوم به كوي دانشگاه و اعلام نتايج آن و محاكمه و مجازات خطاكاران، علاوه بر التيام زخمهاي وارده  بر پيكر دانشگاه و دانشجو، باعث رفع ابهامات مي گردد و به عنوان ختم خشونت هايي از اين گونه تلقي خواهد شد.  در اين نامه آمده است: برخورد قاطع، علني و منطبق با قانون با عناصر آشوب طلب كه با سوءاستفاده از احساسات  مردم و دانشجويان به حركت هاي افراطي دست زده و امنيت  ملي را تهديد و به ركن ركين انقلاب توهين نموده اند زمينه ناامني ها را مي خشكاند. در بخش ديگر اين نامه بر لزوم فعاليت روشن و با هويت مشخص و در چهارچوب قوانين  كشور توسط گروههاي سياسي تاكيد شده و آمده است: رعايت  انصاف و عدالت در برخورد با گروههاي مختلف سياسي و عدم  اختصاص و انحصار سرمايه هاي مادي و معنوي ملي به گروههاي  خاص، لازمه استمرار همدلي و وفاق ملي است و از بوجود آمدن عقده ها در درون نظام پيشگيري مي كند.  نمايندگان مجلس در اين نامه از همه قواي كشور، نهادها و ارگانها و شخصيت هاي عالي مقام نظام خواسته اند با تجديدنظر اساسي در روند گذشته تحكيم كننده وفاق ملي  باشند.  در اين نامه با اشاره به نقش نيروهاي امنيتي، اطلاعاتي،  نظامي، انتظامي و بسيج در حفظ نظام و اركان آن و امنيت  ملي آمده است: از عوامل تضعيف كننده و شكننده اقتدار اين  نهادها، ورود آنها به جريانهاي سياسي است كه در سال هاي  اخير بعضا" شاهد آن بوده ايم اميدواريم همه مسئولان امر با درس گرفتن از حوادث اخير و با رعايت كامل سفارشات  قاطع، صريح و موءكد حضرت امام(ره)در وصيت نامه سياسي  الهي ايشان در خصوص عدم ورود اين نهادها به گروههاي  سياسي و جريانها، شاهد ايجاد فضايي نو و بازسازي امنيتي  كشور باشيم. نمايندگان مجلس در خاتمه همگان را به  خويشتن داري و حفظ وحدت و رعايت مصالح نظام و ملت  فراخوانده اند. 
