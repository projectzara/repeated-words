   گروه سياسي: "تيم گلديمن "سفير جديد كنفدراسيون سوئيس  صبح ديروز با آقاي سيد محمدخاتمي رئيس جمهوري ديدار و استوارنامه خود را تقديم وي كرد.  دراين ديدار رئيس جمهوري با اشاره به موقعيت خاص كشور سوئيس درجهان، رابطه دو جانبه ايران و سوئيس را بويژه پس  از اتخاذ سياست تنش زدايي ازسوي جمهوري اسلامي ايران، با اهميت دانست.  آقاي خاتمي با برشمردن ويژگي هاي كشور سوئيس در پذيرفتن  فرهنگ هاي مختلف، اين امر را زمينه ساز برقراري سهل تر گفت وگو ميان هنرمندان، متفكران و دانشگاهيان دوكشور دانست واضافه كرد: روابط دوكشور درهمه زمينه ها قابل گسترش است بخصوص درعرصه اقتصاد كه افق هاي ناپيموده  بسياري وجود دارد.  رئيس جمهوري افزود: ماهمچون دوسال گذشته مصممانه سياست  تنش زدايي خودرا دنبال مي كنيم و اكنون آثار مثبتي را از اتخاذ اين سياست در سطح منطقه و جهان شاهد هستيم.  مابراساس احترام متقابل و مصالح ملي خود و احترام  به مصالح ساير كشورها خواستار گسترش روابط هستيم.  آقاي خاتمي گفت: قرآن بناي بر عداوت ندارد ولي بشدت هم  تاكيد مي كند كه نه ظلم كنيد و نه ظلم بپذيريد چرا كه  منشاء دشمني ها ظلم است، ما از دشمني با ديگران استقبال  نمي كنيم.  " تيم گلديمن "سفير جديد سوئيس نير در اين ديدار چشم  انداز سياست خارجي رئيس جمهوري اسلامي ايران را درسطح  منطقه و جهاني نويدبخش ارزيابي كرد وگفت: سوئيس با علاقه مندي ابتكار شخصي رئيس جمهور اسلامي ايران را درباره گفت وگوي بين تمدنها پي مي گيرد.  " ويتولدوازسيكوفسكي "سفير جديد لهستان در تهران نيز ديروز باحجت الاسلام و المسلمين "سيدمحمد خاتمي "رئيس  جمهوري ديدار و استوارنامه خودرا تقديم وي كرد.  رئيس جمهوري در اين ديدار علاقه مندي جمهوري اسلامي  ايران را براي توسعه روابط با جمهوري لهستان اعلام كرد و گفت: اهداف و نيازهاي مشترك، دوكشوررا به هم نزديك كرده  است و مهمترين اشتراك ما تصميم و تلاش جدي دو دولت وملت  ايران و لهستان، براي ساختن يك جامعه اي آزاد مستقل و پيشرو است.  آقاي خاتمي با اشاره به وضعيت جديد كشورهاي اروپاي شرقي  پس از فروپاشي كمونيسم اظهار اميدواري كرد كه اين  كشورهاضمن بهره برداري از امكانات جهان در قدرتهاي بزرگ  هضم نشوند.  رئيس جمهوري اسلامي ايران در عين حال خاطرنشان كرد كه  دنيا وضعيت تك قطبي را نمي پذيرد.  آقاي خاتمي، تجربه بشري براي دستيابي به آزادي را قابل  تقدير دانست و افزود: اميدواريم با اين پيام كه آزادي  بايد به همراه عدالت باشد نه اينكه عدالت دربرابر آزادي  قرار گيرد وارد قرن 21 شويم.  " ويتولدوازسيكوفسكي "سفير جديد لهستان در تهران نيز در اين ديدار بااشاره به روابط دوستانه ميان دوكشور، نقش  جمهوري اسلامي ايران را در سطح منطقه و جهاني مهم و پراهميت خواند و گفت: لهستان با جهان اسلام آشناست  وپيروان دين اسلام همواره در اين كشورازاحترام و آزادي  مذهب برخوردارهستند. 
