 گروه سياسي: معاون اول رئيس جمهوري ديروز در ديدار قائم  مقام وزير امور خارجه هند با ابراز خرسندي از توسعه  روابط ميان ايران و هند زمينه هاي اشتراك در روابط دو كشور را فراوان دانست و گفت: جمهوري اسلامي ايران مايل  است روابط خود را با هند بيش از پيش توسعه دهد.  به گزارش ايرنا، حسن حبيبي اظهار داشت: سوابق تاريخي و فرهنگي در دو ملت سبب شده است كه بتوانيم روابطمان را در تمام زمينه ها توسعه دهيم.  در اين ديدار همچنين موضوع عدم مداخله نيروي بيگانه در افغانستان براي رسيدن به يك صلح پايدار در اين كشور مورد تاكيد قرار گرفت.  " راگونات "قائم مقام وزير امور خارجه هند نيز در اين  ديدار بامثبت ارزيابي كردن مذاكرات خود با مقام هاي  جمهوري اسلامي ايران روابط دوكشور را خوب توصيف كرد و گفت: هند از ديرباز براي روابط حسنه و دوستانه خود با جمهوري اسلامي ايران ارزش زيادي قائل بوده است. 
