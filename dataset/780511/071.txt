 واليبال در دايره بسته تكرار خود    جوانان روسيه در آغاز راه كسب تجربه با مجهز بودن به  روشهاي پيشرفته واليبال توانستند به سه پيروزي دست پيدا كنند.  تيم بزرگسالان واليبال ما كه فاقد علم روز واليبال بود نتوانست در مقابل جوانان روسيه از تجربه و آموخته هاي  خود سود لازم را ببرد. واليبال ما در اين آزمايش به بضاعت  خود در شرايط امروزي بيشتر پي برد.  گروه ورزشي: ورزش جهان در حال رشد و جهش است يا ورزش ما گرفتار ركود و خمودگي عميق گشته؟ زماني واليبال ما در سكوي سوم آسيا مي ايستاد و بازيكنان اين رشته پر طرفدار و زيبا بهترين هاي آسيا مي شدند و همچون كشتي گيران و بازيكنان فوتبال محبوب و مشهور بودند.  زماني كه براي يك رشته مقام و موفقيت به بار آيد، علاقه  و استعداد نيز در اطراف محور آن به وجود مي آيد، اما انگار واليبال ما در حالت خلسه باقي مانده است و در دايره اي بسته دائم در حال تكرار خود است اين خود تكراري  به كجا ختم خواهد شد؟ آيا واليبال ما محكوم به اين سكون  است؟ آيا ايستايي و ساكن بودن واليبال به تباهي آن منتهي  نخواهد شد؟ واقعا" واليبال ما در كدام جايگاه آسيايي و جهاني قرار گرفته است؟ بايد در اين حد باقي بمانيم و قانع به آنچه كه داريم و هستيم باشيم؟ اشكال اساسي  واليبال ما در كجاست؟ در ساختار نخستين روزهاي آشنايي يا در عدم توانايي اشخاصي كه با اين رشته بوده اند و هستند؟ آيا توان علمي و اجتماعي واليبال ما در همين حد است؟ چه  كسي و كدامين مرجع و ارگان بايد رشته هايي نظير واليبال  را از اين نمودار نزولي نجات دهد و مسير پيشرفت را ميسر سازد كمي واقع بين باشيم و به آينده كشورمان، به ورزش و واليبال ايران بينديشيم كه اين رشته مي تواند خيل عظيم  جوانان را به سوي خود جذب كند، اما روي چه اشتباهاتي  نوجوانان و جوانان ما از اين رشته گريزان شده اند؟ همانگونه كه اشاره كرديم، كسب مقام و موفقيت مي تواند جوانان را جذب اين رشته كند. تا كدام زمان مي توان با تزريق مالي يك رشته را زنده نگاه داشت؟ آيا در ورزش همه  چيز با نيروي مالي پيشرفت خواهد كرد؟ واليبال نيازمند روح تازه اي است تا بتواند از هواي علمي و پيشرفته اين  رشته استنشاق كند.  جوانان نصفه و نيمه واليبال روسيه بر واليبال ما چيره  شدند تا شايد از خواب طولاني بيدار شويم، اگر....  * تيم واليبال جوانان روسيه در پي يك شكست و دو پيروزي  در تهران در چهارمين ديدار خود كه روز گذشته مقابل تيم  بزرگسالان ايران برگزار كرد به پيروزي سه بر يك رسيد و با كارنامه اي موفق راهي كشور خود شد.  جوانان روسيه كه بتدريج بهتر از بازي هاي قبل نشان  مي دادند در بازي ديروز نمايشي زيبا از واليبال قدرتي را ارائه كردند و با شكست تيم ملي بزرگسالان ايران راضي و شادمان شدند و واليبال در حسرت دومين پيروزي باقي ماند.  جوانان روسيه به ما درس واليبال دادند.  روسيه 3- ايران يك  گيم ها:(2521)،(1925)،(2225)،(2325) داور اول: حميد حق بين  داور دوم: فرهاد شاهميري  تيم بزرگسالان ايران در غياب حسين مدني پاسور و كاپيتان  با تجربه خود وظيفه بازي سازي را به علي نقدي و محمد غياثي سپرد تا اين دو نيز در ميداني مهم ارزشهاي خود را نشان دهند تا زماني كه توپ ها سالم به اين دو بازيكن  مي رسيد كار بازيسازي بخوبي پيش مي رفت اما در گيم هاي  سوم و چهارم تيم ايران در ساعدرساني دچار مشكل شد و اين  دو نيز همانند ديگر بازيكنان دچار سر در گمي شده و قادر به ارائه توانايي هاي خود نشدند. نجاتي، نقدي، رضايي،  قاسميان، منظمي، اكبري، بنيادي، تابعه اي و موءمني مقدم  بازيكناني بودند كه در اين روز از سوي مربيان آزمايش  شدند.  در روزي كه حريف قبراق چالاك بود تيم ايران در كار تيمي  فاقد هماهنگي بود و در حمله و دفاع روي تور نيز با مشكل  روبرو بود.  تيم ايران تمام قدرتش صرف پيروزي در گيم اول شد و در سه  گيم ديگر اين تيم جوانان روسيه بود كه با واليبال قدرتي  برتري جسمي و روحي خود را به رخ ايران كشيد" ستونف "مربي  جوانان روسيه برخلاف سن و سالش يك مربي با تجربه و آگاه  به واليبال روز جهان نشان داد، و با كوچ خوب در نبرد جواني و تجربه تيم جوانش را به پيروزي رساند اين مربي  يك بازي خوان تمام عيار بود كه تركيب و تاكتيك تيمش  براساس بازي تيم مقابل شكل مي گرفت. دقيقا" همان چيزي كه  ما فاقدش بوديم.  دعوت از تيم هايي نظير جوانان روسيه و لتوني اين امكان  را به تيم هاي بزرگسالان و جوانان ايران داد تا در آستانه حضور در دو رويداد مهم جهاني و آسيايي آبديده تر شوند. 
