 گروه ورزشي: مرحله رفت دومين دوره مسابقه هاي پينگ پنگ  قهرماني باشگاه هاي بانوان ايران كه با شركت 12 تيم  درقالب 2 گروه در شهرهاي تهران و اصفهان جريان داشت،  ادامه يافت.  درگروه اول اين مرحله از رقابتها، 6 تيم مقاومت مركز،  اداره كل تربيت بدني دانشگاه آزاد اسلامي، استقلال دزفول،  عمليات غيرصنعتي ماهشهر، مقاومت همدان و صنعت نفت  گچساران حضور داشتند كه در ورزشگاه بعثت تهران به رقابت  پرداختند. در رقابتهاي دور رفت اين گروه تاكنون 6 ديدار انجام شده كه طي آن تيم هاي مقاومت مركز و دانشگاه آزاد اسلامي هركدام با دو برد در صدر جدول گروه يك قرار گرفتند. ادامه مسابقات دور رفت اين گروه روز29 مردادماه  به ميزباني اداره كل تربيت بدني دانشگاه آزاد اسلامي  برگزار مي شود. در گروه دوم، تيم هاي دانشگاه آزاد اسلامي  رشت، مقاومت خوزستان، ذوبآهن اصفهان، پيستون سازي تبريز،  شركت ملي حفاري اهواز و صنعت نفت آبادان در اصفهان به  مصاف هم رفتند. در اين گروه پس از انجام 15 ديدار دور رفت به پايان رسيد كه طي آن تيم دانشگاه آزاد اسلامي  درصدر جدول قرار گرفت و تيم هاي مقاومت خوزستان و ذوبآهن اصفهان به ترتيب در رده هاي دوم و سوم ايستادند. 
