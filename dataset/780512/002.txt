 گروه ادب و هنر: همزمان با برگزاري همايش نهضت مشروطيت  در تهران و تبريز نمايشگاهي از اسناد و عكسهاي منحصربه  فرد اين نهضت در خانه مشروطيت تبريز برگزار مي شود. به  گزارش خبرگزاري جمهوري اسلامي، مشاور فرهنگي استاندار آذربايجان شرقي در اين باره گفت: اين نمايشگاه با همكاري  مديريت ميراث فرهنگي آذربايجان شرقي به مدت يك هفته داير خواهد بود.  به گفته وي در اين نمايشگاه اسنادي ارائه خواهند شد كه  تاكنون حضور نمايشگاهي و عامه نداشته اند. محمود زنجير برگزاري همايش نهضت مشروطيت را با همت موءسسه مطالعات  تاريخ معاصر ايران ميسر دانست و گفت: اين همايش در روزهاي 13 و 14 مرداد در تهران و روز 15 مرداد نيز در شهر تبريز برگزار خواهد شد. در جريان برگزاري اين همايش  بولتن تحقيقي مديريت اسناد ملي استان آذربايجان شرقي از روند شكل گيري و دستاوردهاي نهضت مشروطيت در ايران توزيع  خواهد شد. 
