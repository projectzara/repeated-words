 (بخش پاياني) " گلهاي رنگارنگ "به سرپرستي داوود پيرنيا كه از سال 1335 در راديو ايران آغاز گرديد و بعد" گلهاي صحرائي "و" يك  شاخه گل "و" برگ سبز" برآن افزوده شده شاخه ديگري از كوشش براي رواج موسيقي اصيل ايراني بود. همكاران اصلي  اين برنامه كه عاشقان موسيقي اصيل ايراني بودند از اين  قرارند:  روح الله خالقي- محمد ميرنقيبي - جواد معروفي - همايون  خرم- حبيبالله صالحي - اسدالله ملك - انوشيروان روحاني -  كامران داروغه - حسن ناهيد- حسين فرهادپور- عبدالعلي  وزيري- حسين ياحقي - علي تجويدي - حبيبالله بديعي - پرويز ياحقي- عباس شاپوري - جواد لشكري - بزرگ لشكري - فرهنگ شريف -  جليل شهناز- لطف الله مجد- فريدون حافظي - منصور صارمي -  فضل الله توكل- اصغر خالدي - احمد عبادي - اميرناصر افتتاح- حسين قوامي - غلامحسين بنان - اكبر گلپايگاني -  محمود خوانساري - عبدالوهاب شهيدي.  * شادروان روح الله خالقي با نوشتن كتاب" سرگذشت موسيقي  ايران" بزرگترين و معتبرترين ماخذ را براي شناختن بزرگان  موسيقي و ذات و نفس موسيقي ايراني به عمل آورد.  * دكتر لطف الله مفخم پايان با انتشار گردآورده هاي موسي  خان معروفي از رديف هاي آقاميرزا عبدالله و آقا حسينقلي  و درويش خان در كتابي به نام "دستگاه هاي موسيقي سنتي  ايران" خدمتي ارزشمند انجام داد.  * استاد علي تجويدي با ساختن آهنگهايي بسيار موءثر و زيبا سهمي بزرگ در پنجاه سال از موسيقي معاصر دارد.  * استاد جواد لشكري در كتابي به نام "صد آهنگ "، قسمتي از آهنگ هاي خود را با نام خواننده و سراينده ترانه و نت آهنگ ها در مجموعه نفيسي منتشر ساخته است.  * كتاب گرانقدر" گنج سوخته "فراهم آورده "استاد فرهنگ  رجائي" كه موسيقي دوره قاجار را همراه با پنج نوار در بردارد نمونه اي از كوشش هاي ارزشمندي است كه براي حفظ و نگهداري ميراث ملي و ترويج موسيقي اصيل ايراني به عمل  آمده است.  *" ترانه هاي ملي ايران "كوشش ديگري است به همت پژوهنده  گرامي" پناهي سمناني "كه در خور تحسين فراوان است.  *" چهل و دوترانه قديمي "نام مجموعه اي است كه به همت  نصرت الله حدادي در بندرعباس چاپ شده با نت و آهنگ و شعر چهل و دو ترانه قديمي كه بسيار مغتنم است.  *" رديف آوازي موسيقي ايراني "كوشش ارزنده اي است از انتشارات سروش كه در كتابي همراه با شش نوار از خوانده هاي شادروان استاد محمود كريمي كه چند سال پيش  منتشر گرديد.  * مجيد كياني با مجموعه اي محتوي شش نوار رديف هاي آقا ميرزا عبدالله را كه با سنتور نواخته، با توضيحي چند، در مجموعه اي انتشار داده است.  بين سالهاي 1350 تا 1357 دوره درخشان ديگري در كار موسيقي ايراني و ترانه سرائي، در راديو ايران پيش آمد كه  اشاره به آن لازم است در اين دوره، كه واحدي به نام  " واحد توليد موسيقي "به سرپرستي هوشنگ ابتهاج(ه-. ا. سايه) تشكيل شده بود خدمت بسيار مهمي در گسترش و شناساندن  موسيقي ايراني انجام گرفت. "گلهاي تازه "و گلچين هفته  نمونه هايي از آن است.  استاد فرامرز پايور علاوه بر اينكه بسياري از ترانه هاي  قديمي را بازسازي كرد خود بسياري از ترانه ها و رنگ هاي  تازه براي علاقه مندان به موسيقي اصيل ايراني به ارمغان  آورد از جمله شب نيشابور كه بسيار شنيدني است.  استاد فرهاد فخرالديني با رهبري اركستر بزرگ راديو و تلويزيون ملي ايران علاوه بر اينكه روي بسياري از شعرهاي  شاعران نوپرداز آهنگ هايي ژرف و زيبا ساخت، براي  نخستين بار در دستگاه چهارگاه خواننده را كه تا آن موقع  با يك ساز مي خواند، با اركستر بزرگ همراهي كرد و اثري  بديع با شعر سعدي(اگر دستم رسد روزي كه انصاف از تو بستانم)با صداي استاد شجريان به وجود آورد.  استاد پرويز مشكاتيان با آهنگ هايي بسيار ظريف برروي  غزلهايي از شاعران كهن و قطعاتي چند از نوپردازان  ترانه هايي دلپذير آفريد. نمونه هاي درخشان اين آهنگ ها بر آستان جانان - دستان - مركبخواني نوا و صبح است ساقيا،  قاصدك و شعرهاي خراساني "بهار" شاهكارهايي به وجود آورد.  استاد محمدرضا لطفي ترانه هاي تازه اي ساخت و آهنگهاي  قديمي" عاشقي محنت بسيار كشيد"(شعر ايرج)و" موسم گل "و " امان ازين دل "و ترانه اي براي عارف قزويني و تنظيم  دستگاه هاي كم شناخته راست پنجگاه و نوا و كرد بيات و بسياري آهنگ ها و ترانه هاي ديگر.  استاد فريدون شهبازيان باآهنگ سازي و تنظيم و ضبط قطعات  موسيقي بيشترين دقت و بهترين ضبط در واحد توليد موسيقي  خدمات ارزنده اي كرد. نظير" پركن پياله را" و تنظيم پيش  درآمد اصفهان از مرتضي خان داوود با اركستر و بسياري  كارهاي ديگر نمونه اي از آثار ارزنده اوست.  * كوششهاي گرانقدر محمدرضا درويشي و مهدي ستايشگر،  سيدعليرضا ميرعلي نقي در اين سالها در خور آفرين است.  با پوزش بسيار از كساني كه حافظه من در به يادآوري نام  گرامي آنان مرا ياري نداده است.  فريدون مشيري 
