 گروه اجتماعي: "سهيل كريمي "و" رضا منجزي پور" خبرنگاران  نشريه جبهه به ترتيب پس از 84 و 60 ساعت بازداشت، بدون  هيچ توضيحي آزاد و در يكي از خيابانهاي تهران رها شدند.  نشريه جبهه با ارسال نمابري ضمن اعلام خبر فوق اضافه  كرده است: بنا به شواهد موجود، دستگيري اين افراد به  درخواست شوراي عالي امنيت ملي و از سوي وزارت اطلاعات  صورت گرفته و آنها نيز در اين مدت در بازداشتگاه "توحيد"  بوده اند موضوع بازجويي خبرنگاران جبهه نيز صرفا" درباره  مشاهدات آنها در قضايا و درگيريهاي اخير بوده است. در پايان، اين نشريه از نشرياتي كه فارغ از مسايل جناحي خبر دستگيري خبرنگاران جبهه را درج كرده اند تشكر كرده است. 
