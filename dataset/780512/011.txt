 گروه اجتماعي: در جلسه روز دوشنبه هيات نظارت بر مطبوعات  تقاضاي تغيير وضعيت انتشار 9 نشريه مطرح و با آن موافقت  شد. مهرنوش جعفري مديركل مطبوعات داخلي وزارت ارشاد ضمن  اعلام اين خبر افزود: در اين جلسه با تقاضاي تغيير ترتيب انتشار نشريه "مشاركت "از" هفته نامه "به "روزنامه " موافقت شد. وي همچنين گفت: با تقاضاي تغيير نام روزنامه  " جهان اسلام "به "حيات نو"، فصلنامه "علوم كشاورزي و منابع طبيعي "به "علوم و فنون كشاورزي منابع طبيعي "، هفته نامه" زاگرس بختياري "به "زاگرس ايران "و نشريه  " مركز اطلاعات تجاري آسياي ميانه "به "تجارت آزاد"  موافقت شد. همچنين جعفري اعلام كرد: با تقاضاي نشريه "عصر آزادي" مبني بر تغيير ترتيب انتشار از" هفته نامه "به  " دو شماره در هفته "و تقاضاي نشريه "عندليب" مبني بر تغيير ترتيب انتشار از" هفته نامه "به "دو هفته نامه "، افزايش استان تهران به گستره توزيع نشريه و افزايش سياسي  به زمينه نشريه نيز موافقت شد. 
