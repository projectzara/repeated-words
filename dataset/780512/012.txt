 محاكمه عباس عبدي عضو تحريريه روزنامه سلام ديروز در شعبه يك دادسراي انقلاب اسلامي قم آغاز شد.  به گزارش خبرگزاري جمهوري اسلامي از قم محاكمه عبدي  به دليل شكايتهايي از سوي نيروهاي موسوم به حزبالله و برخي طلاب صورت گرفته است.  وي براي سومين بار است كه به اين محكمه قضايي فراخوانده  شده و پيش از اين نيز در آخرين روزهاي سال گذشته به اين  دادسرا احضار شده بود اما به دليل مهلت خواستن شاكيان و متهم دادگاه به تعويق افتاد.  مسئولان دادسراي انقلاب اسلامي قم اعلام نتيجه راي  دادگاه عبدي را به امروز موكول كردند.  گفته مي شود عباس عبدي در پي سخنراني سال گذشته خود در مسجد محمديه قم خطاب به افرادي كه در اين مكان با شعار مرگ بر آمريكا مانع ادامه سخنراني او شده بودند، گفته  بود اگر دوم خرداد رخ نداده بود همين شماها كه شعار مرگ  بر آمريكا مي دهيد آمريكايي ها را در ايران اسكورت  مي كرديد.  اين اظهار نظر عبدي موجب شد كه عده اي عليه او اقدام به  شكايت در دادسراي انقلاب اسلامي قم كنند. 
