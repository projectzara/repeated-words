 گروه علمي فرهنگي: سازمان سنجش آموزش كشور طي اطلاعيه اي،  تاريخ، محل و نحوه توزيع "كارنامه اوليه "داوطلبان  شركت كننده در آزمون سراسري را اعلام كرد.  براساس اين اطلاعيه كارنامه اوليه داوطلبان همه گروههاي  آزمايشي هفدهم و هجدهم مرداد جاري در حوزه هاي سراسر كشور و براساس سال تولد آنها(بجز شهرستانهاي تهران و شميرانات)توزيع مي شود. داوطلبان براي دريافت كارنامه  خود مي بايست به همان حوزه اي كه كارت ورودي آزمون  سراسري خود را دريافت كرده اند، مراجعه كنند. براساس اين  اطلاعيه، نحوه توزيع كارنامه براي داوطلبان سراسر كشور (بجز شهرستانهاي تهران)به شرح زير است:  1- دختران و پسران متولد سال 1360 و بعد از آن از ساعت  7 تا 12 و متولدين سال 1359 از ساعت 14 تا 20 يكشنبه هفدهم  مرداد.  2- دختران و پسران متولد سالهاي 1357 و 1358 از ساعت 7 تا 12 و متولدين سال 1356 و سال هاي قبل از آن از ساعت  14 تا 20 دوشنبه هجدهم مرداد.  فرم انتخاب رشته هاي تحصيلي آن دسته از داوطلباني كه  براساس جدول شماره يازده مندرج در كارنامه مجاز به  انتخاب رشته هاي تحصيلي آزمون سراسري براي هر يك از گروههاي آزمايشي هستند نيز منحصرا" در صبح و بعد از ظهر نوزدهم مرداد در حوزه هاي سراسر كشور و براساس سال تولد آنان(بجز شهرستان تهران و شميرانات)توزيع مي شود.  كارنامه و فرم انتخاب رشته داوطلبان نظام قديم و جديد در قبال شناسنامه عكسدار و يا هر نوع كارت شناسايي عكسدار و معتبر به متقاضي تحويل داده مي شود.  داوطلبان مي بايست فرم انتخاب رشته خود را پس از تكميل  كردن، حداكثر تا بيست و يكم مرداد به همان باجه اي كه آن  را دريافت داشته اند، تحويل دهند.  كليه داوطلبان واجد شرايط انتخاب رشته آزمون سراسري  مي توانند از 7 صبح هجدهم مرداد تا ساعت 12 جمعه بيست و دوم مرداد به يكي از ادارات پستي شهرستان محل اقامت خود مراجعه كرده و دفترچه راهنماي انتخاب رشته هاي تحصيلي  براي دانشگاهها و موءسسات آموزش عالي(دفترچه راهنماي  شماره 2)و يكي از دوجلد دفترچه شماره 3(دفترچه هاي  شناسايي رشته هاي آموزش عالي)را تهيه كنند.  اين اطلاعيه در خاتمه تصريح كرده است كه چون فهرست اسامي  داوطلبان واجد شرايط انتخاب رشته هاي تحصيلي آزمون  سراسري سال 78 اعلام نخواهد شد، هر داوطلب پس از دريافت  كارنامه از وضعيت خود مبني بر اين كه مجاز به انتخاب رشته خواهد بود يا نه، مطلع مي شود ازاين رو به  داوطلبان توصيه شده كه براي اطلاع از نتيجه آزمون حتما"  در تاريخ هاي مقرر براي دريافت كارنامه اقدام كنند. 
