 * تعبير ميراث فرهنگي به "كاسه و كوزه "فقط نشان يك  انحطاط فكري است  گروه علمي فرهنگي: دكتر محمد جواد فريدزاده مشاور فرهنگي  رئيس جمهوري و رئيس مركز بين المللي گفت وگوي تمدنها،  ديروز در حاشيه گفت وگوي مطبوعاتي مسئولين همايش  " بچه هاي زمين، سلام "مركز مذكور مطالب مهمي اعلام كرد.  وي گفت: آقاي كوفي عنان دبير كل سازمان ملل به كرات از مساله" گفتگوي تمدنها" كه طرح رياست محترم جمهوري اسلامي  ايران است و به اتفاق آراء در مجمع عمومي مورد تصويب قرار گرفت، به انحاي مختلف پشتيباني كرده و تعابيري نظير اينكه" خود را در خدمت نظريه و طرح آقاي رئيس جمهور ايران قرار مي دهم "را بيان كرده است. او بارها بيان  كرده، جهان ما به متفكران سياسي و به سياستمداران متفكري  نظير سيدمحمدخاتمي نيازمند است و او اين مسائل را در محافل سياسي، علمي و فرهنگي دنيا گفته است. اگر نه اين  بود كه من از طرف رئيس جمهور براي رياست اين "مركز" حكم  داشتم شايد راحت تر مي توانستم در مورد شخص ايشان و افكارشان و اثري كه بر روابط و مناسبات بين المللي داشته  است، صحبت بكنم.  وي در ادامه افزود: در داخل كشور طبعا" مساله گفتگوي  تمدنها، كم و بيش مورد توجه واقع شده است اما ما بيش از اينها نيازمند طرح مساله و بحث و گفتگو در باب اين تعبير هستيم. اين سخن بدين معنا نيست كه الزاما" همه بايد موءيد اين طرح باشند بلكه اشخاص مي توانند با اين نظريه مخالفت  كنند، اما براي اين مخالفت بايد بتوانند دلايل فكري،  سياسي، علمي و منطقي ارائه دهند مخالفت بي دليل و از سر غرض راه به جايي نمي برد. نه سازنده است، نه مفيد و هيچ  كمكي نمي كند.  نكته ديگر اين است كه ما نبايد جهل خودمان را نسبت به  موضوعات ملاك صدور احكام قرار دهيم "همه چيز را همه كس  دانند"، چه بسا مسائلي مطرح مي شود كه لازم باشد، دست كم  خردمندانه درباره آنها سكوت كنيم، نه اينكه با عجله حرف  بزنيم. بعضي وقتها در داخل كشور در مقابل مسئله گفتگوي  تمدنها موضع گيري هايي مي شود كه به معناي دقيق كلمه  ناشي از بي فرهنگي است و توصيه من به كساني كه اين  موضع گيري ها را مي كنند اين است كه خوب نيست انسان مبلغ  علم خودش را مخصوصا" اگر بي اندازه اندك و كم بضاعت باشد،  در معرض نگاه و داوري ديگران قرار دهد.  به گفته مشاور فرهنگي رئيس جمهور، گفتگوي تمدنها نه احيا كردن كاسه و كوزه است و نه معبري براي ورود ارزشهايي كه  ما نمي پسنديم - تعبير ارزشها را من فقط به جهت رواج به  كار مي برم شايد در موقع ديگري بتوانم بگويم كه اين كلمه  تا چه اندازه براي آن چيزي كه مورد ادعا واقع مي شود نارساست- من در اينجا قصد ندارم كه خيلي درباره اصل  مساله گفتگوي تمدنها صحبت كنم. اين هم چند كلمه اي بود از باب مقدمه. وي در خاتمه گفت: من اميدوارم كه اين فكر ياور داشته باشد و طرح آقاي رئيس جمهور فقط مورد مدح و ثناي لفظي واقع نشود، بلكه ما بتوانيم كوشش كنيم كه  مباني فكري و اعتقادي آن را عميقا" بفهميم، لطافت انساني  پنهان در پشت صورت زيباي اين انديشه كه نشان دهنده سيرت  زيباي آن نيز هست بايد به ما درس بدهد.  من اميدوارم اين انديشه كه براي ما مي تواند سربلندي و افتخار بياورد و براي بشر مي تواند نويد دهنده آينده  بهتري باشد قبل از هر كس، و بيش از هر كس و پيش از هر كس  در وطن خود او غريب نماند و خوب فهميده شود و مركز ما در اين راه كوشش مي كند. 
