 گروه علمي فرهنگي: يك اخترشناس آماتور ايراني از كشف  بزرگترين گروه از لكه هاي خورشيدي خبر داده است. اين  گروه لكه ها كه كشف آنها حاصل تلاش آقاي محمدحسن  سليمانيها اخترشناس آماتور ايراني است، مقارن ظهر دوشنبه  11 مردادماه 1378 هنگام مقايسه كيفيت تصويري چند عينك  ويژه خورشيدگرفتگي مشاهده شدند.  اين اخترشناس هنگامي كه با عينك مجهز به فيلتر جوشكاري  شماره 14 مشغول رصد با چشم غيرمسلح بود، از حضور لكه اي  تيره و كشيده در نيمه بالايي قرص خورشيد شگفت زده شد و با برپاساختن تلسكوپي 5/2 اينچي و استفاده از روش  تصويراندازي نور خورشيد، ماهيت واقعي اين لكه ها را ثابت  كرد.  به گفته اين اخترشناس ايراني، اين لكه ها با وجود بزرگي  و وضوح فوق العاده، در عينك هاي غيراستاندارد مايلار كه  اين روزها به فراواني در بازار عرضه مي شوند، ديده  نمي شوند. زيرا اين عينك ها چنان مقادير زيادي از نور زيانبار خورشيد را عبور مي دهند و تصوير حاصله چنان  درخشان است كه چشم ها را آزار مي دهد. در حالي كه به  گفته اين اخترشناس، عينك هاي مجهز به فيلتر شماره 14 جوشكاري علاوه بر جذب پرتوهاي زيانبار فرابنفش(ماوراء بنفش)و بازتاب كامل پرتوهاي گرمايي نور مرئي خورشيد را نيز به اندازه 370000 برابر كاهش مي دهند كه نگريستن با آنها كم خطرتر است.  به گفته اين اخترشناس ايراني، اهميت اين كشف در آن است  كه براي نخستين بار در 50 سال اخير، گروهي از لكه هاي  خورشيدي بدون استفاده از تلسكوپ و تنها با چشم غيرمسلح  رصد شده اند. وي ابعاد اين لكه ها را(كه در ميدان ديد تلسكوپ به 3 لكه مجزا تفكيك مي شوند)به تقريب در حدود 92000 كيلومتر تخمين مي زند كه تقريبا 7 برابر قطر سياره  زمين است. به گفته وي، مشاهده لكه هايي به اين ابعاد، در 50 سال اخير سابقه نداشته است و احتمالا در يك سال آينده  كه اوج چرخه 11 ساله لكه هاي خورشيدي فرا مي رسد،  لكه هاي باز هم بزرگتري ظاهر خواهند شد. وي اين احتمال  را مطرح ساخت كه اين لكه ها تا زمان كسوف 20 مرداد 78 همچنان در ديد ناظران زميني باقي بمانند و به همين سبب،  لازم است تا به هنگام كسوف جزئي اثرات پوشيدگي لكه ها را بر لايه يونوسفر زمين و قابليت دريافت امواج راديويي و مخابرات تلفني(از جمله تلفن هاي موبايل)بررسي كرد.  اخبار علمي  اثرات سوء قهوه بر جنين  قهوه، روي مغز نارس جنين تاثير سوء مي گذارد. تحقيقات  اخير نشان مي دهند كه جذب قهوه در بدن مادر، به ويژه در اواخر حاملگي، مي تواند باعث حمله صرع در نوزاد شود.  محققان با توجه به دو نكته به اين نتيجه رسيده اند از يك  طرف كافئيني كه در بدن مادر جذب مي شود، به مغز جنين  نفوذ مي كند و از جهتي كاهش موقت اكسيژن رساني به جنين  مشكلي است كه غالبا" در زايمان هنگامي كه انقباض چند دقيقه اي به طول مي انجامد، روي مي دهد. كافي است كه در آزمايشگاه چند سلول عصبي را در كافئين و در غلظتي برابر چند فنجان قهوه قرار دهيم و چند دقيقه اي(3 تا 4 دقيقه) اكسيژن به آن نرساند تا اينكه فعاليت الكتريكي سلولهاي  عصبي به حداكثر برسد، به دنبال آن "تخليه "همزمان صورت  مي گيرد، عملي كه تحريك كننده حمله صرع است. اين در حالي  است كه فراواني كافئين و فقدان اكسيژن، هركدام به تنهايي  چنين واكنشي را موجب نمي گردند.  منبع: لوپوئن - ژوئن 1999 ترجمه: مهتاب عظيمي فرد سرنشين الكترونيك  آنها كه وضعيت هوا را پيش بيني مي كردند، حالا حتي رفتار انسانها را نيز حدس مي زنند. آندروليو از شركت نيسان و آلكس پنت لند از انستيتو تكنولوژي ماساچوست يك سيستم  كامپيوتري ساخته اند كه گويا تا 95 درصد قصد راننده را قبلا" پيش بيني مي كند. سنسورهايي كه به فرمان ماشين،  پدال گاز و قرمز متصل هستند، تمامي عادات شخصي راننده را مي نويسند و ثبت مي كنند. بطور مثال شتاب گرفتن و كمي  چرخاندن فرمان ماشين به طرف چپ، به اين معني است كه  راننده قصد سبقت گرفتن دارد بعد از 20 دقيقه مرحله  تمريني، سرنشين الكترونيكي قصد راننده را حدودا" 10 ثانيه قبل از انجام آن مي داند اين سيستم به عنوان تكميل  كننده سامانه هاي موجود مانند رادارفاصله و رداتوماتيك  بوجود آمده است.  منبع: اشپيگل، ژوئيه 1999 ترجمه: مژگان سالاري  اخبار كوتاه فرهنگي - آموزشي  * همايش بزرگ امام و جوانان: توسط ستاد امور بانوان  اداره كل، آموزش و پرورش شهرستان هاي استان تهران و در آستانه يكصدمين سالگرد ميلاد حضرت امام خميني(ره)، اولين  همايش بزرگ دانش آموزان استان تهران با عنوان امام و جوانان"، دوشنبه هفته آينده با حضور 400 دانش آموز دختر دوره متوسطه برگزار مي شود.  * مقام دوم جهان براي دانشجويان دانشگاه شريف: در ششمين  دوره مسابقه بين المللي رياضي دانشجويي كه بين تيم هاي  منتخب بيش از پنجاه كشور جهان در شهر كستلي دانشگاه  اتووش مجارستان برگزار شد، دانشجويان دانشگاه صنعتي شريف،  توسط ايمان افتخاري مدال طلاي ويژه، هادي سلماسيان و محسن بهرامگيري مدال طلا و فاطمه دروديان مدال برنز كسب كردند و به مقام دوم رسيدند. در اين مسابقه تيم دانشگاه  پراگ از جمهوري چك اول و تيم دانشگاه كيف از اوكراين به  مقام سوم دست يافتند.  * مرمت تابوت منحصر به فرد ارجان: مرمت تابوت منحصر به     فرد معروف به "ارجان "كه متعلق به يكي از پادشاهان دوره  ايلام است، از مدتي پيش در پژوهشكده حفاظت و مرمت آثار تاريخي- فرهنگي آغاز شده است.  اين تابوت در دهه 60 به همراه مجموعه آثاري ارزشمند از آرامگاهي در 10 كيلومتري شمال بهبهان و شمال شهر قديم  " ارجان "در استان خوزستان بدست آمد. تابوت "ارجان "كه به  ترتيب داراي 132، 60 و 59 سانتي متر طول، عرض و عمق  مي باشد، اولين تابوت برنزي بدست آمده از دوره ايلام است  كه از لحاظ جنس و فرم منحصر به فرد است.  * دوره هاي آموزشي براي معلمان مدارس غيرانتفاعي: به  منظور افزايش آگاهي و شناخت بيشتر معلمان به مسائل  تربيتي و برنامه هاي جاري مدارس و افزايش توان تخصصي  آنان، براي مربيان و معلمان مدارس غيرانتفاعي، دوره هاي  آموزشي 35 و 50 ساعته برگزار مي شود. 
