 مديرعامل منطقه ويژه اقتصادي سلفچگان اعلام كرد: با استقرار گمرك ايران در منطقه ويژه اقتصادي سلفچگان كه  اخيرا توسط رييس جمهوري افتتاح شد، سومين منطقه ويژه  اقتصادي ايران، اوايل شهريور ماه فعاليت رسمي خودرا آغاز خواهد كرد.  مهندس سيد علي احمديان ديروز در گفت وگو با خبرگزاري  جمهوري اسلامي مهمترين اهداف منطقه ويژه اقتصادي سلفچگان  را توليد كالاهاي صنعتي و صدورآن به كشورهاي جهان براي  كسب درآمد ارزي و نيز نگهداري كالا در انبارهااعلام كرد.  وي افزود: تاكنون سه منطقه آزاد و مناطق ويژه اقتصادي  سيرجان و ارگ بم فعاليت خود را آغاز كرده اند، ضمن آنكه  11 منطقه ويژه اقتصادي ديگر نيز به تدريج كار خود را آغاز خواهند كرد.  به گفته وي، براي اجراي فعاليت هاي زيربنائي واحداث  انبارها و ساختمان در منطقه ويژه اقتصادي سلفچگان،  تاكنون از سوي بخش خصوصي و منطقه سلفچگان 25 ميليارد ريال  سرمايه گذاري شده كه 14 ميليارد ريال آن از سوي  منطقه ويژه سلفچگان تامين شده است.  وي با تاكيد بر اينكه سرمايه گذاري از طرف بخش خصوصي و دولتي دراين منطقه ادامه دارد افزود: براي ايجاد صنايع  فلزي، الكترونيك، شيميائي، سلولزي و نساجي، 28 فقره تقاضا جهت صدور پروانه توليد كالا به منطقه ويژه اقتصادي  سلفچگان رسيده و 6 پروانه توليد صادرشده است.  وي درباره تمايل كشورهاي جهان براي سرمايه گذاري در اين  منطقه گفت: تاكنون 12 كشور اروپائي و آسيائي تقاضاي  سرمايه گذاري مستقيم و غيرمستقيم(با مشاركت بخش خصوصي  ايران)در اين منطقه ارائه داده اند. 
