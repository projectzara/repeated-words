 معاون توسعه صنعت وزارت صنايع گفت: سياست دولت تحديد صنعت خودروسازي در كشور نيست. بلكه بر گسترش ساخت قطعات  و كاهش انواع خودرو تاكيد دارد.  مهندس مصطفي ميرزا محمدي عصر روز يكشنبه هفته جاري در گفت وگو با خبرگزاري جمهوري اسلامي در بروجرد با اشاره  به روند صنعت خودروسازي در كشور افزود: در صورتي كه  تعداد مدل خودروهاي ساخت داخل گسترش يابد، ولي  ميزان توليد آن پايين باشد، داخلي كردن قطعات آن مقرون  به صرفه نخواهد بود.  وي كه از طرح راكد صنايع خودروسازي بخش اشترينان بروجرد بازديد كرده است، گفت: هم اينك در سطح كشور در بخش صنعت  خودرو تقريبا واحدهاي راكدوجود ندارد و همه  قطعه سازي هاي خودرو با توانمندي فعاليت دارند.  به گفته وي وزارت صنايع در تلاش است تا با ارائه  راهكارهاي مناسب مشكل ركود ساير واحدهاي صنعتي كشور را مرتفع سازد. وي افزود: به منظور راهنمايي سرمايه گذاران  بخش صنعت با نصب سيستم رايانه به شبكه اينترنت، همه  اطلاعات صنعتي مورد نياز در اختيار سرمايه گذاران قرار مي گيرد.  مهندس ميرزا محمدي اظهار داشت: امسال حدود 7 هزار جواز تاسيس در سطح كشور صادر مي شود و پيش بيني شده 30 درصد اين واحدها به مراحل نهايي سرمايه گذاري برسند.  وي افزود: از مجموع حدود 9 هزار واحد در حال ساخت و ساز موجود دركشور، حدود 200 واحد در شرف اتمام است و به  تدريج از تعداد آن ها كاسته مي شود.  مهندس ميرزا محمدي گفت: ماه گذشته 40 واحد راكد صنعتي  در سطح كشورفعال شده است. معاون وزارت صنايع عمده ترين  مشكل واحدهاي غير فعال كشور را مشكل مديريتي، كمبود نقدينگي و پايين بودن تكنولوژي مناسب ذكر كرد و افزود:  وزارت صنايع با كار كارشناسي متناسب با مشكلات موجود واحدها، اقداماتي را دردست اجرا دارد.  وي گفت: رقم تخصيصي تبصره 3 امسال از 150 ميليارد تومان  در سال گذشته به 100 ميليارد تومان كاهش يافته و موجب شده تا يارانه كمتري به بخش صنعت داده شود. مهندس ميرزا محمدي افزود: در صورتي كه بانك هااز طريق منابع  داخلي اين كاهش را جبران نكنند، لطمه بزرگي به توسعه  صنعت كشور وارد مي شود.  مهندس ميرزا محمدي يادآور شد امسال در بخش ارزي براي  نصب واحدهايي كه كار صادراتي مي كنند، امكانات ارزي خوبي  در اختيار داريم. 
