   " ديويد بكهام "هافبك قدرتمند منچستر يونايتد محبوب ترين  بازيكن فعلي انگليس در جهان به شمار مي رود. در ميان  علاقه مندان فوتبال، ايتاليايي ها بيشترين علاقه را به  اين بازيكن دارند.  گروه ورزشي: "ديويد بكهام "پديده جنجالي فوتبال انگليس  كه پا در جاي پاي بزرگاني چون جورج بست مي گذارد، مورد توجه تيمهاي بزرگ جهان قرار گرفته است. مسائل حاشيه اي  كه" بكهام "در زندگي شخصي و ورزشي خود به وجود آورده از وي يك بازيكن جنجالي و بزرگ ساخته است.  " بكهام "كه در فوتبال تهاجمي امروز به عنوان يك سازنده  و تغذيه كننده فوتبال مدرني ارائه مي دهد، جزو معدود بازيكناني است كه از خلاقيت هاي ذاتي خود سود مي برد.  " ديويد بكهام "را ايتاليايي ها بيشتر از همه دوست دارند.  رقم پيشنهادي 7/56 ميليون دلار از جانب تيم فيورنتينا باعث اعجاب همگان شد و تيم منچستر يونايتد نيز بيشتر از همه تعجب كرد، حالا فرگوسن بر سر دو راهي قرار دارد كه  آيا ستاره محبوب سرخپوشان را به فيورنتينا بدهد و يا از خير 7/56 ميليون دلار بگذرد؟ در دنياي حرفه اي امروز كدام تيم راه اول را انتخاب مي كند؟ بايد بكهام را در ايتاليا ديد در فوتبال خشن كالچو.  دلايل ماچالا پس از شكست سنگين عربستان  ميلان ماچالا مربي تيم ملي فوتبال عربستان پس از شكست  هشت بر دو تيمش مقابل برزيل در جام كنفدراسيونها گفت: من  حرفي براي گفتن ندارم اما كم تجربگي بازيكنان سعودي و ناهمواري زمين به دنبال بارش باران در اين شكست،  بي تاثير نبوده است. وي در جمع خبرنگاران افزود: تيم ملي  فوتبال عربستان براي حضوري بهتر در رقابتهاي بين المللي  آينده بايد تدارك بيشتري ببيند.  ماچالا گفت: دست اندركاران فدراسيون فوتبال عربستان اگر بخواهند تيم ملي اين كشور در رقابتهاي بزرگ بين المللي  موفق عمل كند بايد بازيهاي تداركاتي با تيمهاي قدرتمندي  همچون برزيل، فرانسه، انگليس و ايتاليا خارج از خانه  ترتيب دهند. نتيجه ديدار برزيل و عربستان كه در چارچوب رقابتهاي جام كنفدراسيونها در مكزيك برگزار شد سنگين ترين شكست براي تيم ملي فوتبال عربستان از سال  1969 ميلادي تاكنون بشمار مي آيد.  رئيس جمهوري مصر بازيكنان كم كار را تنبيه مي كند!  " مبارك "رئيس جمهوري مصر خواستار مشخص شدن دلايل ناكامي  تيم ملي فوتبال اين كشور در رقابتهاي جام كنفدراسيون ها شد. پس از شكست 5 بر يك تيم مصر برابر عربستان، "مبارك " به نخست وزير مصر دستور داد بازيكنان و مربيان كم كار را شناسايي و تنبيه كند.  يك سال قبل مبارك پس از قهرماني تيم ملي فوتبال مصر در رقابتهاي جام ملت هاي آفريقا در فرودگاه به استقبال  اعضاي اين تيم رفت اما شب گذشته ماموران امنيتي مانع از درگيري مردم با مربيان و بازيكنان تيم مصر شدند.  به دنبال شكست 5 بر يك مصر از عربستان، دو تماشاگر فوتبال كه از طريق تلويزيون نظاره گر بازي بودند، دچار سكته قلبي شدند و در گذشتند.  " نيكولاس آنلكا" رسما" به رئال مادريد پيوست  " نيكولاس آنلكا" رسما" با تيم رئال مادريد اسپانيا قرارداد امضاء كرد. "لورنزو سانز" مدير باشگاه رئال  مادريد با اعلام اين خبر گفت: مسئولان باشگاه آرسنال از طريق فاكس، رضايتنامه آنلكا را ارسال كرده اند و او از هم اكنون بازيكن ما به شمار مي آيد.  به گزارش منابع مطلع، مبلغ قرارداد آنلكا 3/35 ميليون  دلار مي باشد كه رئال مادريد در سه قسط آنرا پرداخت  خواهد كرد آنلكا با امضاي اين قرارداد 7 ساله، سالانه  معادل 93/1 ميليون دلار دستمزد دريافت خواهد كرد.  وي پس از كريستين ويه ري كه با دريافت 49 ميليون دلار به  اينترميلان پيوست، گرانترين بازيكن فوتبال جهان به شمار مي آيد.  سه بازيكن ايتاليايي در ناتينگهام فارست  " ديويد پلات "مربي تيم ناتينگهام فارست انگليس، "مورنو مانيني" مدافع سابق تيم ملي فوتبال ايتاليا را به خدمت  گرفت. پلات كه در گذشته اي نه چندان دور در سامپدوريا با مانيني همبازي بودوي را يكي از قدرترين مدافعان فوتبال  جهان مي داند. مانيني طي 13 سال بيش از 400 بازي براي  سامپدوريا انجام داد.  همچنين از منابع مطلع خبر مي رسد، پلات به دنبال دو بازيكن ايتاليايي ديگر، سالواتوره ماتركانو و جيان  لوكاپتراكي از پروجيا مي باشد. 
