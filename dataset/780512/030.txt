 در پي قوت گرفتن شايعه آزمايش موشكي كره شمالي، آمريكا اقدام به اعزام نيرو و تجهيزات بيشتري به ژاپن و كره  جنوبي كرد به گزارش ايرنا، ژاپن و كره جنوبي دو متحد نظامي آمريكا در خاور دور هستند كه پذيراي بيش از 87 هزار نظامي واشنگتن مي باشند.  روزنامه توكيو شيمبون ديروز فاش كرد، آمريكا دو ناو موشك يابرابه پايگاه دريايي ساسه بو در استان ناكاساكي  در جنوب ژاپن اعزام كرده است.  اين روزنامه نوشت، آمريكا براي مشاهده دقيق موشك آزمايشي  كره شمالي، تجهيزات ديده باني موشكي آر سي 135 را نيز در پايگاه" مي ساوا" دراستان آئوموري در شمال ژاپن مستقر كرده است. يك ناو هواپيمابر كه بر روي آن 80 جنگنده  مستقراست نيزهم اكنون سرگرم انجام تمرين نظامي در درياي  ژاپن است.  ناو جنگي "كيتي هاك "كه بهار امسال به خليج فارس اعزام  شده بود نيزهم اكنون در مسير بازگشت به پايگاه يوكه سوكا در جنوب توكيو است.  توكيو شيمبون خبر داد، يك گروه از جنگنده هاي اف 15 آمريكايي نيز به كره جنوبي اعزام شده است.  اين روزنامه نوشت، با توجه به مشخص نبودن زمان آزمايش  موشكي كره شمالي احتمال دارد كه آمريكابه دليل اينكه  زمان آزمايش اتمي و موشكي چين نزديك است اقدام به اعزام  نيروهاي خود به شرق آسيا كرده باشد. 
