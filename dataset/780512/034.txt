   در پي سقوط شهر چاريكار در شمال كابل و مركز استان پروان،  نيروهاي احمدشاه مسعود ديروز به سمت پناهگاه خود در دره  پنجشير عقبنشيني كردند.  به گزارش خبرگزاري رويتر، هزاران نفر از نظاميان طالبان  با تانك، نفربرهاي زرهي و كاميون از كابل به سوي پنجشير در حركت هستند.  فرماندهان طالبان گفتند، مسعود تنگه هاي ورودي دره  پنجشير را منفجر كرده است تا راه پيشروي نيروهاي طالبان  را مسدود كند.  طالبان همچنين در نبردهاي دو روز گذشته شهر محمود راقي  مركز استان كاپيسا و شهر جبل السراج در 80 كيلومتري شمال  كابل را تصرف كردند.  شهر جبل السراج از نظر استراتژيكي اهميت فراواني دارد زيرا با تصرف آن طالبان به تونل سالنگ دست پيدا مي كنند.  اين شهر همچنين در نزديكي منطقه گلبهار و در مدخل دره  پنجشير واقع شده است. 
