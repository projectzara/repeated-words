 " بوريس يلتسين "رئيس جمهور روسيه در ملاقات با" ايهود باراك" نخست وزيراسرائيل با تقبيح هرگونه نژادپرستي آنچه  را كه تمايلات يهودستيزي در روسيه عنوان مي شود مردود دانست.  به گزارش خبرگزاري جمهوري اسلامي از مسكو، به گفته  " سرگئي پريخودكو" دستيار بين الملل يلتسين و معاون دفتر كرملين، دو مقام روسي و اسرائيلي در مذاكرات خود موضوع  روابط دوجانبه و نيز مسائل مربوط به اوضاع خاورميانه و احياي گفت وگوهاي صلح در اين منطقه را مورد بحث و بررسي  قرار دادند.  پريخودكو به نقل از بوريس يلتسين گفت: كه روسيه با هرگونه برتري جويي نژادي مخالف است و اين گونه تفكر را منشا اختلافات مي داند.  يلتسين اظهار داشت: اين گونه نژاد پرستي جنايت محسوب مي شود و ما درروسيه بامسئوليت تمام با آن برخورد مي كنيم.  بوريس يلتسين گفت: روسيه آماده همكاري با هر نوع برنامه  براي مبارزه با پديده يهودي ستيزي است. 
