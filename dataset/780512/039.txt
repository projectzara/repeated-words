 حادثه برخورد دو قطار مسافربري در ايستگاه راه آهن  " دايسان "ايالت بنگال غربي در شرق هند بيش از 1500 كشته  و مجروح برجا گذاشت.  به گزارش خبرگزاريها، منابع رسمي هند مدعي شده اند كه  اين حادثه بر اثر برخورد دو قطار اتفاق افتاده ولي پيشتر گزارش شده بود كه يك انفجار قوي موجب به وجود آمدن اين  حادثه شده است.  اين منابع علت وقوع اين حادثه را از كار افتادن چراغ  راهنمايي راه آهن ذكر مي كنند.  شبكه خبري سي. ان. ان اعلام كرد، در اين حادثه نزديك به  200 سرباز و نيروي امنيتي هند كشته و حدود 500 نفر مجروح  شده اند.  سي. ان. ان افزود، اين حادثه ناشي از برخورد دو قطار بوده  ولي شواهد موجود و شدت آن مبين وجود يك انفجار احتمالي  است.  با توجه به اينكه عمده سرنشينان قطارهاي حادثه ديده  سرباز بوده اند احتمال خرابكاري نمي تواند منتفي باشد.  براساس اين گزارش به دليل دور بودن محل حادثه، اعزام  گروههاي امداد به منطقه با مشكل روبه رو شده است و پيش بيني مي شود شمار كشته شدگان باز هم افزايش يابد. 
