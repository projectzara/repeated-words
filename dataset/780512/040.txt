 مذاكرات بين جنبش خلق براي آزادي فلسطين و" ياسر عرفات " رئيس حكومت خودگردان فلسطين بامداد دوشنبه در قاهره با هدف دستيابي به موضعي واحددر برابر روند صلح با اسرائيل  پايان يافت. به گزارش خبرگزاري رويتر از قاهره، "زكريا آل  آغا" عضو كميته مركزي جنبش فتح به رياست عرفات در جمع  خبرنگاران گفت: گروه وي و جبهه خلق براي آزادي فلسطين به  مذاكره ادامه خواهند داد.  آنهاتوافق كردند كميته اي براي برگزاري جلسه ديگري در ماه جاري تشكيل دهند. "جرج حبش "رهبر جبهه خلق براي آزادي  فلسطين در جلسه قاهره شركت نكرد. حبش با حذف بندهايي از منشور سازمان آزاديبخش فلسطين(ساف)از سوي پارلمان  فلسطين در ماه دسامبر گذشته كه در آنها برنابودي اسرائيل  تاكيد شده بود، مخالف است.  اين در حالي است كه "ابوعلي مصطفي "معاون دبيركل جبهه  خلق نشست قاهره را" مثبت "تلقي كرد.  مصطفي گفت موضوع مورد بحث در جلسه عمدتا" سرسختي اسرائيل  بود.  وي گفت: پيمان هاي صلح اسلو در سال 1993 موضوع مهم مورد بحث در جلسه بود. جبهه خلق براي آزادي فلسطين با اين  پيمان ها مخالف است.  وي اضافه كرد: ما اين موضوع را مورد بحث قرار داديم و نظر خودمان را داريم و آن را اظهار مي كنيم ولي ما اين  نكات را در بيانيه نهائي ذكر نكرديم.  حبش، جبهه خلق براي آزادي فلسطين را در سال 1968 تشكيل  داد.  در همين حال، يك منبع فلسطيني گفت در مذاكرات بين  هياتهاي اسرائيلي و فلسطيني كه در بيت المقدس درباره  نحوه اجراي توافقنامه واي ريور گفتگو مي كردند، "بحران  جدي" بروز كرده است.  يك منبع رسمي فلسطيني كه مايل به افشاي نام خود نبود، به  خبرگزاري فرانسه در بيت المقدس تاكيد كرد: طرفين در مورد نحوه اجراي موافقتنامه واي ريور و نيز زمان بندي براي  اجراي آن، به توافق نرسيدند. 
