   نويسنده: فرانكو / مارتينلي ترجمه: دكتر ابراهيم صدقياني  / ناشر: نشر الكترونيكي و اطلاع رساني جهان رايانه، چاپ  اول، /بهار 1378 قطع وزيري، جلد /شوميز قيمت: 1500 تومان،  392 صفحه  آنچه كه در اوايل قرن 16 بر سر مسلمانان و سپس عيسويان  آمد برخلاف سيره و شيوه اي بود كه "طارق "سردار مسلمان  در حمله به اسپانيا(در قرن هشتم ميلادي)در پيش گرفت -  وي در آن حمله و پس از تصرف اسپانيا، برخورد ملاطفت آميزي با مسيحيان و حاكمان پيشين آن سرزمينها داشت- و نيز فراتر و سهمناكتر از نژادپرستي هيتلر در زمان جنگ جهاني دوم، چرا كه نژادپرستي قرون وسطي كه  كشيشان را تا سطح خدايي نيز برمي كشاند دستاويزي مذهبي  داشت و در سايه چنين دستاويزي بود كه توده غافل و معتقد به بعضي خرافات مذهبي، با فتنه بعضي عمال تفتيش بر مردم  مظلوم، اعم از مسلمان و مسيحي يورش مي آوردند و شديدترين  شكنجه ها و مصايب را بر آنان تحميل مي كردند.  كتاب" تاريخ تفتيش عقايد" كه با نام فرعي "تاريخ  سفاكي ها، شكنجه ها و ساديسم ها" به چاپ رسيده است در چهارده فصل تنظيم شده است و خواننده در لابلاي كتاب نيز با تصاويري از نوع خشونتهاي اعمال شده برخورد مي كند كه  مي تواند ذهن وي را در درك و دريافت چگونگي رفتار مفتشان  عقايد، ياريهاي فراواني رساند. عمده مطالب كتاب به تفتيش  عقايد در اسپانيا اختصاص دارد اما موءلف، در لابلاي  نوشته هاي خود گريزي به كشورهاي ديگر از جمله پرتغال نيز مي زند.  فصول كتاب عبارتند از: دادگاههاي تفتيش عقايد، شاهان  كاتوليك، توماس دوتوركمادا يكي از كشيشاني كه كشيش اعظم  عضو خبرگان روحانيت و از پارسايان به شمار مي آمد و وي  را لقب" مدافع وفادار" داده بودند. شيوه هاي تفتيش  جادوگران و فتنه انگيزان، ستم بر يهوديان و مسلمانان،  زماني دستخوش تغيير مي شود كه در آن نخستين حركتهاي  منسجم از سوي گروهي از كرت ها كه در مونزون گرد آمده  بودند، آورده شده است كه در ادامه و در فصل بعد به اوج  اين نهضت و خيزش به افكار لوتر منجر مي شود. مبارزه  انگيزسيون با هواداران مذهب پروتستان و محاكمه كارانزا كه مظنون به گرايش لوتري بود و از جمله محاكمات مشهور به  شمار مي رود و نيز عدالت شاه، نشان مالاسانگر و تفتيش  عقايد در پرتغال و آخرين آدم سوزي فصلهاي انتهايي كتاب را شكل مي بخشند. 
