 گروه شهري: در پي وقوع سيل در استان مازندران در هفته  گذشته(سوم تيرماه جاري)يك هيات از كارشناسان سازمان  جنگلها و مراتع كشور به منطقه اعزام شدند وعلل وقوع سيل  را طي گزارشي تشريح كردند.  روابط عمومي سازمان جنگلها و مراتع كشوراعلام كرد،  براساس برآوردهاي اوليه شدت باران به نحوي بوده است كه  دبي رودخانه نكا در جريان سيل اخير به حدود 2000 مترمكعب در ثانيه رسيد كه طبق بررسي هاي به عمل آمده در 40 سال  اخير حجم گذر آب درمواقع طغيان رودخانه از حدود 400 مترمكعب در ثانيه تجاوز نكرده است.  نوع بارندگي به صورت ناحيه اي و جبهه اي بوده است كه  حدود 48 ساعت چندين بار شهرستان هاي نوكنده، شاهرود و بجنورد با مشكل سيل مواجه شده اند.  تبديل سطح زيادي از جنگلهاي كوهپايه اي به اراضي كشاورزي  طي چند دهه اخير، پوشش گياهي كم به دليل خشكسالي و تراكم  دام كه بيشتر از ظرفيت چرادر اين مراتع حضور دارند از عواملي هستند كه در جهت شدت بخشيدن به جريان سيلاب موءثر بوده اند.  همچنين حساس بودن خاكهاي كشاورزي به دليل كشت و كار طولاني و شخم به موازات شيب در اراضي شيب دار نيز از ديگر عوامل موثر در ايجاد سيل و جريان سريع آن بوده است.  از ديگر عوامل مهم در شدت تخريب سيلاب در سطح شهر نكا و مناطق مسكوني و تجاري آن، ناموزون بودن مسير كناره  رودخانه مهربان رود و برخورداري ازديواره هاي سنگي با عرض كم در طول رودخانه و عدم كشش دبي بالا در آن، تجاوز به حريم و يا بستر رودخانه نكا، فرم و شكل ويژه رودخانه  در داخل شهر و داشتن حالت نعل اسبي آن، اعلام شده است.  با تخريب و نابودي سطوحي از جنگلهاي حريم رودخانه  به نحوي كه تعدادي درخت توسكا به صورت تمام تنه همراه با ريشه در سطح شهر و دشتهاي اطراف در حركت بودند نيز در تخريب سيل موءثر بوده است.  براساس اين گزارش، هيات كارشناسان اين سازمان هم اكنون  در منطقه درحال بررسي ديگر علل وقوع سيل اخير مي باشند.  بيانيه جمعيت دفاع سبز مازندران در باره سيل  جمعيت دفاع سبز مازندران در رابطه با وقوع سيل اخير در شهرهاي بهشهر، نكا و ساري بيانيه اي صادر كرد.  در اين بيانيه كه روز دوشنبه از طريق نمابربه خبرگزاري  جمهوري اسلامي ارسال شده آمده است: ابعاد فاجعه آميز و ويرانگرباران رحمت الهي مي توانست به جاي نابودي و ويراني جان و اموال مردم روستاها و شهرها به آباداني،  طراوت، شادابي، رفاه، آسايش و پرباري بيانجامد. اين  بيانيه مي افزايد: عمق فاجعه بقدري هولناك است كه  هروجدان آگاه و مسئوليت شناسي را به انديشه وا مي دارد كه اولا علت هجوم سيل آسا و منهدم كننده بارانهاي موسمي  در استانهاي شمالي كشور طي چند سال اخير چه بوده است.  در بيانيه جمعيت دفاع سبز مازندران آمده است: ما بر اين  عقيده ايم كه دستبردهاي گسترده و غيرعقلاني و بدور از هر منطق زيست شناسانه در اركان واجزاي منابع طبيعي استانهاي  شمالي كشور طي ساليان گذشته منجربه كاهش و بعضاانهدام  پوشش گياهي جنگلهاي سرسبز و ديرپاي اين خطه شده است.  دربخش پاياني بيانيه اضافه شده است: ما ضمن همدردي  صميمانه و دردمندانه با هموطنان مظلوممان در شهرهاي سيل  زده و بادغدغه خاطري عميق نسبت به وقوع مجدد چنين  بحرانهايي درآينده تنهاراه حل فرا روي جامعه خويش را رويكردسازنده و دوستانه نسبت به همه مواهب الهي و از جمله طبيعت استان مي دانيم.  و اما با وجود موارد فوق كه تاكيد مي كند نابودي اراضي  جنگلي عامل وقوع سيل نكا بوده است، عاملي كه متاسفانه با روندي شتابناك تر در ديگر نقاط شمال، به ويژه منطقه  كلاردشت نيز مشاهده مي شود، خبر ديگر ي حاكي است مديركل  دفتربهره برداري سازمان جنگلهاو مراتع كشورگفت: اين  سازمان درنظرندارد جنگلهاي شمال كشور راصرفا" به يك  بنگاه اقتصادي براي توليد چوب تبديل كند.  عباس خجسته ديروز افزود: جنگلهاي شمال كشورازيك قابليت  معين ومشخصي براي توليد چوب برخوردار است وبه همين دليل  توجه به توان كيفي وكمي جنگلهاازاهداف اساسي متوليان  جنگل است. وي يادآورشد: تاكنون 900 هزارهكتارازيك ميليون  و330 هزارهكتارجنگل تجاري شمال با در نظر گرفتن مصالح  زيست محيطي به مجريان طرحهاي جنگلداري واگذارشده است.  وي گفت: حجم برداشت چوب براي سال جاري كه 2 ميليون و550 هزارمترمكعبپيش بيني شده بود، به دليل عدم اجراي تعهد توسط برخي ازمجريان طرحها ونيزافت كمي توليد، با319 هزارمترمكعب كاهش انجام مي شود.  وي به مسئله تغيير كاربري اراضي كشاورزي، جنگلي و مرتعي  در كلاردشت به اراضي مسكوني و زياني كه از اين جهت  زيستبوم شمال به خود مي بيند، هيچ اشاره اي نكرد. 
