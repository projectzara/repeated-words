   گروه شهري: با تلاش كارشناسان فني حوزه حمل و نقل و ترافيك منطقه 15 پل هوايي عابر پياده در ابتداي بلوار ابوذر احداث و مورد بهره برداري قرار گرفت.  به گزارش روابط عمومي شهرداري منطقه 15، هدف از ساخت و نصب پل ياد شده، تغيير الگوي آمد و شد شبكه اطراف پايانه  خاوران و تسهيل در ترافيك عبوري از بلوار ابوذر، ايمني  رفت و آمد مردم و نيز درخواست پي درپي مسئولان دبيرستان  17 شهريور اعلام شده است.  اين پل داراي سقف و دوپلكان مدور، و عرشه آن به طول 20 متر است و ساخت آن افزون بر 85 ميليون ريال هزينه  دربرداشته است.  گفتني است اين پل همراه با باغ صخره اي كنار آن منظرگاه  زيبايي در معبر ياد شده ايجاد كرده است. 
