 گروه شهري: نخستين همايش "نكوداشت پيش كسوتان علوم پزشكي  كشور" در روز پزشك(اول شهريورماه)با معرفي 15 نفر از برجسته ترين استادان علوم پزشكي برگزار مي شود. دكتر محمد رضا ظفرقندي رئيس دانشگاه علوم پزشكي تهران ديروز در جمع  خبرنگاران با اعلام اين خبر افزود: اين روز كه مصادف با سالروز تاسيس بيمارستان سينا در تهران است، به عنوان روز پزشك به تصويب شوراي عالي انقلاب فرهنگي رسيده و زمان  مناسبي براي برگزاري همايش ياد شده است. وي در زمينه  اهداف برگزاري همايش نكوداشت پيش كسوتان علوم پزشكي گفت:  با برگزاري اين همايش سعي مي شود تا ضمن آنكه الگوهاي  برجسته اخلاق و منش پزشكي به جامعه پزشكي شناسانده شوند،  تفكر امام راحل(ره)مبني بر دستيابي دانشگاهها به  خودكفايي و خوداتكايي در سال امام تجلي يابد. 
