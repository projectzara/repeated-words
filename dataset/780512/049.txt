 گروه شهرستانها: هشتمين كنفرانس آموزشي فيزيك با حضور بيش از 600 نفر از استادان رشته فيزيك دانشگاهها و دبيران فيزيك مدارس سراسر كشور از 12 تا 14 مردادماه در تالار معلم تبريز برگزار مي شود.  گزارش خبرنگار همشهري، در تبريز به نقل از روابط عمومي  آموزش و پرورش آذربايجان شرقي حاكي است در اين كنفرانس  كه با همكاري انجمن فيزيك و آموزش و پرورش برپا مي شود،  بيش از 30 مقاله در موضوعات مختلف فيزيك از سوي استادان  ارائه خواهد شد.  در اين كنفرانس همچنين ميزگردهايي در زمينه بررسي نحوه  فعال كردن آزمايشگاه در آموزش و پرورش و آموزش فيزيك،  راهكارهاي فعال تدريس فيزيك دبيرستاني و پيش دانشگاهي،  روش هاي تجربي ايجاد انگيزه و علاقه در دانش آموزان و نقش آموزگاران ابتدايي در روند آموزش برگزار خواهد شد. 
