 لايحه پيشنهادي قوه قضائيه بايد ابتدا در هيات دولت و سپس در مجلس شوراي اسلامي تصويب شود گروه سياسي: لايحه پيشنهادي قوه قضائيه درباره جرائم  سياسي و نحوه رسيدگي به آن ديروز در جلسه مسئولان قضائي  كشور بررسي شد و رئيس قوه قضائيه آن را تصويب كرد.  به گزارش واحد مركزي خبر حجت الاسلام عباسي فرد سخنگوي  قوه قضائيه گفت، رئيس قوه قضائيه به وزير دادگستري  ماموريت داد اين لايحه را در اسرع وقت به هيات دولت  ارسال كند تا پس از طي مراحل و اقدام هاي قانوني به مجلس  شوراي اسلامي تقديم شود. سخنگوي قوه قضائيه افزود: اين  لايحه كه در 25 ماده با استفاده ازنظرهاي قضات عاليرتبه،  حقوقدانان برجسته و كارشناسان زبده تنظيم شده است شامل  تعريف جرم سياسي، و نمونه هائي از مصداق هاي آن هيات  منصفه و تركيب ووظايف آن است و محاكم صالح پس از اطلاع و آگاهي از نظر هيات منصفه درباره احراز مجرميت و استحقاق  يا استحقاق نداشتن براي تخفيف در مجازات برابر قوانين و مقررات اقدام به صدور راي مي كند.  وي افزود: در ماده يك اين لايحه جرم سياسي اين گونه  تعريف شده است: جرم سياسي عبارت است از، اقدام مجرمانه اي  كه بدون اعمال خشونت توسطاشخاص حقيقي با انگيزه سياسي  و يا به وسيله گروههاي سياسي در برابر نظام سياسي مستقر و حاكميت نظام جمهوري اسلامي ايران و يا در برابر حقوق سياسي و اجتماعي شهروندان صورت گيرد.  براساس اين گزارش در ماده 2 اين لايحه بعضي از مصداق هاي  جرم سياسي عبارتند از، ارتكاب اعمالي كه به نقض استقلال  كشور منجر شود از قبيل تلاش براي تشديداختلاف ميان مردم،  افشاء و انتشار اطلاعات اسناد و تصميم هاي طبقه بندي شده  مربوط به سياست هاي داخلي و خارجي كشور، نشر اكاذيب،  شايعه پراكني، تشويش اذهان عمومي از طريق نشر اعلاميه،  بيانيه، و خبرنامه و هر نوع ارتباط، مبادله اطلاعات،  مصاحبه، تباني با سفارتخانه ها، نمايندگي ها، ارگانهاي  دولتي، احزاب، رسانه هاي گروهي كشورهاي خارجي در هر سطح و به هر صورت كه به آزادي، استقلال ووحدت ملي، منافع و مصالح جمهوري اسلامي ايران مضر باشد. در گزارش واحد مركزي خبر به ساير مواد" لايحه پيشنهادي قوه قضائيه " اشاره نشده است. 
