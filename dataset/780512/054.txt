 نخستين كنگره سراسري "حزب اسلامي كار" در روزهاي 22 و 23 مرداد ماه برگزار مي شود.  به گزارش خبرگزاري جمهوري اسلامي عليرضا محجوب،  عبدالرحمن تاج الدين و سهيلا جلودارزاده اعضاي هيات موءسس  اين حزب روز گذشته در گفتگو باخبرنگاران داخلي و خارجي بااعلام اين مطلب، به تشريح اهداف و نحوه شكل گيري  حزب اسلامي كار پرداختند. عليرضا محجوب نماينده مجلس  شوراي اسلامي و دبير كل خانه كارگر در اين نشست تاكيد كرد كه حزب اسلامي كار به دنبال نمايش هاي حزبي نيست  بلكه قصددارد فعاليت هاي تشكيلاتي خود را تقويت كند.  عبدالرحمن تاج الدين ديگر عضو هيات موءسس حزب اسلامي كار نيز در اين نشست تصريح كرد كه اين حزب به واسطه اهداف  مشترك و همسو با جبهه دوم خرداد در انتخابات مجلس ششم  احتمالا با اين جبهه ائتلاف مي كند. نماينده مردم اصفهان  در مجلس شوراي اسلامي اظهار داشت: حزب اسلامي كاربر مبناي دستيابي به قدرت تشكيل نشده است بلكه براي  سازماندهي نيروهاي مولد جامعه شكل گرفته است.  سهيلا جلودارزاده نماينده مردم تهران در مجلس شوراي  اسلامي و يكي ديگراز اعضاي هيات موءسس حزب اسلامي كار نيز در اين نشست هدف اصلي اين حزب راتعميم سازماندهي حزبي و توسعه مشاركت سياسي دانست و گفت: اين هدف به اتكاءاعضا و هواداران خود تحقق مي يابد.  براساس مرامنامه و اساسنامه حزب اسلامي كار كنگره  عالي ترين مرجع حزباست كه اعضاي آن براساس آئين نامه  خاصي از ميان اعضاي حوزه هاي حزبي انتخاب مي شوند. 
