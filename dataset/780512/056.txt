 گروه سياسي: آيين نامه جديد فعاليت تشكلهاي سياسي  دانشجويان در شور اول شوراي عالي انقلاب فرهنگي به تصويب رسيده است.  رئيس نهاد رهبري در دانشگاههاي كشور روز يكشنبه در نشست  پرسش و پاسخ بادانشجويان در مشهد با بيان اين مطلب،  افزود: شور دوم اين امر نيز در دستور كار شوراي  عالي انقلاب فرهنگي قرار گرفته است. به گزارش ايرنا،  حجت الاسلام و المسلمين محسن قمي گفت: در چارچوب اين  آيين نامه فعاليتهاي سياسي در محيط دانشگاهها ضابطه مند مي شود.  آقاي قمي به زمان تصويب آئين نامه ياد شده، اشاره اي  نكرد رئيس نهاد رهبري در دانشگاههاي كشور گفت: اميدواريم  حادثه كوي دانشگاه تهران باعث شود مردم و مسئولان در رفع  مشكلات و پيشگيري از اينگونه حوادث تلاش نمايند وي با انتقاد از فعاليت گروههاي موسوم به "فشار" گفت: البته  هدفشان خير است اما عملكردشان بد بوده و ضربه به اسلام،  ولايت فقيه و نظام مي زنند.  وي افزود: بارها در شهرهاي مختلف به ويژه تهران نوك حمله  اينها، همواره دانشجويان بوده اند. وي گفت: ما در دانشگاه  خودمان نيز مي بينيم بگونه اي رفتار مي شود كه انگار دانشجو جزو نظام نيست و همواره دشمن اصلي ولايت فقيه،  دانشجويان هستند. 
