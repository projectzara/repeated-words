 گروه ورزشي: تيم فوتبال كشاورز تا چند سال قبل يكي  ازمدعيان اصلي فوتبال ما بود كه خيلي زود از گردونه  مدعيان خارج شد و به دسته دوم سقوط كرد.  سازمان فوتبال كشاورز بضاعتي بيشتر از ليگ دو دارد و در اين فصل اين تيم با حمايت مالي كارخانه آزمايش بار ديگر با قدرت در ميدان حاضر مي شود.  كشاورز در اين فصل دو هدف را نشانه گرفته است. قهرماني  در دسته دوم جام آزادگان و به دنبال آن راهيابي به دسته  اول و همچنين حضوري مقتدرانه در جام حذفي به عنوان يك  مدعي جدي.  مسئولان كشاورز در اولين اقدام امير قلعه نويي را به  عنوان سرمربي انتخاب كردند و قلعه نويي به عنوان دستيار دكتر بهمني و حميد ملك احمدي را در كنار خود دارد.  مديريت اين تيم بعهده سيروس جعفري مدير فصل گذشته بهمن  است كه توانست بهمن را به دسته اول بازگرداند و سرپرستي  اين تيم را رمضاني بعهده دارد.  كشاورز در اين فصل قصد دارد از بازيكنان جوان و با استعداد استفاده كند تا ضمن صعود به دسته اول بازيكنان  مستعد را به جامعه فوتبال معرفي نمايد. 
