 گروه ورزشي: فدراسيون كشتي ديروز در پايان جلسه كميته  فني اين فدراسيون وضعيت كشتي گيران تيم ملي كشتي ايران  در وزن هاي 58، 76، 85 و 97 كيلوگرم را اعلام كرد كه در اين ميان عليرضا دبير و عباس مجيدي به عضويت تيم ملي  كشتي آزاد ايران درآمدند.  براساس راي كميته فني فدراسيون كشتي عليرضا دبير در وزن  58 كيلو گرم به عضويت تيم ملي كشتي آزاد ايران براي شركت  در مسابقه هاي قهرماني جهان درآنكاراي تركيه انتخاب شد،  بهنام طيبي، احمد هاشمي، مهدي بابايي و رامين قرباني نيز به اردوي آمادگي دعوت شدند در وزن 85 كيلوگرم عباس مجيدي  به عنوان ملي پوش اين وزن برگزيده شد و كمال سليمانيان،  محمدعلي غفاري، حميد سيفي و مسعود دهستاني به اردوي  آمادگي دعوت شدند. در وزن 76 كيلوگرم مسعود جمشيدي، پژمان  درستكار، مرتضي عليزاده، مهدي اكبرنژاد، محمدعلي  اكبرنژاد، عليرضابهابسته ومهرنوش شاهرخي به اردو دعوت  شدند كه فرد منتخب براي اعزام به مسابقه هاي جهاني تركيه  در طول اردو با نظر مربيان و تاييد كميته فني برگزيده  خواهدشد. در وزن 97 كيلوگرم محمدجواد راسخي، كوروش كهريزي،  سعيد اكرم خاني و سامان مرداني به اردو دعوت شدند و نظركميته فني در خصوص عباس جديدي و عليرضا حيدري درپايان  جلسه روزشنبه هفته آينده(شانزدهم مردادماه جاري)اعلام  خواهد شد. 
