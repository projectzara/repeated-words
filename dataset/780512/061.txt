   گروه ورزشي: جهان ورزش، جهان گسترده اي است كه قهرمانان  را بالنده مي كند و آوازه شهرت آنان را به چهارسوي خود مي پراكند.  از اين دنياي پرتاب و تب، صد البته پهلواناني هم بر مي خيزند و الگويي از اخلاق و منش پهلواني را در رفتار خويش به ديگران مي آموزند. يكي از اين پهلوانها سيروس  قايقران بود كه سرود بلند زندگي خويش را خواند و از ديار ما به سراي باقي كوچ كرد.  اكنون خبر سرودي ديگر از قايقران برخاسته در يك اثر هنري با شعر فريبرز منزه داريم كه زمزمه آن از گيلان به  گوش مي رسد سيروس قايقران پر افتخار ترين بازيكن تاريخ  فوتبال گيلان است، بچه سر به زير شمال هنوز در يادهاست.  زماني كه در فوتبال ما قهرماني حكم كيميا را داشت گل به  يادماندني او به كره جنوبي ارزشي به رنگ طلا داشت. ياد و خاطره كاپيتان قايقران نه تنها در گيلان كه در سراسر كشور گرامي است. 
