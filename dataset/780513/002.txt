   * برگزيده نقاشي ها(13761350)آثار عليرضا اسپهبد * نويسندگان: آيدين آغداشلو و جواد مجابي، ترجمه: ايرج  كابلي * طراحي كتاب: علي رشيدي "داروگ " * عكس و اسلايد: سعيد پيروزي و فريد سالمي  * چهره هنرمند: مريم زندي و مهرداد دفتري  * انتشارات: هنر ايران، به كوشش منيژه ميرعمادي، "ناصري " در بخشي از مقدمه كتاب آمده است: "اسپهبد با اولين گروه  تابلوهاي خود كه به "دوره كلاغها" مشهور شده، به عنوان  نقاشي توانا كه حرف خود را ساده، محكم و موءثر بيان  مي كند، شهرت يافت. سه دهه از آن تاريخ مي گذرد و او تجارب متنوعي را پشت سر نهاده، با عبور از مسيرهاي  گوناگوني كه هنرمند خلاق از ادامه آن ناگزير است، به  بيان و زبان تازه اي در هنرهاي تجسمي معاصر دست يافته  است. " همچنين آيدين آغداشلو در مورد آثار اسپهبد مي نويسد:  " حذف منطق و حذف موضوع، به معناي وحدت موضوعي اثر، سبب مي شود تا عليرضا اسپهبد و آثارش را در زمره  سوررئاليست ها قرار دهند. كه چندان هم دور از واقعيت  نيست، تنها مي ماند اين نكته كه در نقاشي هاي "مفهومي " او، عناصر اساسي به گونه اي انتخاب شده اند تا تركيب كلي  كار در مجموع به نوعي گزينش حساب شده و كنايي مي رسد كه  مفهوم و حس معين و نه معنايي معين را به بيننده انتقال  دهد. اين عناصر انتخاب شده بسيار شخصي و بسيار حسي، از سوي ديگر مي توانند تمامي كار را از آن جنبه هنوز مسلط " گرافيك "دورتر كنند و از شدت وضوح و چالش رو در رو و مستقيم آن بكاهند. " جواد مجابي، دومين نويسنده كتاب مذكور، آثار عليرضا اسپهبد را چنين توصيف مي كند: "بداهه نگاري، بي طرح و توطئه قبلي بر پرده سفيد و يورش آوردن، اسپهبد را قادر ساخته است تا با شوري اصيل به اعماق ناهشيار ذهن سفر كند.  ديريست تا رسيدن به تعادلي زيباشناختي بين دو هندسه نظم  و بي نظمي او را به خود مشغول كرده است. عناصر پديدار شده بر پرده هاي اخيرش غالبا" مثلث ها، مربع ها و مكعبهاي رنگي هستند كه با جنبش آوارهاي شكلي بي نظم،  درگير هستند. در اين ميان نشانه هاي تصويري او، كه  برايمان آشنا هستند بر پرده ظاهر مي شوند: "زن، خروس،  اندامهاي تجزيه شده انساني، سگ و اسب و چارچوب پل و...  در تركيببندي اصلي تابلو كه محل درگيري دو فضاي بي نظم  و منظم است، فيگورها به حركت درمي آيند تا جاي خود را در جايگاه و ضرورتهاي شكلي شان بيابند. " 
