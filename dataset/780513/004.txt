   در بسياري از نقاط دنيا دختران با تبعيض شديد روبه رو هستند و از نيازهاي اوليه مثل تغذيه، بهداشت، آموزش،  برابري و حتي زنده ماندن محروم هستند. آن دسته از دختراني كه در سنين نوجواني ازدواج مي كنند با شرايط نامساعد و خطرات زيادي مواجه مي شوند. آنها اغلب خيلي  زود دست از تحصيل كشيده و بيشتر از دختراني كه ديرتر ازدواج مي كنند از همسرانشان تبعيت كرده و به آنان  وابسته هستند و ميزان مرگ و مير مادران جوان و فرزندانشان نيز بيشتر است.  * در 53 كشور جهان و براساس اطلاعات داده شده، درصد ازدواج دختران جوان بيشتر از پسران است. در 40 كشور از اين گروه 10 درصد و گاهي بيش از 10 درصد از دختران در سنين نوجواني ازدواج مي كنند، اما فقط در 2 كشور درصد پسران نوجواني كه ازدواج كرده و تشكيل خانواده مي دهند از 10 درصد تجاوز مي كند.  در بعضي از كشورها دختران نسبت به پسران 80 درصد بيشتر،  وقت خود را صرف وظايف خانگي مي كنند.  پيشرفت با راهنمايي پيمان نامه حقوق كودك، يونيسف متعهد شده  است كه از برنامه هاي تنظيمي براي پيشرفت و برابري  دختران در دوران نوزادي، كودكي و نوجواني پشتيباني كند.  در چهارمين كنفرانس جهاني زنان كه در سال 1995 برگزار گرديد، قرار شد براي حذف تبعيض و خشونت عليه دختران، حتي  حق انتخاب جنسيت نوزاد و كشتن نوزادان دختر و ساير اشكال  خشونت برنامه هايي تنظيم شود.  در سال 1994 در دو كشور چين و هند، يعني دو كشور پر جمعيت دنيا قوانيني عليه حق انتخاب جنسيت كودكان وضع  گرديد.  استثمار جنسي  هر ساله 1 ميليون كودك به دام گردانندگان بازار پرفروش و غير قانوني فحشا مي افتند كه بيشتر اين كودكان از قاره  آسيا هستند. خطر ابتلا اين كودكان به بيماري هاي جنسي،  به خصوص ايدز بسيار بالا است.  * پيشرفت: در كنفرانس جهاني عليه استفاده جنسي از كودكان  كه در سال 1996 در استكهلم برگزار گرديد، اعلاميه و دستور كار براي خاتمه دادن به بهره برداري جنسي از كودكان صادر گرديد. يونيسف برنامه هايي براي دفاع، آموزش،  آموزش حرفه اي، مشاوره شغلي براي دختراني كه در معرض  خطر هستند، تدارك ديده است. برنامه پيشرفت فردي جوانان  كه توسط 8 هتل بزرگ بانكوك و با همكاري يونيسف برگزار گرديد، امكان آموزش مهارت هاي شغلي را براي زنان جوان  فراهم كرده كه به عنوان اولين قدم براي ورود به دنياي  كار و آموزش بيشتر از آن استفاده مي كنند.  قطع اعضاي تناسلي دختران  اين عمل دردناك كه به عنوان يك سنت قديمي انجام مي گيرد،  يك خشونت جدي عليه حقوق انساني دختران است و سبب مي شود كه دختران در طول زندگي با خطر عفونت و رنج هاي فيزيكي و روحي دست به گريبان باشند.  * تخمين زده مي شود كه هر ساله 2 ميليون دختر در حداقل  28 كشور ختنه مي شوند در جيبوتي، سومالي، تقريبا" همه  دختران ختنه مي شوند و در مصر، اريتره، مالي، سيرالئون و شمال سودان از هر 10 دختر، 9 نفر آنان ختنه مي شوند.  در سال 1996 UNPFيونيسف، و سازمان بهداشت جهاني با كمك  هم توانستند در طي 10 سال ختنه دختران(FGM)را به حداقل  رسانده و اين عمل را در سه نسل ممنوع اعلام كنند. يونيسف  از دختران در برابر اين آزار و اذيت حمايت كرده و خواستار تغيير الگوي رفتاري در كشورهايي از قبيل  بوركينافاسو، گامبيا، مالي، سنگال، اتيوپي، سومالي و اوگاندا شده است.  تاكنون 12 كشور قوانيني را عليه(FGM)وضع كرده و در سال  1997 دادگاه عالي مصر مقدمات ممنوعيت اين عمل را فراهم  آورده است.  منبع: يونيسف  مترجم: معصومه پيروز بخت 
