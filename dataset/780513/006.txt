   آيت الله سيدمحمد طباطبايي در نقش طبيب حاذق، داروي  جان بخش را به وطن بيمار مي دهد. روزنامه هاي آزادي خواه  آن زمان به دورش گرد آمده اند، تركهاي جوان هم كه براي  مشروطه عثماني مبارزه مي كردند با نهضت مشروطه ايران  هم راي و همراه بوده و چه با قلم و چه در عمل، به آن  ياري مي نمودند.  قسمتهايي از نامه طباطبايي به عين الدوله، صدراعظم مرتجع  كه در ارديبهشت ماه 1285ش. نوشته و فرستاده شده است:  " كو آن همه راز و عهد و پيمان - مسلم است از خرابي اين  مملكت و استيصال اين مردم و خطراتي كه اين خطه را احاطه  كرده است خوب مطلعيد و هم بديهي است و مي دانيد اصلاح  تمام اينها منحصر است به تاسيس مجلس و اتحاد دولت و ملت  و رجال دولت با علما.. به خداوند متعال و به جميع  انبياء و اولياء قسم به اندكي مسامحه و تاخير ايران  مي رود. من اگر جسارت كرده و بكنم معذورم زيرا كه ايران  وطن من است اعتبارات من در اين مملكت است، خدمت من به  اسلام در اين محل است عزت من تمام بسته به اين دولت است،  مي بينم اين مملكت به دست اجانب مي افتد و تمام شئونات و اعتبارات من مي رود پس تا نفس دارم در نگهداري اين مملكت  مي كوشم، بلكه هنگام لزوم جان را در راه اين كار خواهم  گذاشت... من حاضرم در اين راه از همه چيز بگذرم، شان و اعتبار را كنار گذارده، انجام اين كار را اگر موقوف باشد به اينكه در دولت منزل حضرت والا كفش برداري و درباني  كنم حاضرم(براي ملت و رفع ظلم)حضرت والا را به خدا و رسول.. قسم مي دهم بريزيد آنچه در دامانست، اين مملكت و اين مردم را اسير روس و انگليس و عثماني نفرماييد. عهد چه شد قرآن چه، عهد ما براي اين كار يعني تاسيس مجلس  بود...  مختصرا": اقدام در اين كار فرموديد، ما هم حاضر و همراهيم، اقدام نفرموديد يك تنه اقدام خواهم كرد، يا انجام مقصود يا مردن پروا ندارم زيرا اول از جان گذشتم  بعد اقدام نمودم.. اين كار اگر صورت نگيرد بر ما لعن  خواهند كرد چنانكه ما به اسلافمان خوب نمي گوييم...  تاخير اين كار اگر يك روز هم باشد اثر سم قاتل را دارد،  فعلا" دفع شر عثماني نمي شود مگر به اين مجلس، و اتحاد ملت و رجال دولت و علماء... والسلام. " به شهادت تاريخ، پاسخ منفي به نداي ملت به نهضت شش  ساله اي انجاميد كه گرچه درنهايت منجر به تحقق خواست  مبارزان، يعني استقرار حكومت مشروطه نشد، ولي گام بزرگي  به جلو در رشد معنوي و فرهنگي ملت ايران بود.  روزنامه ملانصرالدين  كاريكاتورها از آرشيو حميد ساهر تهيه كننده: روءيا زارع 
