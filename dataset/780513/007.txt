 گروه اجتماعي: سازمان بهزيستي كشور در اطلاعيه اي براي  پيشگيري ازايجاد صدمات چشمي ناشي ازمشاهده پديده  خورشيدگرفتگي، برلزوم رعايت نكات ايمني تاكيد كرد.  دراين اطلاعيه آمده است: براي پيشگيري از ايجاد صدمات  چشمي ناشي ازمشاهده پديده خورشيدگرفتگي نبايد بدون  استفاده از وسايل محافظ مخصوص، به طور مستقيم به آفتاب نگاه كرد.  براساس اين اطلاعيه، عينك هاي آفتابي(حتي بهترين نوع آن) براي ديدن خورشيدگرفتگي باعث ايجاد آسيب و صدمه جدي و دائمي به چشم مي شود. همچنين عكاسي و فيلمبرداري از پديده خورشيدگرفتگي بدون فيلترهاي مخصوص و ويژه  عكسبرداري از آفتاب، بسيار خطرناك است.  دراين اطلاعيه تصريح شده است كه استفاده از وسايلي  مانند فيلم هاي عكاسي(رنگي، سياه وسفيد)راديولژي،  فيلم هاي پولاريزه براي مشاهده خورشيدگرفتگي مي تواند باعث ايجاد آسيب و صدمه به چشم شود.  در اين اطلاعيه، از هموطنان خواسته شده به هنگام  خورشيدگرفتگي از به كارگيري شيشه و آيينه دودي، ديسك هاي  كامپيوتري و ليزري، تلسكوپ، عينك هاي مخصوص جوشكاري و نگاه كردن از طريق استخر ياظرف آب به خورشيد خودداري كنند.  اين سازمان به هموطنان توصيه كرده است: در صورت استفاده  از وسايل تاييد شده مخصوص ديدن خورشيد گرفتگي، تنها به  مدت چند ثانيه از آن ها براي نگريستن به پديده  خورشيدگرفتگي استفاده كنند.  اين اطلاعيه تصريح كرده است كه هيچ تضميني براي جلوگيري  از صدمات چشمي حتي در صورت استفاده از وسايل مخصوص رويت  خورشيدگرفتگي وجود ندارد.  براساس اين اطلاعيه، اشعه آفتاب به هنگام خورشيدگرفتگي  مي تواندبدون احساس درد در چشمها، ايجاد سوختگي كرده و صدمات جدي و جبران ناپذيري را به بينايي وارد كند.  دراين اطلاعيه از مردم خواسته شده براي پيشگيري از صدمات چشمي ونابينايي، پديده خورشيدگرفتگي را از طريق  برنامه هاي زنده تلويزيوني تماشا كنند. 
