 اداره كل مطبوعات داخلي وزارت فرهنگ و ارشاد اسلامي به  دليل درج مطلبي اهانت آميز به دو تن از مراجع عظام در شماره نهم مردادماه روزنامه قدس، به اين روزنامه اخطار كتبي داد.  به گزارش روز سه شنبه دفتر معاونت امور مطبوعاتي و تبليغاتي، مسئله تخلف روزنامه قدس در اولين جلسه هيات  نظارت بر مطبوعات مطرح و درباره ادامه كار اين روزنامه  تصميم گيري خواهد شد.  روزنامه قدس در شماره نهم مرداد ماه خود به بهانه  صدوراطلاعيه از طرف دوتن از مراجع عظام قم درباره حادثه  كوي دانشگاه، به اين مراجع حمله كرد.  ماده 27 قانون مطبوعات به صراحت اعلام كرده است: هر گاه  در نشريه اي به رهبر يا شوراي رهبري جمهوري اسلامي ايران  و يا مراجع مسلم تقليد اهانت شود پروانه آن نشريه لغو و مدير مسئول و نويسنده مطلب به محاكم صالحه معرفي مي شوند تا محاكمه شوند. 
