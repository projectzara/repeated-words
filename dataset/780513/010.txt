 يكشنبه 10 مرداد در صفحه 3 روزنامه همشهري مطلبي با عنوان" از كاربرد عينك هاي مقوايي براي تماشاي كسوف  بپرهيزيد" چاپ شده است. در اين نوشته از قول آقاي مصطفي  ترابي زاده مديرعامل بنياد علمي زيرك زاده به خطرات  استفاده از عينك هاي مقوايي نامرغوب كه به بازار آمده،  اشاره شده است. وي به عنوان "مديرعامل "يك بنياد علمي به  درستي و با احساس مسئوليت به جنبه هايي اشاره كرده اند كه توجه به آنها بسيار مهم است. در اين خبر آمده بود،  " تاسف بار اين كه يكي از ماهنامه هاي داخلي اخترشناسي به  توليد و پخش وسيع عينك هاي مقوايي كسوف دست زده است... " چون مجله نجوم تنها ماهنامه داخلي اخترشناسي است  ضمن تكذيب آنچه تلويحا" و مستقيم به اين مجله نسبت داده  شده است توضيح زير براي روشن شدن اذهان ارائه مي شود.  قاب عينك هايي كه توليد و پخش شده از مقواست ولي آنچه  در مورد اين عينك ها اهميت دارد قسمتي است كه از آن  مي بايد نگاه كرد. اين قسمت بايد از پلاستيك شفاف(كه به  آن مايلار مي گويند)كه روي آن پوششي از آلومينيوم  نشانده شده است، باشد. مجله نجوم از حدود يك سال پيش با بررسي انواع ورقه هاي موجود(مايلار و شبه مايلار) مايلار مناسب را پيدا كرد وپس از بررسي اوليه، براي  اطمينان بيشتر ورقه ها به مركز بين دانشگاهي براي  اخترشناسي و اختر فيزيك(IUCAA)فرستاده شد. اين مركز پس  از آزمايش مايلار آن را تاييد كرد كه نامه تاييديه در دفتر مجله موجود است.  با توجه به اهميتي كه انجمن بين المللي نجوم(IAU)به  فعاليت هاي مربوط به همگاني كردن و ترويج نجوم در تمامي  كشورها مي دهد، مجله نجوم ويژه نامه كسوف و تعدادي از عينك هاي توليدي خود را همراه با فعاليت هاي ديگري كه  انجام داده است، براي اين انجمن ارسال كرده است چون اين  انجمن، فعاليت هاي خود را نه در چارچوب فعاليت مجله نجوم  بلكه فعاليتي كه در ايران براي استفاده بهينه از كسوف در زمينه همگاني كردن علم انجام مي شود، تلقي مي كند. علاوه  برآن، مجله، مجموعه فعاليت هاي خود را به مراكز علمي مهم  ديگري IUCAA مانند و به شخص دكتر نارليكار رئيس اين مركز و برنده جايزه يونسكو به خاطر همگاني كردن علم در هند نيز ارسال كرده است.  توجه به اين نكته نيز لازم است كه صرف توليد عينك هاي  مقوايي كار ناپسندي نيست. به خصوص اگر تمامي آن از مقوا باشد، اتفاقا" كاملا" بي خطر هم هست، چون علي الاصول  چيزي ديده نمي شود. بنابراين، اگر منظور نويسنده اين  بوده است كه آن ماهنامه اخترشناسي از فيلترهاي خطرناك  استفاده كرده است، موظف است با ارائه مدارك علمي مراجع  ذي صلاح را مطلع كند. اشاره به اين نكته نيز ضروري است  كه صرف ارزان بودن عينك به معناي غير استاندارد بودن  آنها نيست. كما IUCAA اينكه نيز در هند اقدام به توليد و پخش عينك هاي مخصوص كسوف "با قاب مقوايي "كرده است كه با IUCAA علامت و در تيراژ بسيار بالا توزيع كرده است. 
