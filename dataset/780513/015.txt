 با اعلام تغييرات واحد ساختماني به شركتهاي آب و فاضلاب و پرداخت حق تفكيك نرخ آب بها تا حدود 85 درصد كاهش  مي يابد.  حيدري معاون درآمد و امور مشتركان شركت آب و فاضلاب استان تهران به خبرنگار واحد مركزي خبر گفت: نرخ آب با توجه به كمبود آب در كشور و رعايت الگوي مصرف تعيين و تنظيم شده است و بر همين اساس حجم مصرفي آب در يك واحد انشعاب در يك ماه تقسيم بر تعداد واحدهاي مصرف كننده  تقسيم مي شود.  وي اضافه كرد: با تغيير در تعداد واحدهاي ساختمان،  تعداد مصرف كنندگان بيشتر مي شود و ميزان مصرف بالا خواهد بود، در صورتي كه مشترك اين تغييرات را به شركت  آب و فاضلاب منطقه خود اطلاع ندهد، بعنوان مشتركي پر مصرف شناخته مي شود وآب بهاي آن به صورت تصاعدي  محاسبه خواهد شد.  حيدري گفت: مشتركان مي توانند براي مميزي پايان كار و پروانه ساختماني خود رابه شركت آب و فاضلاب ارائه دهند و اين شركت پس از دريافت هزينه تفكيك، نرخ آب بها را براساس مصرف هر واحد محاسبه مي كند.  وي اظهار داشت: علاوه بر اعلام نكردن تغييرات در ساختمان كه سبب اختلاف نرخ در دو قبض آب بها در شرايط مساوي مي شود، خرابي لوله كشي هاي داخلي ساختماني نيز كه به عهده مشترك است حجم آب مصرفي را افزايش مي دهد و نرخ براساس مصرفي كه كنتور اعلام مي كند محاسبه مي شود.  بنابراين لازم است حداقل ماهي يكبار لوله كشي داخلي و تاسيسات ساختمان كنترل شود و اين كنترل با ثبت اتلاف  رقم كنتور در ابتدا و انتهاي شب كه مصرف كمتر است  امكان پذير خواهد بود.  در نتيجه وجود تفاوت فاحش مشخص كننده تلف آب در لوله كشي هاي داخلي است. حيدري دليل دريافت هزينه بعد از واگذاري انشعاب از برخي مشتركان را تغيير كاربري  بيان كرد و گفت: مابه التفاوت دريافتي براساس نوع  كاربري عرصه، عيان و تعداد واحدها و تبديل آنها به غير مسكوني است كه به نرخ روز محاسبه مي شود.  وي همچنين نصب كنتور مستقل براي هر واحد آپارتماني در مجتمع ها و ساختمانهاي چند واحدي را از راهكارهاي اين  شركت براي بهينه مصرف كردن آب دانست و گفت: در صورت  مستقل بودن لوله كشي هاي داخلي و امكان نصب كنتور بعد از در اصلي ورودي آپارتمان و نداشتن بدهي بابت  هزينه هاي انشعاب، اين شركت به طور رايگان كنتور مستقلي  براي هر واحد نصب خواهد كرد.  حيدري اضافه كرد براي مجتمع هايي كه لوله كشي داخلي  آنها مستقل نيست پيشنهاد مي شود مشتركان خود اقدام به  نصب كنتورهاي فرعي بعد از در هر آپارتمان كنند تا به  اين ترتيب بتوانند مصرف را كنترل كنند.  وي گفت: براي مصرف آب تا ميزان 5/22 متر مكعب در ماه از سال 72 تاكنون هيچگونه افزايش نرخي وجود نداشته است و تا ميزان 35 متر مكعب 25 درصد و بيش از 35 مترمكعب 30 درصد نرخ آب افزايش يافته است. 
