 گروه اقتصادي: تقاضاي وام تعاوني هاي مسكن امسال خارج  از نوبت رسيدگي و تسهيلات مسكن به آنها پرداخت مي شود.  به گزارش روابط عمومي اداره كل تعاون استان تهران،  محمود بهمني مدير تسهيلات و اعتبارات بانك ملي ديروز گفت: شعب اين بانك در سراسر كشور با در نظرگرفتن اولويت،  بيش از گذشته در مورد پرداخت تسهيلات بانكي با تعاوني ها همكاري دارند.  بهمني در ديدار چند تن از مديران عامل شركت هاي تعاوني  با وي گفت: طرحهاي نيمه تمام تعاونيهاي توليدي مشمول  تبصره 3 قانون بودجه نيز در سال جاري با اولويت از تسهيلات برخوردار خواهند شد. 
