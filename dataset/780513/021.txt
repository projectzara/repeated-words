 مديركل مزد وبهره وري وزارت كارواموراجتماعي اعلام كرد:  آئين نامه اجرايي قانون اعطاي امتيازات به كارگران  ايثارگر مشمول قانون كار در واحدهاي دولتي و خصوصي براي  اجرا به واحدها ابلاغ شد.  هيات وزيران به پيشنهاد وزارت كارواموراجتماعي و به استناد ماده چهارقانون اعطاي امتيازات ايثارگري و اشتغال در مناطق جنگي و جنگزده به كارگران مشمول قانون  كار مصوب سال 76، آئين نامه اجرايي اين ماده را درخرداد ماه امسال تصويب كرد.  به گزارش خبرگزاري جمهوري اسلامي، ابوالقاسم كرم بيگي  ديروز گفت: امتيازات اين قانون كارگران رزمنده، جانباز و آزاده را شامل مي شود.  وي افزود: احتساب يك مقطع تحصيلي بالاتر از نظر استخدامي براي آزادگان و جانبازان، برخورداري از مزد شغل يك گروه بالاتر براي آزادگان و مفقودان با حداكثر سه سال سابقه اسارت يا مفقود شدن و براي جانبازان با حداكثر 40درصد از كارافتادگي و رزمندگان با حداقل شش  ماه خدمت متوالي و يا 9 ماه حضور متناوب در جبهه، از مزاياي اين قانون براي كارگران ايثارگر است.  به گفته وي برخورداري از مزد شغل دو گروه بالاتر براي  آزادگان ومفقودان با بيش از سه سال اسارت يا مفقودشدن و يا جانبازان با بيش از 40درصد از كارافتادگي و رزمندگان  با بيش از سه سال خدمت متناوب يا متوالي در جبهه از ديگر مزاياي اين قانون است. كرم بيگي اظهار داشت:  چنانچه كارگاهي فاقد طرح طبقه بندي مشاغل مصوبوزارت  كارواموراجتماعي باشد يا باتوجه به طرح طبقه بندي مشاغل  امكان ارتقاي كارگر ايثارگر به شغل در يك مقطع تحصيلي  بالاتر وجود نداشته باشد، معادل 6/3 درصد مزد مبنا يا مزد ثابت به حقوق اين گروه از كارگران اضافه خواهدشد.  وي گفت: مزد ثابت يا مزد مبناي كارگراني كه در مناطق  جنگي يا جنگزده شاغل بودند، به ازاي هر سال اشتغال در مناطق جنگي سه درصد و در مناطق جنگزده 5/1 درصد اضافه  خواهد شد.  وي افزود: براساس ماده شش اين آئين نامه، تمام كارگران  مشمول قانون كارواجد شرايط در اين آئين نامه، اعم از اينكه قبل از تاريخ 31 شهريور 59 دركارگاه شاغل بوده يا پس از آن به استخدام كارگاه درآمده باشند، مشمول مقررات  اين آئين نامه هستند.  كرم بيگي گفت: افزايش هاي ناشي از اجراي اين آئين نامه  جزو مزد مبنا يامزد ثابت كارگران محسوب مي شود و از تاريخ 14 بهمن ماه 76 قابل پرداخت است.  وي افزود: مجموع مزاياي پرداختي ناشي از اجراي اين  قانون به هر كارگردر هر ماه، از 50 درصد حداقل دستمزد مصوب شوراي عالي كار در همان سال تجاوزنمي كند. 
