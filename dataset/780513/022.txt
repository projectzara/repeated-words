 گرما و خشكي در بسياري از ايالتهاي آمريكا به حدي است  كه از آن به عنوان خشكسالي بي سابقه در نيم قرن اخير نام مي برند.  " دان گليكمن "وزير كشاورزي آمريكا روز يكشنبه گذشته  اظهار داشت: خشكي هوا در سال جاري در ايالتهاي شرق و شمال شرقي آمريكا دومين خشكسالي بزرگ قرن در اين منطقه  محسوب مي شود. خشكي هوابه قدري است كه تامين آب را مشكل  ساخته و طي دو هفته اخير درچندين ايالت آمريكا حالت  اضطراري اعلام شده و مقررات محدودسازي مصرف آببطور جدي  به اجرا در آمده است.  گرماي كم سابقه هوا نيزمصرف برق توسط دستگاههاي  خنك كننده را افزايش داده است بطوري كه تامين مستمر برق  نيروگاهها را دچار مشكل كرده و برخي از نيروگاهها جهت  مقابله با اين مشكل برق را با ولتاژ كمتري عرضه مي كنند.  تاكنون 182 نفر در ايالتهاي مختلف بدليل عوارض ناشي از گرما جان خودرا از دست داده اند. 
