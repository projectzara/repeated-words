 گروه ورزشي: كره شمالي به طور رسمي از يك تيم فوتبال كره  جنوبي متشكل از اعضاي اتحاديه هاي كارگري براي برگزاري  يك مسابقه فوتبال در تاريخ 10 اوت(19 مرداد)در پيونگ  يانگ دعوت كرد. خبرگزاري رويتر اين خبر را از سئول به  نقل از كنفدراسيون اتحاديه هاي كارگري كره جنوبي گزارش  داد. سخنگوي اين كنفدراسيون اعلام كرد: كره شمالي به ما اطلاع داده است كه طرح برگزاري مسابقه فوتبال در 10 اوت  به اجرا در خواهد آمد و از 30 بازيكن فوتبال و مقام  اتحاديه اي دعوت كرده است در ماه مه، اين كنفدراسيون  اعلام كرد با كره شمالي در مورد برگزاري يك مسابقه در ماه اوت در پيونگ يانگ و يك مسابقه ديگر در اواخر سال  جاري ميلادي در سئول به توافق رسيده است. 
