 آخرين اخبار دريافتي از افغانستان حاكيست طالبان خود را براي تهاجم گسترده به مواضع احمد شاه مسعود در دره  پنجشير آماده مي كند.  به گزارش خبرگزاري ها، منابع آگاه اعلام كردند، طي دو روز گذشته نيروهاي تازه نفس از مليت هاي مختلف به خصوص  پاكستاني در خطوط مقدم نبرد با ائتلاف شمال در حوالي  دره پنجشير مستقر شده اند.  اين منابع اعلام كردند راههاي منتهي به دره پنجشير مملو از نيروهاي پاكستاني است.  دولت اسلامي افغانستان ديروز گفت، ارتش پاكستان و نيروهاي عرب وفادار به اسامه بن لادن در كنار نيروهاي  گروه طالبان در حال نبرد هستند.  سخنگوي ائتلاف شمال ديروز اعلام كرد، نيروهاي طالبان با ادامه پيشروي به سوي شمال و تونل حساس سالنگ، نيروهاي  مخالف را مجبور به عقبنشيني كردند و دهها هزار نفر از غيرنظاميان نيز با ترك خانه هاي خود به مكانهاي امن تر پناه برده اند.  دكتر عبدالله هدف بعدي طالبان را شهر شمالي طالقان  خواند. مسيرهاي تهيه آذوقه ائتلاف شمال از تاجيكستان در اين شهر واقع است.  خبرگزاري اسلامي افغان ديروز اعلام كرد، نيروهاي طالبان  شهر گلبهار كه دومين مقر مخالفان بعد از دره پنجشير به  حساب مي آيد را به تصرف خود درآورده اند.  دره پنجشير، آخرين پايگاه مقاومت ائتلاف شمال است و اگر به اشغال نيروهاي طالبان درآيد، نقشه استراتژيك  افغانستان كاملا" دگرگون خواهد شد.  به دنبال پيشروي گسترده نيروهاي گروه طالبان، ائتلاف  شمال افغانستان ديروز خواستار كمك بين المللي به  آوارگان جنگ در اين كشور شد.  به گزارش خبرگزاري فرانسه از كابل، يك سخنگوي ائتلاف  شمال افغانستان در دره پنجشير گفت، هم اكنون 250 هزار آواره جنگي در پنجشير هستند كه دو روز است بدون غذا و با آب اندك بسر مي برند.  وي افزود: دره پنجشير محل امني براي آواره ها نيست و ما از سازمان هايي نظير صليب سرخ جهاني درخواست مي كنيم  كاري براي آنان انجام دهند، اين آوارگان هيچگونه سرپناه  يا غذايي در دسترس ندارند.  براساس اين گزارش، سيل آوارگان به دره پنجشير از روز يكشنبه كه نيروهاي طالبان شهرهاي حومه اين دره را به  تصرف خود درآوردند، سرازير شده است. 
