 سازمان ديده بان حقوق بشر ديروز نيروهاي حافظ صلح  بين المللي در كوزوو موسوم به "كفور" و هيات سازمان ملل  در اين استان را به خاطر تلاشهاي "كند ونامناسب" آنان  در متوقف كردن آزار وقتل صربها وكوليهاي "روما" در اين  ايالت جنوبي صربستان، به شدت مورد انتقاد قرار داد. به  گزارش خبرگزاري آلمان، سازمان ديده بان حقوق بشر كه مقر آن در نيويورك است گفت از زمان شكست دولت يوگسلاوي پس  از حملات هوايي 78 روزه جنگنده هاي ناتو صربها و روماها باهراس، سوءظن وخشونت مواجهند. از زمان آغاز بازگشت  آلبانيايي تبارهاي كوزوو به خانه وكاشانه وروستاهاي  منهدم شده خود، بيش از 164 هزار صرب از اين ايالت  گريخته اند. سازمان ديده بان حقوق بشر اعلام كرد برخي  از آلبانيايي ها با حمايت نيروهاي كفور به مناطقي كه  پيش از اين در كنترل صربها بود بازگشتند.  صربهايي كه در كوزوو باقي ماندند هدف ضرب وشتم، قتل  وآدم ربايي قرار گرفتند. اين سازمان به قتل 14 كشاورز صرب در روستاي "گراكو" درمركز كوزوو استناد كرده است.  گزارش 18 صفحه اي اين سازمان بر اساس گفت وگو با قربانيان، شاهدان عيني ومقام هاي محلي در دهها روستا تنظيم شده است.  شمار زيادي از صربها وكوليهاي كوزوو به نمايندگان  ديده بان حقوق بشرگفتند آلبانيايي تبارهاي كوزوو مستقيما به آنان هشدار داده وبا تهديد به توسل به خشونت  از آنان خواسته شده است كه كوزوو را ترك كنند وهرگز به  آنجا باز نگردند.  تعداد كنوني نيروهاي كفور 37 هزار نفر است در حالي كه  قرار بود براي حفظ امنيت در كوزوو 50 هزار نفر به اين  استان بروند. از 3100 پليس بين المللي موردنياز براي  برقراري نظم در كوزوو تنها200 نفر فراهم شده است.  " آرتمجيد رادوساوجويج "اسقف اعظم كليساي ارتدكس صرب نيز ديروز درگفت وگو با يك روزنامه اتريشي عملكرد نيروهاي  حافظ صلح ورهبران ارتش آزاديبخش كوزوو را در مقابل  صربها مورد انتقاد قرار داد اين روزنامه به نقل از اين  اسقف مي نويسد: هر روز از قتل عام، گروگان گيري وتجاوز عليه ساكنان صرب در كوزوو خبر مي رسد و روزانه 20 خانواده صرباز پريشتينا اخراج مي شوند.  اين اسقف صرب درباره عكس العمل رهبران ارتش آزاديبخش  كوزوو در قبال حوادث اخيراين منطقه گفت: آنان تلاش  دارند كه خود را از اين مسائل دورسازند و مسئوليتي به  عهده نگيرند. 
