   يوسف حبيبي رئيس جمهور موقت اندونزي ديروز نتيجه  انتخابات پارلماني اخير اين كشور را مورد تاييد قرار داد.  به گزارش خبرگزاري فرانسه از جاكارتا، حبيبي در ديدار با رهبران احزاب سياسي كه موفق به كسب كرسي هاي  پارلماني در انتخابات شده اند گفت، نتيجه انتخابات كه در تاريخ 4 مرداد اعلام شد معتبر است.  وي همچنين بااشاره به تشكيل پارلمان هاي منطقه اي و ملي، مجلس مشورتي مردم و نيز انتخابات رياست جمهوري كه  براي آبان ماه برنامه ريزي شده است گفت: اكنون مراحل  بعدي انتخاباتي كشور مي تواند همانگونه كه برنامه ريزي  شده است ادامه يابد.  وي افزود: من به عنوان رئيس جمهور و مسئول انتخابات  كشور مايل نيستم تاخيري در روند مراحل بعدي پديد آيد.  رئيس جمهور اندونزي اين سخنان را در حالي ايراد كرده  است كه اعضاي بخش اجرايي كميسيون انتخابات عمومي اين  كشور پيش از اين حاضر به تاييد نتيجه انتخابات پارلماني  نشده بودند و نمايندگان 16 حزب از تاييد مدارك نهايي آن  خودداري كرده بودند.  در انتخابات پارلماني اندونزي كه در تاريخ 17 خرداد برگزار شد حزب تلاش براي دمكراسي خانم مگاواتي سوكارنو پوتري توانست 7/33 درصد آراء را به خود اختصاص دهد. حزب حاكم گلكار نيز با كسب 4/22 درصد آراء در مقام دوم جدول  احزاببرتر اين كشور ديده مي شود.  در اين انتخابات كه اولين انتخابات آزاد در سه دهه  گذشته و در زمان حكومت سوهارتوست، احزاب اسلامگراي  بيداري ملي به رهبري عبدالرحمن وحيد و اتحاد براي توسعه  در مقامهاي بعدي جدول احزاب قرار دارند.  با تاييد نهايي نتايج انتخابات، جدي ترين نامزدهاي تصدي  رياست جمهوري اندونزي يعني حبيبي و مگاواتي سوكارنو خود را براي رقابت تنگاتنگ آماده مي كنند. در اين ميان  مگاواتي كه در ميان مردم محبوبيت بيشتري دارد از شانس  بيشتري برخوردار است. اما توانايي حبيبي براي بسيج  نيروهاي درون حكومت، بويژه نظاميان عضو مجمع مشورتي خلق  بيشتر است برخي از احزاب اسلامگرا نيز با رياست جمهوري  زنان مخالفند و ممكن است براساس همين نظر، از حبيبي در برابر مگاواتي حمايت كنند. 
