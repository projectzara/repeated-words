 معاون وزير كشور جمهوري داغستان ديروز گفت، درجريان يك  درگيري بين نيروهاي امنيتي اين جمهوري و چريك هاي مسلح  چچني در شب سه شنبه 12 تن كشته شدند.  به گزارش خبرگزاري فرانسه از مسكو، وي گفت: در حمله  چريك هاي مسلح چچني به يك پاسگاه مرزي در منطقه  " تسومادا" داغستان، سه پليس و يك نفر از نيروهاي  وزارت كشور كشته و پنج تن ديگر مجروح شدند.  براساس اين گزارش، هشت تن از چريك هانيز دراين درگيري  كشته شدند.  سخنگوي وزارت كشور داغستان نيز اظهار داشت: چريك ها كه  گفته مي شود يك فرد عرب زبان آنها را رهبري مي كرد در چهارروستاي داغستان در نزديكي مرز با چچن مخفي شده اند و با استفاده از نواحي جنگلي اين منطقه مي توانند بطور مخفيانه به منطقه چچن باز گردند.  اين گزارش حاكي است، دو روز قبل نيز در جريان يك درگيري  در مرز اين جمهوري با منطقه چچن يك تن كشته و يك نفر ديگر مجروح شد.  در همين ارتباط خبرگزاري جمهوري اسلامي از مسكو گزارش  داد، وزير كشورروسيه در واكنش به وقايع اخير داغستان  بعد از ديدار امروز خود با بوريس يلتسين به خبرنگاران  گفت: وقايع داغستان و حملات اشرار به نيروهاي مسلح و پاسگاه هاي مرزي اين جمهوري را نمي توان آغاز يك جنگ  تمام عيار درمنطقه تصور كرد.  وي در عين حال اعتراف كرد كه اين وقايع فكر مسكو را به  خود مشغول كرده است.  به گفته وي حمله به نيروهاي داغستاني از چچن نشات  مي گيرد و اين اوضاع روابط مسكو- گروزني را بيش از پيش  پيچيده مي كند. 
