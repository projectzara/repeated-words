 به نوشته يك روزنامه هنگ كنگي، واحدهاي ارتش چين كه در آبراه تايوان هستند به حال آماده باش كامل درآمدند.  به گزارش خبرگزاري فرانسه، اين روزنامه هنگ كنگي طرفدار دولت چين ديروز به نقل از منابع نظاميي كه هويتشان  اعلام نشده است نوشت، برخي واحدهاي اصلي به حال  آماده باش كامل درآمده اند.  اين روزنامه با يادآوري تمرينات موشكي زمين، هوا، درياي  چين درسال 1996 نزديك سواحل تايوان افزود، چندين فروند موشك نيز در استان فوجيان مستقر شده است و بايد در انتظار مانورهاي نظامي گسترده بود. پكن از سه هفته پيش  تبليغات گسترده اي براي محكوم كردن لي تنگ خويي  رئيس جمهوري تايوان آغاز كرده است. 
