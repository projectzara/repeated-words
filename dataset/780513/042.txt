   بخشي از تفسير سوره موءمنون  قوله: "افحسبتم انما خلقنا كم عبثا" "، ابوبكر واسطي اين  آيت بر خواند و گفت: اظهر الالوان و خلق الخلق ليظهر وجوده فلولم يخلق لماعرف انه موجود و ليظهر كمال علمه و قدرته بظهور افعاله المتقنه المحكمه و ليظهر آيات  الولايه علي الاولياء و آيات الشقاوه علي الاشقياء. گفت  خداوند ذوالجلال قادر بر كمال به جلال و عزت خويش و كمال  قدرت خويش كاينات و محدثات در وجود آورد تا هستي وي  بدانند و خداوندي وي بشناسند، و از صنع وي به كمال علم و قدرت وي دليل گيرند، و چنانكه علم وي به ايشان رفته نشان  دوستي بر دوستان پيدا كرده و رقم دشمني بر دشمنان كشيده  ايشان را از كتم عدم در وجود آورد بر وفق علم خويش كه وي  درازل دانست كه خلق را آفريند خواست كه خلق وي با وفق  علم وي برابر آيد. داود پيغامبر در مناجات خويش گفت:  الهي جلال لم يزل منعوت بنعت كمال موصوف بصفت استغناء از همه مستغني و بنعت خود باقي، نه ترا به كس حاجت و نه ترا از كسي ياري و معونت، اين خلق چرا آفريدي؟ و در وجود ايشان حكمت چيست؟ جواب آمد كه ياداود" كنت كنزا مخفيا"  فاجبت ان اعرف ". گنجي بودم نهان، كس مرا ندانسته و نشناخته خواستم كه مرا بدانند و دوست داشتم كه مرا بشناسند. احببت ان اعرف اشارت است كه بناء معرفت بر محبت  است. هرجا كه محبت است معرفت است، و هرجا كه محبت نيست  معرفت نيست، بزرگان دين و طريقت گفته اند: لايعرفه الامن  تعرف اليه ولا يوحده الامن توحد له، و لايصفه الامن تجلي  لسره. نشناسد او را مگر كسي كه حق جل جلاله خود را به او يكتا نمايد، و او را صفت نكند مگر آن كس كه حق جل جلاله  خود را بر سر اوپيدا كند، عبارت ترجمان سر است. و سر نظاره حق، نخست ببينند آنگه زبان از آنچه سرديد عبارت  كند زبان نشان اهل معاملتست اما اهل حقيقت را عبارت و اشارت نيست، ايشان چنين گفته اند كه: من عرفه لم يصفه و من وصفه لم يعرفه، هر كراتجلي سر در حق حقيقت حاصل است  سر او در عين مشاهدت وجان او دربحرمعانيت غرقتست چون  دوست حاضر بود نشان دادن از دوست ترك حرمت بود.  پير طريقت گفت: هر كه را مشاهدت باطن درست گشت نخواهد كه  زبان از آن عبارت كند يا ظاهروي از آن باخبر شود، شبلي  گفت: آن شب كه حسين منصور را كشته بودند همه شب باحق  مناجات داشتم تا سحرگاه، پس سربرسجده نهادم گفتم خداوندا بنده اي بود از آن تو موءمن و موحد و معتقد در عداد اولياء اين چه بلا بود كه به وي فروآوردي و از كجا مستوجب اين فتنه گشت؟ گفتا بخواب اندر شدم چنان نمودند مرا كه نداء عزت بسمع من رسيدي كه: هذا عبدمن عبادنا اطلعناه علي سرمن اسرار نافافشاه فانزلنا به ماتري. آن  تره فروش است كه او را بر بقله خود ندا كردن مسلم است  اما جوهري را بر جوهر شب افروزند كردن محال است.  تفسير كشف الاسرار ميبدي 
