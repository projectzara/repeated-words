 گروه شهري: در راستاي توسعه فرهنگ نگهداري فضاي سبز،  طرح همگامان سبز و خودكفايي اقتصادي بوستانها و فضاي  سبز اجرا مي شود.  مدير عامل سازمان پارك ها و فضاي سبز شهر تهران، ديروز با اعلام اين مطلب، افزود: به منظور گسترش فرهنگ  نگهداري فضاهاي سبز عمومي و خصوصي ومحيط زيست شهري،  طرحي با عنوان "همگامان سبز" توسط اين سازمان به مورد اجرا در مي آيد. براساس اين طرح، از هر يك از مناطق  بيستگانه تهران، يك شهروند كه ابتكار و تلاش وافري در جهت حفظ و گسترش فضاهاي سبز داشته باشد به عنوان "همگام  سبز" انتخاب و همزمان با پاسداشت دهه مبارك فجر، معرفي  و از آنان قدرداني خواهد شد.  وي با ضروري خواندن توسعه محيطهاي سبز در تهران گفت:  شرايط اقليمي تهران ايجاب مي كند شهروندان نقشي فعال تر در توسعه وگسترش فضاهاي سبز نظير بوستانها ايفا كنند.  يقينا" با گسترش فضاهاي سبز اعم از عمومي و خصوصي،  نه تنها بر زيبايي افق ديد شهروندان و سيماي عمومي شهر افزوده مي شود، بلكه مي توان داراي شهري با هواي تميز و عاري از آلودگي هاي صوتي بود، چرا كه گياهان مي توانند اصلي ترين ابزار كارآمد در جهت كاهش آلاينده هاي صوتي  به كار آيند.  وي درباره نقش فضاي سبز دركاهش آلودگي صوتي گفت: گرچه  صدا ممكن است رشد گياهان را به مخاطره اندازد، اما ارتعاش امواج صوتي توسط برگها و شاخه هاي درختان جذب مي شود، شاخ و برگ درختان به دليل قابليت انعطاف، نرمي  و صافي، صدا را جذب مي كنند و تنه و شاخه هاي سنگين  موجب انحراف صدا مي شوند و اگر سطح زمين پوشيده از چمن  يا ساير گياهان پوششي باشد، مقدار قابل توجهي از امواج  شكسته شده توسط آنها نيز جذب خواهد شد.  مدير عامل سازمان پارك ها همچنين با اظهار اين مطلب كه  طرح خودكفايي اقتصادي بوستانها و فضاي سبز در دست تهيه  است، افزود: پيش بيني مي شود با اجراي اين طرح، علاوه  بر كاهش هزينه هاي مربوط به تامين و نگهداري بوستانها و فضاي سبز، به دليل مشاركت شهروندان ديگر شاهد تخريب سريع آنان نخواهيم بود.  وي گفت: در حال حاضر بيش از 700 بوستان محلي، منطقه اي،  شهري و جنگلي نظير چيتگر و سرخه حصار وجود دارد كه  ساليانه دهها ميليارد ريال از سوي شهرداري براي  تامين ونگهداري آنان پرداخت مي شود.  وي خاطر نشان كرد: در صورت اجراي طرح خود كفايي اقتصادي  بوستانها، زمينه براي احداث بوستانهاي بيشتر فراهم  خواهد شد. 
