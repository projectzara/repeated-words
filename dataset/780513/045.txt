 افرادي كه از اين تسهيلات برخوردار مي شوند بايد حداقل،  پنج سال پس از استخدام در منطقه حضور داشته باشند و كار كنند گروه شهري: تامين نيروي انساني درمشاغل بهداشتي درماني  درمناطق محروم بامعافيت از انتشار آگهي استخدام در دانشگاهها و دانشكده هاي علوم پزشكي امكانپذيراست.  روابط عمومي وزارت بهداشت، درمان وآموزش پزشكي در اطلاعيه اي اعلام كرد به منظور رفع مشكل استخدام و تامين نيروي انساني در مناطق محروم كشور و براساس مصوبه  شوراي امور اداري و استخدامي كشور، تامين نيروي انساني  در مشاغل بهداشتي درماني پزشك و دندانپزشك در مناطق  محروم با ضرايب سه پنجم و سه و نيم پنجم با معافيت از انتشار آگهي استخدام و با رعايت ساير مقررات مربوطه در دانشگاهها و دانشكده هاي علوم پزشكي و خدمات بهداشتي  درماني كشور امكانپذير و بلامانع خواهد بود.  شايان ذكر است افرادي كه از اين تسهيلات برخوردار مي شوند بايستي حداقل به مدت 5 سال پس از استخدام در منطقه مربوطه تعهد سپرده و اشتغال داشته باشند به اين  ترتيب با اجراي اين مصوبه يكي از مشكلاتي كه بخش بهداشت  و درمان در طي ساليان اخير جهت ارائه خدمات مطلوب و كافي با آن مواجه بوده است بويژه در مورد كمبود نيروهاي  متخصص پزشك و دندانپزشك در مناطق محروم كشور رفع خواهد شد 
