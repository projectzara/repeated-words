 گروه شهري: درجه بالاي حرارت هواي تهران در روزهاي  اخير و سكون هوا و خشكسالي براي درختان نيز در تابستان  امسال به يك مساله اساسي تبديل شده است و تهراني هااين  روزها شاهد خزان زود رس طبيعت شهرند.  نگاهي به درختان تبريزي، سرو، كاج، صنوبر و انواع  درختان ميوه دار وگل داركه همنشينان منازل، معابر و كوچه و خيابان تهراني ها هستند به خوبي نشان مي دهد كه  اين درختان از سرسبزي و نشاط گذشته برخوردار نيستند.  احمد سهيلي كارشناس منابع طبيعي در اين زمينه به  خبرگزاري جمهوري اسلامي گفت: وجود درختان براي كلان  شهري مانند تهران كه ازشرايط زيست محيطي چندان مناسبي  برخوردار نيست، بسيار حياتي و ضروري است وي افزود:  درختان درچرخه حيات موجودات زنده و بويژه انسان هانقش  بسيارمهمي دارند به ياد داشته باشيم كه درختان بويژه  در توليد اكسيژن و هواي تازه براي ديگر موجودات زنده  بسيار مهم هستند. اين كارشناس منابع طبيعي تاكيد كرد:  بسياري از گازها و دودهاي سمي ومواد شيميايي مخلوط در جوي هايي كه محل شرب درختان در معابر عمومي هستندو عدم  آبدهي كافي اين درختان از جمله عوامل به خزان نشستن  درختان پيش ازموعد مرسوم است. به گفته وي كمبود آب و عدم آب رساني صحيح و كافي، گازهاي سمي ناشي ازتردد بسياري از خودروهايي كه داراي نقص فني هستند به همراه  گرد و غبارفراواني كه بر روي درختان مشاهده مي شود و عدم بارندگي كافي، از موانع عمده حيات صحيح اين موجودات  زنده و مفيد است. به اعتقاد اين متخصص مسايل زيست محيطي  در گرماي كنوني بي شك حفظ پوشش گياهي موجود در تهران از اهميت خاصي برخوردار است امري كه با بررسي هاي علمي -  كارشناسي و اقدامات عملي و همكاريهاي مردم و مسئولان  قابل انجام خواهد بود. 
