 گروه شهري: رئيس سازمان نظام پزشكي كشور اعلام كرد: طرح  جديد بيمه درماني پزشكان در سراسر كشور درحال اجراست.  دكتر صدرافزود: سازمان نظام پزشكي كشوربمنظور تامين  پشتوانه مالي مناسب براي پزشكان وخانواده هايشان در هنگام بروز حوادث و بيماري، طرح جديد بيمه درماني  پزشكان را به اجرادرآورده است.  وي گفت: اين طرح با استقبال گسترده پزشكان روبرو شده  بطوري كه تاكنون بيش از 12 هزارنفر از پزشكان و خانواده هايشان در اين طرح ثبت نام كرده و هزينه هاي  درماني آنان در هنگام بروز بيماري و حوادث تا سقف  20ميليون ريال تحت پوشش قرار مي گيرد.  تلفن به همشهري  بي نظمي در دانشگاه آزاد دانشجوي رشته حسابداري دانشگاه آزاد واحد مركز هستم.  متاسفانه در زمينه كلاس هاي ترم تابستاني بي نظمي هايي  مشاهده مي شود، استادان مربوطه هنوز مشخص نشده اند و با اين كه در ترم تابستاني كلاس ها به جاي يك ساعت در هفته  بايد سه بار در هفته تشكيل شود اما تاخير در تشكيل  كلاس ها موجب كندي پيشرفت دانشجويان شده كه پيامدهاي  منفي بسياري از جمله زيان مالي دارد. متاسفانه مديريت  گروه نيز در پاسخ اعتراض دانشجويان مي گويند" همين است  كه هست، اينجا دانشگاه آزاد است ! "شايد چاپ اين گلايه  نسخه شفابخش باشد براي بي نظمي ها در اين واحد.  نام محفوظ ساختار نظام جديد و قديم آموزشي  من دبيرفيزيك هستم، اگر با ديدي بي طرفانه(كه مسلما"  از دانش آموزان انتظار نمي رود)به سئوالات امتحان  فيزيك(4)كه آنهمه جنجال آفريد، نگاه كنيم و آنرا با امتحانات نهايي مكانيك چهارم نظام قديم مقايسه كنيم  (سئوالاتي كه از مباحثي يكسان طرح شده اند)امتحان اخير،  بسيار ساده تر از مكانيك چهارم بوده است. البته نظام  قديمي ها هم نمرات پايين مي آورند، ولي آزمون را كاملا"  معمولي مي دانستند و آنرا بالاتر از سطح متعارف قلمداد نمي كردند اين اختلاف سطح سواد، چه ريشه اي جز بيماري  ساختار نظام جديد مي تواند داشته باشد؟ م. م. پ از اصفهان  دريغ از پارسال !  ماه گذشته مادرم به رحمت ايزدي پيوست، بردم بهشت زهرا (ويلاي تك واحدي)! 250 هزار تومان پول از من گرفتند! در يكي از مساجد تهران مجلس ختم گرفتم صورت حساب آمد 55 هزار تومان ! گفتم سال گذشته مجلس ختم يكي از اقواممان در اينجا برگزار شد 35 هزار تومان گرفتند، گفتند گران شده !  چون... گران شده ! واقعا" سال سال دريغ از پارسال.  محسن حسيني از تهران  فقدان قانون در امور آب مياندوآب گروهي از كاركنان سازمان آب منطقه اي آذربايجان غربي  هستيم كه در امور آب مياندوآب و ادارات تابعه آن بكار اشتغال داريم و تاكنون چندين بار كتبا" و شفاها" از مسئولين ادارات متبوع و مسئول امور آب مياندوآب درخواست  شده كه ماده 2 قانون استخدام كشوري را در حقمان اعمال  نمايند.  ماده مذكور مقرر مي دارد: "در صورتيكه مستخدم ناچار به  توقف شبانه در محل ماموريت خود نباشد، نصف فوق العاده  روزانه مذكور در ماده 1 به وي پرداخت مي شود، مشروط بر آنكه محل ماموريت حداقل 30 كيلومتر با محل خدمت مستخدم  فاصله داشته باشد. " اما تاكنون اجراي اين ماده در امور آب مياندوآب اعمال  نگرديده است و نيز به درخواستهاي مكرر ماجوابي داده نشده  است.  امير خاطرويسي  پارك سوار يا خاك سوار!  اگر گذرتان به پارك سوار آزادي افتاده باشد حتما" باقي  مانده مصالح ساختماني و زباله هايي كه ماههاست برروي  زمين و كنار ايستگاهها انباشته شده، روحتان را آزرده است.  معلوم نيست چه كسي مسئول نظافت اين محل كه از شلوغترين  معابر عمومي و دروازه شهر تهران است، مي باشد. ترابه خدا به پاكيزگي اين محل توجه كنيد.  گروهي از اهالي غرب تهران  هفت اقليم  دستاوردهاي دانشمندان علوم اكولوژيك در چين     دولت تركمنستان براي نگارش و چاپ كتابي در خصوص محيط زيست با عنوان "كتاب جديد سرخ تركمنستان "يك مناقصه 73 هزار دلاري برگزار مي كند. مطبوعات چاپ عشق آباد روزدوشنبه نوشتند، در اين مناقصه نويسندگاني ازكشورهاي  انگليس، هند، ايران، تركيه و روسيه شركت دارند و به  برنده آن 73هزار دلار جايزه تعلق خواهد گرفت اين طرح  كه تحت نظارت برنامه توسعه سازمان ملل متحد انجام  مي گيرد، كتابي خواهد بود كه وضعيت علمي محيط زيست  تركمنستان از جمله گياهان وحيوانات را مورد بررسي قرار مي دهد. قراراست اين كتاب به سه زبان انگليسي، روسي و تركمني چاپ و منتشر شود. آخرين كتاب سرخ تركمنستان در سال 1985 ميلادي توسط محققان شوروي سابق نوشته شده است.  تركمنستان يك كشور خشك و كم آب در آسياي مركزي است كه  حدود 80 درصداراضي آن را صحراي بزرگ قره قوم تشكيل  مي دهد.  چشم انداز نكته اي در حاشيه سيل نكا و كسوف 20 مرداد در استقبال از آخرين كسوف قرن(1) در روزهاي اخير در ميان اخبار غيرسياسي، شايد دو مسئله  وقوع سيل نكا و نيز كسوف آتي 20 مرداد بيش از خبرهاي  ديگر توجه مردم را به خود جلب كرده باشد. ابعاد اسفناك  سيل نكا البته آنچنان بود كه حس همدردي و تاثر ميليونها هم ميهن ما را برانگيزد، اما كسوف 20 مرداد نيز با توجه  به تبليغات گسترده سازمان هاي مسئول براي بهره برداري  توريستي از اين پديده بسيار مورد توجه مردم قرار گرفته  است. ديروز در خبرها آمده بود كه تاكنون بيش از يك  ميليون عينك ويژه مشاهده كسوف در كشور فروش رفته و انتظار مي رود تا فرصتي كه براي وقوع اين كسوف باقي است،  اين شمار حتي چند برابر شود. با اتكا به اين خبر مي توان گفت تاكنون از هيچ پديده سماوي به اندازه كسوف  20 مرداد در كشور ما قصد بهره برداري اقتصاد ي به عمل  نيامده است تدارك مسئولان حتي شهرهاي كوچكي همچون  نهاوند و اسدآباد براي بهره برداري از اين پديده، نيك  برمي تابد كه صنعت توريسم سرانجام توانسته است نقش خود را در صحنه هاي برنامه ريزي و اقتصادي ملي معرفي كند.  نقشي كه البته تا از حاشيه به متن بيايد، بسيار طول  خواهد كشيد.  و اما ميان حواشي كسوف 20 مرداد و سيل نكا اگر نه يك  رابطه اما مي توان يك نكته پيدا كرد ديروز در همين  صفحه خوانديم كه كارشناسان سازمان جنگلها و مراتع كشور رسما" اعلام كرده اند قطع بي رويه درختان و نابودي پوشش  جنگلي مهم ترين عامل وقوع سيل نكا بوده است. اما در يك  اطلاعيه ديگر همين سازمان، كه اتفاقا" در همين روز منتشر شده است، با شرحي بر اهميت اقتصادي بهره برداري  از منابع چوب جنگلي، اشاره شده است كه "در سال گذشته  ارزش اقتصادي توليد انواع فرآورده هاي چوبي در جنگل هاي  گلستان، مازندران و گيلان به 290 ميليارد ريال بالغ شد كه گوياي نقش جنگل در اقتصاد ملي و تامين نيازهاي داخلي  چوب است. " بروز عوارضي همچون وقوع سيل نكا، به ظاهر بهايي ناگزير تلقي مي شود كه براي دستيابي به درآمد فوق مي بايست آن  را پرداخت. اما جالب است كه توجه كنيم در قياس با قيمت  فعلي دلار درآمد فوق حداكثر بالغ بر 30 ميليون دلار برآورد مي شود كه خود براساس شاخص هاي WTO معمول  (سازمان جهاني توريسم)از طريق ورود فقط سي هزار توريست  قابل دستيابي است. گذشته از خطر وقوع سيل و بروز بسياري  پيامدهاي نابه هنجار زيست محيطي ديگر، آيا تخريب جنگل هاي شمال و فروش چوب آنها از نظر اقتصادي  عاقلانه تر است يا بهره برداري اكوتوريستي از آنها به  عنوان چشم اندازها و جاذبه هاي طبيعي؟ آيا مجموعه مناطق  جنگلي گيلان، مازندران و گلستان، كه بخش هايي از آنها،  به ويژه در غرب مازندران به واسطه قدمت 3 ميليون ساله  قديمي ترين جنگل سرخدار جهان به شمار مي آيند، توانايي  جذب سالانه فقط 30 هزار طبيعت گرد خارجي را ندارند؟ تا بتوان درآمد اكوتوريسم را جايگزين درآمدناشي از نابودي  جنگل ها كرد؟ هفته پيش همچنين در خبرها داشتيم كه انتظار مي رود ده ها گروه از جهانگردان خارجي براي ديدار از كسوف 20 مرداد به ايران سفر كنند. اگر مجموع اين جهانگردان فقط ده هزار نفر باشد، درآمد ارزي ناشي از ورود آنها از ده  ميليون دلار نيز فراتر خواهد رفت، كه اگرچه نسبت به  درآمد چهارميليارد دلاري مصر از يكي از كسوف هاي ساليان  اخير بسيار ناچيز است، اما حدود يك سوم كل درآمد سالانه  ناشي از قطع درختان جنگل هاي شمال و فروش آنهاست، كه  خود تاكيد ديگري است بر توانمندي هاي بي نظير و گسترده  صنعت توريسم براي توسعه اقتصادي كشور.  ناصر كرمي 
