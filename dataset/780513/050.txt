 گروه شهرستانها: در برنامه سوم توسعه براي استفاده بهتر مردم از كتابخانه هاي عمومي در اعضاء هيات امناء كتابخانه ها تغييراتي حاصل مي شود تا اعضاء شوراهاي شهر در آن اكثريت داشته باشند و عملا" كار كتابخانه هاي  عمومي به شوراهاي اسلامي شهرها واگذار مي شود.  دبير كل هيات امناء كتابخانه هاي عمومي كشور كه براي  بازديد و بررسي وضعيت كتابخانه هاي عمومي به استان ايلام  سفر كرده بود در گفت وگوبا خبرنگار همشهري افزود: در اين  نظام هيات امناء كتابخانه هاي عمومي كشور و دبيرخانه  آنها از نظر سازماني تقويت و كتابخانه ها به شوراي شهر واگذار مي شوند ولي از كمكها، هدايتها و نظارت هيات  امناء برخوردار خواهند بود.  مهندس مهدي معيني فر تصريح كرد: كمكهايي كه دولت به  عنوان بودجه و اعتبارات به كتابخانه هاي عمومي اختصاص  مي دهد در كنار بودجه شهرداريها براي ايجاد كتابخانه  قرار مي گيرد تا شوراهاي شهر بتوانند با نظارت مستقيم  اجرايي خود كتابخانه ها را اداره كنند.  وي به پاسخگويي اعضاء شوراي شهر در برابر خواست هاي مردم  و بخصوص خواست هاي فرهنگي آنها اشاره كرد و گفت: با عملي  شدن اين برنامه كتابخانه ها محلي براي سنجش كار شوراهاي  شهر مي شود. 
