 گروه شهرستانها: استاندار چهارمحال و بختياري گفت: آگاهي  از روند امور و اطلاعات حق مسلم مردم است. وي وجود رابطه  خوب و منطقي بين مطبوعات و دستگاههاي دولتي را ضروري  دانست و از ادارات خواست با گزارش عملكرد خود به مطبوعات،  در زمينه اطلاع رساني و رشد دانش و آگاهي مردم گام  بردارند.  به گزارش خبرنگار همشهري در شهركرد، دكتر حسيني با تاكيد بر اهميت تحليل درست عملكرد ادارات توسط مطبوعات افزود:  وقتي انتقاد معقول و منطقي از دستگاهي عنوان شد، آن  دستگاه بايد از اين انتقاد استقبال و در جهت رفع آن معضل  تلاش كند.  وي انتشار عملكرد خوب دستگاههاي دولتي در مطبوعات را عاملي براي شكوفايي و رشد بيشتر توليد دانست و از مطبوعات خواست با ايجاد فضاي مناسب براي توسعه سياسي و سازندگي، مسائل مردم و دولت را به يكديگر منتقل كنند. 
