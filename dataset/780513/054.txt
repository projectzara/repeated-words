 گروه شهرستانها: طرح تصفيه فاضلاب كارخانه آرد، نشاسته و گلوكز ياسوج راه اندازي شد.  به گزارش خبرنگار همشهري، با بهره برداري از اين طرح،  فاضلاب 1300 متر مكعبي روزانه كارخانه با ميزان آلودگي  6500 كيلوگرم كه معادل آلودگي شهري با يك ميليون نفر جمعيت است، به پسابهاي قابل دفع در آبهاي جاري و قابل  استفاده در كشاورزي تبديل و از مواد جامد آن به عنوان  كود در كشاورزي استفاده مي شود و گاز متان حاصل از تصفيه  كه هم اكنون به صورت شعله مي سوزد، درآينده با نصب تجهيزات لازم به مصرف سوخت كارخانه خواهد رسيد.  اين طرح كه نخستين طرح تصفيه فاضلاب صنعتي با روش  " بي هوازي "در كشور است با همكاري اساتيد دانشكده مهندسي  شيمي دانشگاه صنعتي شريف و توسط مهندسان داخلي طراحي و در وسعت 4 هزار متر مربع با صرف بيش از 2 ميليارد ريال اعتبار احداث شده است.  در صورت استفاده از روشهاي معمول هوازي تصفيه فاضلاب براي اجراي اين طرح، صد هزار متر مربع زمين با فاصله  بسيار زياداز شهر ياسوج مورد نياز بود.  حاصل طراحي و اجراي صددرصد داخلي اين طرح صرفه جويي ارزي  معادل 4 ميليون مارك در كشور است. 
