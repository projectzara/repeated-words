 گروه شهرستانها: بيست و يكمين دوره مسابقه هاي سراسري  حفظ و قرائت قرآن كريم از 14 تا 25 مرداد ماه جاري با شركت 820 نفر از قاريان كشور در موءسسه پژوهشي امام خميني  قم برگزار مي شود.  به گزارش خبرنگار همشهري فاضلي مديركل اوقاف و امور خيريه قم با اعلام اين خبر افزود: در كنار اين مسابقه ها هفتمين دوره مسابقه هاي سراسري شكوفه هاي قرآن ويژه  نوجوانان و مسابقه هاي تواشيح و همخواني و نيز سومين  دوره مسابقه هاي سراسري حفظ ويژه خواهران برگزار مي شود.  به گفته وي 3 نفر از برترين قاريان و حافظان قرآن اين  دوره، در مسابقه هاي بين المللي قرآن كه آبان ماه در تهران برگزار مي شود شركت خواهند كرد اين 3 نفر شامل  برترين قاري، و برترين حافظ كل و حافظ 20 جزء قرآن است.  وي ويژگي اين دوره از مسابقه ها را توجه به حفظ موضوعي  قرآن ذكر كرد و گفت: داوري بخش خواهران توسط اساتيد خواهر و بخش تواشيح كه 42 گروه در آن شركت دارند توسط متخصصان برجسته صورت مي گيرد.  وي رشته هاي مسابقه هاي رده بزرگسالان را حفظ 10 جزء،  حفظ 20 جزء و كل قرآن، رشته قرائت همراه با ترجمه جزءهاي  هفتم و هشتم و مواد مسابقه هاي شكوفه هاي قرآن(زير 16 سال)را حفظ 20 جزء، 10 جزء و 5 جزء قرآن و ترجمه جزء دوم و نيز قرائت با ترجمه جزء دوم قرآن ذكر كرد و گفت:  در رده خواهران نيز حفظ 20 جزء، 15 جزء و 10 جزء پيوسته  با ترجمه جزء اول مواد مسابقه خواهد بود.  مديركل اوقاف و امور خيريه قم يادآور شد: مسابقه هاي  خواهران در روزهاي 14 و 15 مرداد، تواشيح روز هفدهم،  شكوفه هاي قرآن 19 و 20 مرداد و حفظ و قرائت 22 تا 25 مرداد برگزار مي شود. 
