 گروه سياسي: آيت الله هاشمي رفسنجاني ديروز در ديدار با سفير جديد لبنان با تاكيد بر اعتقاد راسخ جمهوري اسلامي  ايران به اين موضع اصولي كه مشروعيت رژيم صهيونيستي را به رسميت نمي شناسد اظهار داشت: صرف نظر از اين موضع  اصولي، ناديده گرفتن حقوق مردم فلسطين و لبنان، عدم حل  مشكل آوارگان فلسطيني، سرقت آبهاي منطقه، مسائل  شهرك هاي يهودي نشين و بيت المقدس و همچنين تجاوزات و حملات مكرر به لبنان از سوي رژيم صهيونيستي از موانع  اصلي برقراري صلحي پايدار در منطقه است. رئيس مجمع تشخيص  مصلحت نظام با تقدير از عمليات مقاومت اسلامي لبنان عليه  اشغالگران صهيونيست، پيروزي هاي مقاومت اسلامي و دولت  لبنان را ثمره سال ها تلاش، مجاهدت، وحدت و همبستگي ميان  دولت و ملت لبنان ذكر كرد و آن را دليل محكمي دانست كه  رژيم اشغالگر را مجبور خواهد كرد تا خاك لبنان را ترك  كند.  عدنان حسن منصور سفير جديد لبنان نيز در اين ديدار با قدرداني از مواضع ثابت و دائمي ايران در حمايت همه جانبه  از ملت و دولت لبنان گفت: اعزام هيات هاي فني و مهندسي  ايران پس از تجاوزات اخير رژيم صهيونيستي به منظور بررسي  چگونگي كمك و مساعدت در ترميم خسارات وارده براي رفع  مشكلات بسيار كارساز و در قلب تمامي لبناني ها اثرات  معنوي بسياري داشت. 
