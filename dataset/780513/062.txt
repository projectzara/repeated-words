 تهران- خبرگزاري جمهوري اسلامي: حضرت آيت الله خامنه اي  رهبر معظم انقلاب، در حكمي آقايان حاج سيد حسن طاهري  خرم آبادي و حاج شيخ رضا استادي را به عنوان دو عضو جديد شوراي نگهبان، معرفي فرمودند. متن حكم مقام معظم رهبري،  بدين شرح است:  بسم الله الرحمن الرحيم  حضرات آيات و حجج اسلام آقاي حاج سيد حسن طاهري  خرم آبادي و آقاي حاج شيخ رضا استادي دامت افاضاتهما از آنجا كه حضرات آيات آقاي حاج شيخ ابوالقاسم خزعلي و آقاي  حاج شيخ محمد امامي كاشاني پس از چند دوره ي با بركت  عضويت در شوراي محترم نگهبان، اكنون از عضويت آن شوراي  محترم كناره گيري كرده اند، اينجانب با تجليل و تقدير از ايشان و خدمات دوران بيست ساله ي اين ماموريت، شما آقايان را به عضويت در شوراي نگهبان كه مركز صيانت از احكام مقدس اسلام و قانون اساسي در قوانين مصوب مجلس  شوراي اسلامي است، منصوب مي كنم. اميد است حضور آقايان  باز هم بر غنا و كمال آن شوراي محترم بيفزايد.  توفيقات همه ي حضرات را از خداوند متعال مسئلت مي كنم.  سيد علي خامنه اي 
