 گروه سياسي - ابراز نگراني سيدمحمد خاتمي رئيس جمهوري  نسبت به حرمت شكني محيط مقدس مدرسه علميه صدر اصفهان به  اطلاع آيت الله مظاهري رسيد.  رئيس دفتر رياست جمهوري دوشنبه شب طي يك تماس تلفني با آيت الله مظاهري رئيس حوزه علميه اصفهان مراتب ابراز نگراني رئيس جمهور از حادثه آتش سوزي در مدرسه صدر اصفهان، توسط خشونت طلبان را به اطلاع ايشان رساند.  به گزارش ايرنا، ابطحي همچنين به وي اطلاع داد كه آقاي  خاتمي رئيس جمهوري دستورات اكيدي را براي پيگيري و بررسي  موضوع توسط وزارت كشور و نيز شناسايي عوامل اين حادثه از سوي مراجع ذيصلاح صادر كرده است.  محل تدريس آيت الله مظاهري در مدرسه صدر بازار اصفهان  بامداد چهارشنبه هفته گذشته دچار آتش سوزي شد. 
