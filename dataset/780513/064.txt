 حزب همبستگي ايران اسلامي در نامه اي به آقاي ناطق نوري  رئيس مجلس شوراي اسلامي، با مهم و حساس خواندن طرح اصلاح  قانون مطبوعات، خواستارتشكيل هياتي متشكل از نمايندگان  جناح هاي سياسي مجلس و نماينده دولت به منظور بررسي اين  طرح در شور دوم شد.  به گزارش ايرنا در اين نامه آمده است: اين مهم زماني  مي تواند محقق شود كه بررسي طرح اصلاح قانون مطبوعات و تدوين قانون جامع آن توسط كميسيوني متشكل از نمايندگان  جناح هاي سياسي گوناگون مجلس صورت پذير د.  اين نامه مي افزايد: لازم مي داند خيرخواهانه از جناب عالي تقاضا كنيم چنانچه آيين نامه داخلي اجازه بررسي شور دوم طرح اصلاح قانون مطبوعات را توسط كميسيون ويژه اي  متشكل از نمايندگان جناح هاي سياسي مجلس نمي دهد، حداقل  هياتي متشكل از نمايندگان جناح هاي سياسي مجلس ونماينده  دولت از سوي جناب عالي انتخاب تا اين طرح را مورد بررسي  جامع كارشناسي قرارداده و توافقات به عمل آمده را جهت  منظور نمودن آنها در قانون مطبوعات در اختيار كميسيون  مشترك بررسي كننده، طرح مذكور قرار دهد. 
