   ديروز وقتي از اخبار شنيدم كه دل آسمان شهرت سياه شده  باورم نشد مي داني وقتي اين خبر را شنيدم با خودم گفتم:  چه آسمان بد و سنگدلي كه دلش سياه و ظلماني است اما آسمان وقتي حرف مرا شنيد ناراحت شد بغض كرده بود اما گريه اش نمي گرفت، گفتم چي شده است؟ گفت: از تو ديگر انتظار نداشتم، فكر مي كني قلب من هم مثل قلب بعضي  آدم هاست كه در اثر كارهاي بد سياه شود؟ گفتم: پس چي؟ گفت: حيف كه هيچ فايده اي ندارد كه من اين موضوع را بگويم، فرياد من به گوش هيچ كس در دنيا نمي رسد. گفتم:  حالا بگو... آسمان آهي كشيد و گفت: روزگاري من هم آبي  بودم، دل من هم مثل دل بچه ها صاف صاف بود نه من غصه اي  داشتم نه ابرهاي سفيد كوچولويي كه من پناهشان داده بودم.  پرنده ها با شادي از صبح پيش من مي آمدند و دل كوچك من  پر از بادبادك هاي رنگي بود تا اينكه.. آسمان به اينجا كه رسيد بغض كرد و ادامه داد: تا اينكه مردم به تدريج  مرا فراموش كردند و براي آسايش خودشان همه كاري كردند،  اما فقط به فكر خودشان بودند دودهاي كارخانه ها، دود و دم ماشين هاي پرسروصدا و بسياري آلودگي هاي ديگر باعث شد كه من مريض شوم آنقدر مريض كه حالا حتي نفس كشيدن هم  برايم مشكل است. كم كم پرنده هاي كوچولو از اينجا رفتند و انواع هواپيماها در اينجا به پرواز در آمدند. خانه هاي  زيباي قديمي كه يك حوض آبي داخلش بود همه عوض شدند كه  مرا دائم مي آزارند. ديگر واقعا" نمي توانم ادامه دهم.  جالب اين جاست كه همين انساني كه تمام اين ماجراها تقصير اوست حالا به جاي اينكه فكري به حال من بكند مي گويد:  لايه اوزون پاره شده و فلان شده و بهمان شده !...  آسمان دل پري از دست اين موجود دو پا داشت. آخر سر هم در حالي كه سرفه هاي وحشتناك مي كرد گفت: اگر مي خواهي من  خوشحال بشوم به اين مردم دل سنگ بگو كمي هم به فكر من  باشند و بعد با التماس رو به من كرد و گفت: بهشان بگو دوستشان دارم، بگو كه من هم دلم نمي خواهد سياه باشم.  آيا تو حرفهاي من را به گوش آدم ها مي رساني و من كه  پرده اشك جلوي چشمانم را گرفته بود گفتم: سعي خودم را مي كنم.  مينا حسيني - 15 ساله از ملاير 
