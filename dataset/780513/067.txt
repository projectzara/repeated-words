 زماني بود كه دود و آتش گلوله هاي دشمن غذاي كمكي  فرزندان ايلام بود و سوزو سرماي حاصل از آوارگي و وحشت و دلهره بيماران و گزش مور و مار داخل چادرها مهمترين ايام  فراغت و جنازه به خون غلطيده پدر ومادر و افراد فاميل  بهترين هديه اين مردمان بود و اكنون نيز بعد از گذشت ده  سال از خاموش شدن شعله هاي مرگبار جنگ، زمين هاي مين  آلود استان ايلام از مردم بي دفاع و صبور قرباني مي گيرد.  همه بلاي ناخواسته و كمبودها و نارساييهاي ناشي از ده  سال آوارگي و ترس و دربدري اينك باعث شده تا جوانان  برومند و نسل انقلاب اين مردم بعد از اينكه همه درهاي  اميد را به روي خود بسته ديدند خود را به كام شعله هاي  بي رحم آتش خودسوزي و خودكشي بسپارند تا شايد از اين راه  به همه ناكاميهاي دوران جواني خود پايان بخشند به صورتي  كه سالانه ده ها نفر از اين جوانان گرفتار اين بلاي  خانمانسوز مي گردند و پدر و مادراني كه هنوز دل داغديده  از شهادت عزيزترينهايشان التيام نگرفته و جامه سياه را كفن دفن خود ساخته اند بايستي نظاره گر خاكستر شدن جگر گوشه هايشان باشند.  با اين اوصاف آيا تا به حال كسي از خود پرسيده كه در استان كوچكي كه روزي سمبل مقاومت و پايمردي بود، اينهمه  خودكشي چرا؟!  حمدالله احمدزاده 
