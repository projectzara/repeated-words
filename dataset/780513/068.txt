 بي مقدمه، سلام مي كنيم و مي گوئيم ما امامزادگان لاويج  هستيم، چهار تن، در چهار گوشه لاويج قرار گرفته ايم.  يكي مان در قلب دهستان لاويج با بقعه اي از آجر و گل و كاه سوخته شده و با ستون هايي چوبي منقش ساخته شده است و روح اين دهستان را مزين ساخته. بايد بگوئيم لاويج يكي از دهستانهاي بزرگ استان مازندران است كه در سينه كوهستان  البرز قرار گرفته است و كوههاي بزرگ با جنگل سرسبز اطراف  آن را نوراني ساخته اند و حدود شصت سال شركت هاي مختلف  از نعمت سرشار جنگل استفاده بردند و تا ده سال بعد از انقلاب نيز از معادن زغال سنگ بهره برداري كردند، اما افسوس لاويج را به حال خودش رها كردند!  مردمي كه در اين دهستان زندگي مي كنند به كارهاي دامداري،  كشاورزي و كارگري مشغول هستند. تمام آنان شيعه دوازده  امامي مي باشند كه ما امامزادگان در دل دهستانشان قرار گرفته ايم و هر روز به همديگر سلام مي كنيم.  مردم وقتي به ديدارمان مي آيند، پس از عرض ادب و سلام  مي گويند: شركت هاي مختلفي محترمانه از موقوفات جنگل و جاده ما پابرهنگان استفاده كردند و اكنون نيز شركت محترم  آستان قدس رضوي به بهره برداري از جنگل دهستان مشغول  مي باشد اما اين شركت هاي محترم به شما امامزادگان و ما پابرهنگان احترام نگذاشتند! آيا اين درد بزرگي نيست؟!  بعضي از پيران و بزرگان از كرامات ما امامزادگان حرف  مي زنند و احترامات ما را بيان مي كنند و بعضي از درد مي نالند و مي گويند چرا نبايد يك تابلوي شناسايي داشته  باشيد؟ آنهم در حالي كه شركت محترم آستان قدس رضوي نيز هم اكنون به بهره برداري از جنگل اين دهستان مشغول  مي باشد! اما بدانيد ما امامزادگان لاويج به همه  مسلمانان دنيا سلام مي كنيم و به آنها احترام مي گذاريم.  اگر ما را بازسازي كنيد يا نكنيد فرقي برايمان نمي كند.  اگر به ديدارمان بيائيد يا نيائيد فرقي برايمان نمي كند.  اگر به ما احترام بگذاريد يا نگذاريد فرقي برايمان  نمي كند. اما حداقل بگذاريد موقوفات مان براي عمران و آبادي اين دهستان خرج شود اگر چه علامه بزرگوار سيدمرتضي علم الهدي در كتاب كنزالانساب در صفحه هفتاد و سه نام يكي از برادرانمان را در آنجا ذكر مي كند و او را واجبالتعظيم مي داند و مي گويد نام او" سرادين "فرزند امام موسي بن جعفر(ع)مي باشد!  افلاطون خطيبي لاويجي 
