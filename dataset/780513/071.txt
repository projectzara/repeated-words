   27 بازيكن به اردوي تيم ملي دعوت شدند گروه ورزشي: اسامي بازيكنان دعوت شده به اردوي تمرينات  تيم ملي فوتبال از سوي مربيان يا فدراسيون فوتبال اعلام  شد.  نفرات برگزيده براساس سليقه و مشورت مربيان انتخاب شده اند و طبيعي است كه مي توان برداشت هاي متفاوتي از اين گزينش داشت و انتقاداتي نيز بر اين نحوه انتخاب انجام داد. اما آنچه جدا از سليقه ها در اين موقعيت براي  فوتبال ملي ما مهم است حفظ جايگاهي كه در سال هاي اخير بدست آورده ايم. از زمان محمد مايلي كهن، ويه را، ايويچ  و طالبي تا پورحيدري تيم ملي ما رشد قابل ملاحظه اي كرده  است.  نظم حاصل از برنامه هاي مايلي كهن، زيركي هاي ويه را،  درسهاي نوين و بي نظير ايويچ و تيزهوشي جلال طالبي و بهره برداري پورحيدري تماما" در ظرف فوتبال ريخت تا تيم  ملي بهترين دوران افتخار را پشت سر بگذارد.  كسب چنين مقامها و موقعيتي را نبايد آسان از دست داد و ساده از آن گذشت.  اين مربيان و فدراسيون مصطفوي و فراهاني زحمات زيادي را متحمل شدند تا فوتبال ما بدين نقطه برسد وگرنه هيچ  موفقيت و افتخاري راحت به دست نمي آيد و نمي توان در دنياي امروز آن را به آساني به كف آورد به هر جهت بايد در پشت اين حركت برنامه هايي وجود داشته باشد كه بتوان  با آن استراليا را شكست داد و از سد آمريكا گذشت.  اين فوتبال حركت خود را آغاز كرده است و بايد آنرا با قدرت ادامه داد، اما چگونه و از چه مسيري مهم است. در واقع حفظ موقعيت بسيار دشوارتر از بدست آوردن آن است آن  هم در عصري كه همه چيز رو به تحول و تكامل است.  راه صواب كدام است و فدراسيون فوتبال چگونه مي تواند در راهي قرار گيرد كه ديگر كشورهاي در حال توسعه فوتبال  قرار گرفته اند.  با اين كه اين حرف بارها تكرار شده است اما بايد آنرا دائم زمزمه كرد تا از يادها و ذهن ها بيرون نرود فوتبال  ما(مربي - داور- بازيكن - برنامه ريز- بدنساز)همه  نيازمند درسهاي روز فوتبال اند، بايد به جستجوي فوتبال  نوين برويم، بايد هر چه بيشتر از مربيان روز استفاده  كنيم، بايد امثال ايويچ ها را هرگز در فوتبال خود فراموش  نكنيم. ما هنوز در ابتداي راه فوتبال پيشرفته جهانيم.  بازيكنان ما گروه گروه به تيم هاي خارجي اعزام شده اند،  حالا ديگر با اين بازيكنان كه همه روزه مربيان بزرگ دنيا را از نزديك مي بينند، نمي توان با درس هاي بيست سال پيش  صحبت كرد از" اوتمار هيتر فلد" و كريستف دام گرفته تا شلانپر و بقيه تا مربيان ما فاصله ها بسيار است و بايد آنرا به گونه اي پر كنيم.  فوتبال ما تشنه حرف هاي نويي است كه هيچ كس نمي تواند منكرش شود.  بازيكنان دعوت شده به اردو فدراسيون فوتبال اعلام كرد: از سوي منصور پورحيدري  سرمربي تيم ملي فوتبال ايران، 27 بازيكن به مرحله نخست  تمرينات آماده سازي اين تيم دعوت شدند.  بازيكنان دعوت شده بايد ساعت 9 صبح روز يكشنبه هفدهم  مردادماه جاري خود را در خوابگاه شماره يك مجموعه ورزشي  آزادي تهران به مربيان مربوطه معرفي كنند.  تيم ملي فوتبال كشورمان قرار است روز 17 شهريورماه  آينده ديداري دوستانه با تيم ملي ژاپن در شهر يوكوهاما برگزار كند به گفته سرمربي تيم ملي قرار است بازيكناني  كه در اروپا بازي مي كننددر مرحله دوم اين تمرينات به  اردوي تيم ملي دعوت شوند.  اسامي 27 بازيكن دعوت شده به اين شرح است: هادي  طباطبايي، رضا حاج اسبويي، مصطفي ابن قاسم، محمد محمدي،  پرويز برومند، جواد زرينچه، ابراهيم ميرمحمدي، مهدي  هاشمي نسب، ستارهمداني، بهروز رهبري فرد، محمد برزگر،  حميد استيلي، فرهاد مجيدي، جواد نكونام، احمد مومن زاده،  ادموند بزيك، بهنام ابوالقاسم پور، داود دهقاني، محمد نوازي، محمود فكري، يدالله اكبري، مجيد بصيرت، عليرضا امامي فر، اسماعيل حلالي، افشين حاجي پور، رسول خطيبي و يونس باهنر. 
