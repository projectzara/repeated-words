 گروه ورزشي: فدراسيون تكواندو روز سه شنبه اعلام كرد:  رقابتهاي تكواندو قهرماني نونهالان و نوجوانان ايران، در شهرستان سنندج برگزار مي شود.  بنا بر گزارش اين فدراسيون، اين مسابقه ها، در روزهاي 21 و 22 مرداد ماه جاري انجام خواهد شد. سمينار روءساي  هيات هاي تكواندو استان هاي كشور نيز همزمان با مسابقه هاي فوق در شهرستان سنندج برگزار مي شود.  در اين سمينار شركت كنندگان درباره برنامه هاي آتي  فدراسيون تكواندوبه بحث و تبادل نظر مي پردازند.  12 شهريور آغاز تكواندو باشگاههاي ايران  مسابقه هاي تكواندو جوانان و بزرگسالان باشگاه هاي ايران  (جام نقش جهان)در روز 12 شهريور ماه آينده به ميزباني  تيم پاس تهران در سالن شهيدافراسيابي مجموعه ورزشي شهيد شيرودي تهران برگزار مي شود.  همچنين همزمان با اين مسابقه ها، جوايز تيم هاي اول  تاچهارم پيكارهاي سال گذشته به سرپرستان تيم ها اهدا خواهد شد.  تكواندو ايران چند سالي است كه صاحب ليگ منظم شده و از دل اين مسابقات چهره هاي جديدي به تيم ملي تكواندو راه  پيدا كرده اند. هم اكنون تكواندو در ايران به لطف  پشتوانه هاي ارزنده اي كه در اختياردارد درجرگه مدعيان  قهرماني جهان و آسيا به شمارمي رود. 
