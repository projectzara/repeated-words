   گروه ورزشي: از سوي مربيان تيم ملي واليبال بزرگسالان  ايران 13 بازيكن به هفتمين مرحله از اردوي آمادگي اين  تيم دعوت شدند. بازيكنان دعوت شده مي بايد روز 16 مردادماه خود را به حبيبالله فروزنده سرپرست تيم ملي  معرفي كنند.  علي نقدي، اميرحسين منظمي، محمود افشاردوست، رضا بنيادي،  محمدحسين نجاتي، محمدعمده غياثي، سعيد رضايي، احمد مساجدي، غلامرضا موءمني مقدم، عباس قاسميان، محمدرضا تندروان، پيمان اكبري و محمدرضا تابعي بازيكنان دعوت شده  به مرحله هفتم هستند. در اين مرحله از اردو دو بازي  تداركاتي با لتوني براي اعضاي اين تيم تا شروع مسابقات  قهرماني مردان آسيا در تهران در نظر گرفته شده است.  معدني و جزيده خط خوردند از جمع بازيكنان قبلي حاضر در مرحله ششم اردوي آمادگي  تيم ملي بزرگسالان دو بازيكن از حضور در مرحله هفتم  اردويي خط خوردند. حسين معدني كاپيتان تيم ملي واليبال و عظيم جزيده دارنده عنوان بهترين دريافت كننده باشگاههاي  آسيا جايي در جمع 13 بازيكن دعوت شده به اردوي هفتم پيدا نكرده اند. مشكل معدني پيچ خوردگي پا عنوان شده است و جزيده نيز ظاهرا در رقابت با رضا بنيادي و محمدرضا تابعي  در احراز پست ليبرو قادر به برآورده كردن نظرات مربيان  نشد.  جوانان واليبال هم قسم شدند اعضاي تيم واليبال جوانان ايران در پي دو شكست مقابل تيم  روسيه در بازيهاي تداركاتي در نشستي كه با مسئولان و مربيان خود داشتند، در جوي صميمانه هم قسم شدند تا بار ديگر در راستاي سربلندي نام ايران از هيچ كوششي دريغ  نورزند. در اين نشست بازيكنان نقطه نظرات خود را پيرامون  دو بازي با روسيه ارائه داده و مربيان تيم هم به تجزيه و تحليل كارنامه بازيكنان پرداختند. تيم جوانان ايران روز گذشته براي انجام يك بازي تداركاتي عازم آبيك قزوين شد.  اسامي 8 تيم ليگ برتر اعلام شد محمود كشفي مسئول كميته مسابقات فدراسيون واليبال اسامي  قطعي 8 تيم شركت كننده در ليگ برتر فصل جاري را اعلام  كرد. براساس اعلام نظر مسئول كميته مسابقات تيم هاي صنام  و پيكان از تهران، ذوبآهن اصفهان، ابومسلم خراسان،  موتوژن تبريز، وحدت ساري، مقاومت اروميه و فولاد مباركه  در رقابت هاي امسال شركت دارند.  آغاز همزمان مرحله نهايي واليبال جوانان و نوجوانان  مرحله نهايي رقابت هاي واليبال جوانان و نوجوانان ايران  از روز 24 تا 28 مرداد ماه جاري به طور همزمان در اصفهان  برگزار مي شود. در رده جوانان تيم هاي كرمان، تهران،  اصفهان، توابع تهران و مازندران و در رده نوجوانان نيز تيم هاي خوزستان، كرمان، تهران، اصفهان، گلستان و گيلان  به مرحله نهايي صعود كردند در پايان اين بازيها چهره  تيم هاي برتر واليبال جوانان و نوجوانان ايران مشخص  خواهد شد. 
