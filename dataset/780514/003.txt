 حجت الاسلام و المسلمين موسوي خوئيني ها به 23 ميليون  ريال جزاي نقدي و 3 سال محروميت از كار مطبوعاتي  محكوم شد گروه اجتماعي: دادستاني ويژه روحانيت عصر چهارشنبه راي  صادره در مورد مدير مسئول روزنامه سلام را اعلام كرد.  راي دادستاني ويژه روحانيت در خصوص پرونده اتهامي محمد موسوي خوئيني ها صاحب امتياز ومدير مسئول روزنامه بدين  شرح است:  به دنبال درج اخبار ناصحيح در برخي از جرايد كثيرالانتشار درمورد محكوميت مدير مسئول روزنامه سلام  بدينوسيله مفاد دادنامه صادره عليه آقاي سيد محمد موسوي  خوئيني ها صاحب امتياز و مدير مسئول روزنامه سلام بشرح  ذيل اعلام مي شود:  1- مجرميت متهم در خصوص نشر اكاذيب به قصد اضرار به غير محرز تشخيص داده شد و باستناد ماده 698 قانون مجازات  اسلامي به شش ماه حبس تعزيري محكوم كه باعنايت به وضعيت  خاص محكوم عليه و سوابق قبل و بعداز انقلاب بارعايت ماده  22 قانون مزبور به پنج ميليون ريال جزاي نقدي تبديل شده  است.  نامبرده چون در مدت تعليق محكوميت سابق مرتكب جرم مشابه  شده است محكوميت تعليقي سابق الصدور(سه سال محروميت از مدير مسئولي و كارمطبوعاتي)وفق ماده 23 قانون مجازات  اسلامي درمورد وي منجر شد.  2- مجرميت متهم در خصوص انتشار سند خيلي محرمانه دولتي  باستناد بند6 ماده 6 قانون مطبوعات و ذيل ماده 2 قانون  مجازات انتشار و افشاءاسناد محرمانه وسري دولتي محرز تشخيص داده شد، و تقاضاي وي مبني بر صدورقرار موقوفي  تعقيب بدليل پس گرفتن شكايت توسط وزارت اطلاعات قابل  قبول نيست زيرا قانونگذار تعقيب كيفري را به تقاضاي  وزارتخانه و موسسه مربوطه موكول كرده است كه در اين مورد وزارت اطلاعات تقاضاي رسيدگي كرده است وادامه پيگيري  قضائي منوط به شكايت آن ارگان نبوده كه قابل استرداد باشد، لذا باستناد مواد مذكور به 3 سال حبس محكوم مي شود و به لحاظ وضع خاص متهم و خدماتي كه قبل وبعدازپيروزي  انقلاب داشته است بارعايت ماده 22قانون مجازات اسلامي  مجازات مزبور را به تعطيل روزنامه سلام به مدت 5 سال تبديل مي كند.  3- مجرميت متهم در خصوص جعل ازطريق تحريف در سند دولتي و نشر اكاذيببه منظور تشويش اذهان عمومي و توهين وهتك  حرمت نمايندگان مجلس شوراي اسلامي محرز تشخيص داده شد و به استناد ماده 533 ناظر برماده 532 و مواد 608، 696 و 46 قانون مجازات اسلامي به پرداخت هيجده ميليون ريال  جزاي نقدي محكوم شده است.  لازم به ذكر است كه دادنامه مذكور در فرجه قانوني صادر و مراحل قانوني خود را طي مي كند. 
