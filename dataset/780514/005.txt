 تابستان فصلي است كه بسياري از افراد به طور موقت، جهت  كارآموزي، كمك به درآمد خانواده، آموختن حرفه اي خاص و..  . به كاري مشغول مي شوند. ممكن است شما هم از جمله اين  افراد باشيد. مطمئنا" افرادي كه با آنها كار مي كنيد به  كار كساني نياز دارند كه قابل اعتماد، ساعي و خلاق  باشند.  اگر خواهان موفقيت در كار هستيد، با رعايت سه مورد مي توانيد به موفقيت برسيد:  1- هميشه زودسركار خود حاضر شويد. بسياري از كاركنان  دير سركار مي روند و يا دقيقا" چند دقيقه زودتر سركار حاضر مي شوند. زود سركار رفتن اين مزيت را دارد كه اول  به كارفرما مي فهمانيد به كارتان علاقه داريد. دوم  هميشه زمان كافي براي برنامه ريزي ذهني كارهاي آن  روزتان داريد البته زماني هم خواهد رسيد كه شما دير به  محل كار رسيده و يا بنا به دلايلي نتوانيد سركار حاضر شويد. حتما" به مسئول يا رئيس خود تلفن بزنيد و مسئله  را اطلاع دهيد. با اين كار بيان مي كنيد كه به مقررات  احترام گذاشته و كارتان برايتان مهم است، چه اگر شما كار خارق العاده و برجسته اي هم انجام دهيد كه اثرات آن  سريعا" مشخص نشود و راجع به آن توضيحي هم ندهيد، كسي  متوجه كار شما نخواهد شد.  2- وقتي در حال كار هستيد زياد با اطرافيان صحبت نكنيد و محيط كارتان را به يك مهماني دوستانه تبديل نكنيد.  بسياري از افراد نياز دارند كه براي انجام كارشان افكار خود را متمركز كنند، در غير اينصورت نمي توانند كار كنند بسياري از افراد متوجه اهميت اين مسئله نمي شوند كه حتي يك صحبت كوتاه، دوستانه و بي موقع مي تواند مانع  از انجام كار شود. با انتخاب يك زمان كوتاه و مناسب براي استراحت مي توانيد از اتلاف وقت خود و ديگران  جلوگيري كرده و سرعت كار خود را افزايش دهيد.  3- از نظر كارفرما يا رئيس افراد مطلوب كساني هستند كه  سعي مي كنند راه هاي بهتري براي انجام كار پيدا كنند.  بسياري از كاركنان از اينكه از مافوق خود راهنمايي  بخواهند، گريزانند. آنها هراس دارند كه سايرين با صفت  " بادمجان دورقاب چين "يعني كسي كه سعي دارد توجه و رضايت رئيس را جلب كند از آنان ياد كنند. بخاطر داشته  باشيد كه شما مي توانيد از هر كسي راهنمايي بخواهيد.  معمولا" افرادي كه مسئوليت اجرايي ندارند و به عنوان يك  فرد عادي كار مي كنند، بهتر مي توانند به پرسش شما به  عنوان يك مبتدي پاسخ دهند. بخاطرداشته باشيد كارفرمايان  يا روسا از داشتن كاركناني كه قابل اعتماد و فعال هستند،  به خود مي بالند و فرق نمي كند كه فرد شاغل تمام وقت  يا پاره وقت كار كند، هميشه آنهايي كه قابل اعتماد و فعال هستند ترقي مي كنند.  معصومه پيروزبخت 
