 گروه اجتماعي: وزير فرهنگ و ارشاد اسلامي اعلام كرد:  " فريدون وردي نژاد" با توجه به نظر و تاكيد رهبرمعظم  انقلاب اسلامي و رئيس جمهوري، پذير فته است كه همچنان  به عنوان مديرعامل خبرگزاري جمهوري اسلامي بماند و ايفاي  مسئوليت كند.  طي هفته هاي اخيراين شايعه قوت گرفته بود كه وردي نژاد،  مسووليت خودرا به فرد ديگري مي سپارد و به عنوان سفير ايران در روسيه، راهي مسكوخواهد شد.  دكتر" عطاءالله مهاجراني "روز چهارشنبه در پاسخ به اين  پرسش ايرناكه "اين شايعات تا چه ميزان صحت داشته است "، گفت: پيشنهاد سفارت مسكو به آقاي وردي نژاد، توسط وزيرمحترم امورخارجه مطرح و وي نيز به شرط موافقت رئيس  محترم جمهوري، آن را پذيرفته بود.  وي اظهارداشت: اين موضوع در مراكز ذي ربط تصميم گيري  مطرح شد و باتوجه به نظر و تاكيد رهبرمعظم انقلاب اسلامي  و رئيس جمهوري برادامه فعاليت وردي نژاد در سازمان  خبرگزاري جمهوري اسلامي، وي نيز پذيرفت كه همچنان اين  مسئوليت را عهده دار باشد.  وزير فرهنگ وارشاد اسلامي افزود: وزارت امورخارجه نيز،  فرد ديگري رابراي سفارت ايران در مسكو، در نظر خواهد گرفت.  دكتر مهاجراني تصريح كرد: نظروتاكيدرهبر معظم انقلاب اسلامي و رئيس جمهوري نشانگر آن است كه اركان اصلي نظام  از ايرنا و آقاي وردي نژاد، به طور كامل حمايت مي كنند.  وي كار خبرگزاري جمهوري اسلامي را از دشوارترين و حساسترين كارها درعرصه اطلاع رساني توصيف كرد واظهارداشت:  كار اين مجموعه مهم اطلاع رساني همواره دشوار و حساسيت برانگيز بوده و هست.  وزير فرهنگ و ارشاد اسلامي تصريح كرد: عملكرد وردي نژاد در مدت مسئوليتش در خبرگزاري جمهوري اسلامي، مورد تاييد نظام و دولت است و به نظر ما وي مديري موفق بوده است.  دكتر مهاجراني خاطرنشان كرد: كار گردآوري، پردازش و انتشار اخبار، طاقت فرسا و پيچيده است و بايد دست  اندركاران خبري از امنيت شغلي لازم براي كار حرفه اي،  برخوردار باشند.  دكتر مهاجراني تصريح كرد: وزارت فرهنگ و ارشاد اسلامي  در حمايت ازفضاي باز سياسي و مطبوعاتي، عزم راسخ دارد.  وزير فرهنگ و ارشاد اسلامي در پاسخ به پرسشي درباره  رفتار با پرونده هاي قضايي مطبوعات، گفت: ما تلاش  مي كنيم بستر گفت و گوي منطقي و فضاي مناسب فعاليت  مطبوعاتي را فراهم سازيم و دراين مسير رهنمودهاي مقام  معظم رهبري و ديدگاههاي رئيس جمهوري، شاخص حركت ما خواهد بود.  وي اظهار داشت: مداراي ما در برابر كانونهاي فشار به  معناي عقبنشيني ازارزشها و كوتاه آمدن در برابر فشارها نيست و وزارت فرهنگ و ارشاد اسلامي با تمام توان از حقوق  مطبوعات و اهل قلم حمايت مي كند و با تدبير و ظرافت در برابر هرگونه فشارناروا، مقاومت خواهد كرد. 
