 انجمن شاعران و اديبان عرب دشت آزادگان همزمان با ميلاد پربركت امام حسن عسكري(ع)و با حضور شعراي متعهد دشت آزادگان و حجت الاسلام دكتر محسن حيدري امام جمعه  موقت اهواز و جمعي از مسئولان و ادب دوستان اين شهرستان  آغاز به كار كرد.  در اين مراسم چند تن از شاعران جوان اين منطقه اشعار خود را قرائت كردند. سپس حجت الاسلام دكتر حيدري سخناني  درباره اهميت شعر و ادب از ديدگاه قرآن كريم ايراد نمود.  وي در بخشي از سخنان خود با اشاره به نقش فعال شاعران و اديبان عرب خوزستان در پيروزي انقلاب و جنگ تحميلي،  سخنان مقام معظم رهبري را در جمع شاعران عرب خوزستان در سفر اخيرشان، متذكر شد و گفت مقام معظم رهبري علاقه  فراوان به شعر و ادب و زبان عربي دارند.  گفتني است كه انجمن شاعران و اديبان عرب خوزستان تاكنون  در شهرستان هاي اهواز و آبادان و خرمشهر و شادگان و ماهشهر و شوش تشكيل شده است. انجمن شاعران واديبان  شهرستان دشت آزادگان كه سوسنگرد و هويزه و بستان را زيرپوشش دارد، در بدو تشكيل داراي 50 عضو شاعر- اعم از خواهران و برادران - است. 
