 شماره دوم فصلنامه تخصصي هفت آسمان(تابستان 78)در موضوع اديان و مذاهب منتشر شد.  اين فصلنامه به سردبيري حميدرضا شريعتمداري در قم منتشر مي شود و شماره دوم آن، شامل گفت وگويي با استاد مصطفي  ملكيان و مقالاتي از سيدمجتبي آقايي، رضا اسلامي، حسين  توفيقي و بخش هايي همچون معرفي كتاب و نقد است. زمان  ظهور زرتشت از نگاهي ديگر، خاستگاه تشيع در بحرين، كتاب احيقار و درآمدي بر شناخت كتاب مقدس، از جمله مقالات آن  است. هفت آسمان در 262 صفحه و قيمت احتمالي 300 تومان  منتشر شده است.  روي پيشخوان كتاب فروشي ها آواي تنهايي دل  نويسنده: /هانري ترآوا ترجمه: آرزو /نيراحمدي ناشر:  همگامان /چاپ چاپ اول اين /ناشر، 1378 1500 /نسخه 950 تومان.  رماني است پيرامون مساله مهاجرت كه در آن شخصيت اصلي  پيرمردي است 93 ساله به نام ايگور كه از روسيه بعد از انقلاب بلشويكي به پاريس مهاجرت كرده است و ماجراي رمان،  گذران زندگي يك مهاجر دلبسته به وطن است كه هنوز با افكار گذشته خود مي زيد. اين داستان يك بار ديگر در سال  1368، با عنوان آواي غربت دل و با ترجمه هوشنگ لاهوتي  توسط انتشارات گلشايي منتشر شده است.  سپيده در باغ هاي ارديبهشت     مجموعه مقالات و اشعار راينرماريا /ريلكه به كوشش علي  /عبداللهي زيرنظر: عبدالحسين آل /رسول ناشر: كتاب /زمان  چاپ /اول، 1378 96 صفحه، /رقعي ده هزار /نسخه 200 تومان.  در اين كتاب، كه به سبكي بديع و به شيوه مجله اي و با قيمت مناسب 200 توماني منتشر شده، با زندگي و آثار ريلكه(1870- 1926 ميلادي)آشنا مي شويم. ريلكه، اگرچه  شاعري شناخته شده است، ولي حوزه كار او به شعر محدود نمي شود. او نويسنده و منتقد توانايي نيز هست در رمان،  با تنها رمانش پيشرو است و در شعر پايه گذار ساختارها و نگرش هاي نو در شعر مدرن آلماني و جهان. در اين مجموعه،  از همه تجربه هاي ريلكه، نمونه هايي برگردانده شده و به  نقد احوال و آثار او پرداخته شده است. همچنين  كتابشناسي كاملي نيز از آثار ريلكه فراهم شده كه با توجه به حجم اندك، خواندني و قابل توجه است.  با غزاله تا ناكجا مجموعه داستانهاي غزاله /عليزاده ناشر: انتشارات /توس  چاپ /اول، 1378 576 صفحه، قطع رقعي، گالينگور با /روكش  قيمت 2800 تومان.  " با غزاله تا ناكجا"، نخستين كتاب از سه گانه اي است كه  انتشارات توس درصدد چاپ آنها برآمده است. دو كتاب ديگر " خانه ادريسي ها" - كه برنده جايزه برگزيده ادبيات  داستاني 20 سال انقلاب شد و شبهاي تهران است كه اولي  انتشاريافته و دومي به زودي منتشر خواهدشد.  " غزاله تا ناكجا" به دو بخش تقسيم شده است. در بخش  نخست خواننده چند داستان كوتاه از اين نويسنده معاصر را خوانده، در بخش دوم كه بخش كوچكي از حجم كتاب را تشكيل  مي دهد، چند خاطره و نوشته درباره شيوه كاري وي آمده  است كه اكثر آنها از نويسندگان شناخته شده كشور به حساب مي آيند كه ازجمله آنها مي توان به نوشته هاي منصور كوشان، مرحوم محمد مختاري، رضا براهني، ناهيد توسلي،  حسن اصغر و... اشاره كرد. داستانهاي "سفر ناگذشتني "، " چهارراه "و" دو منظره "پيش از اين به چاپ رسيده بودند، اما داستان "تالارها" براي نخستين بار است كه به چاپ  مي رسد.  در بخشي از نوشته مرحوم محمد مختاري با عنوان موقعيت  اضطراب مي خوانيم "در داستانهاي خودش هم به ويژه در رمان خانه ادريسي ها به رغم تمسكش به شخصيت "ركسانا" و يا تا حدودي "خانم ادريسي "من او را به "شوكت "بسيار نزديك مي ديدم كه بر مرزي از تناقض، مجسم شده است.  تناقض يك دوران و يك درون تناقض بين شفقت عميق انساني  و بي شفقتي دوران تناقض رويايي بهشتي براي انسان و تخريبي دوزخي باز توسط انسان. " 
