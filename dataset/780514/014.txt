   تهران- خبرگزاري جمهوري اسلامي: معاون وزير نفت و مديرعامل شركت ملي صنايع پتروشيمي ايران گفت: حفظ و اصلاح محيط زيست وظيفه اصلي بخش صنعت است. اگربخواهيم  مجتمع هاي پتروشيمي مشكل زيست محيطي نداشته باشند، بايد خود به اين مهم اقدام كنيم و كسي غير از ما توان علمي و اجرايي آنرا ندارد.  مهندس محمدرضا نعمت زاده ديروز در گردهمايي يكروزه زيست  محيطي مجتمع هاي پتروشيمي در تهران افزود: اجراي  برنامه هاي حفاظت از محيط زيست در مجتمع هاي پتروشيمي  كشور با يك برنامه ريزي كوتاه مدت و فشرده ميسر است.  وي گفت: اجراي نظام مديريت محيط زيست از وظايف مديرعامل  و كاركنان مجتمع هاي پتروشيمي است و آمار بهبود شرايط زيست محيطي اين مجتمع ها بايدتهيه و ارائه شود.  وي افزود: اگر تمام يا 90 درصد مجتمع هاي پتروشيمي كشور گواهينامه ايزو14000 دريافت كنند، جمهوري اسلامي به  عنوان يك كشور پيشرو در اين زمينه درجهان مطرح خواهد شد.  معاون وزير نفت با اشاره به آن كه قرار گرفتن هر چيز در جايگاه خود يك نظام زيست محيطي است، گفت: وجود ضايعات در اطراف محيط كار سبب بروز حوادث ناگواري مي شود.  وي با ابراز اميدواري نسبت به تعيين مسئولان حفاظت محيط زيست در مجتمع هاي پتروشيمي كشور، گفت: به موازات طرح  مسائل زيست محيطي در مجتمع هاي پتروشيمي بايد به مديريت  انرژي نيز بها داده شود.  دكتر تقي ابتكار مشاور رئيس جمهوري و رئيس طرح تغييرات  آب و هوا، دراين گردهمايي گفت: مصرف هيدروكربورهاي  سنگواره اي كه به اشتباه آنان راسوخت هاي فسيلي  ناميده ايم، در قرن بيستم ميلادي بي حساب و بي رويه بوده  است.  وي با اشاره به پايان پذير بودن منابع هيدروكربوري فسيلي،  گفت: بدترين شكل استفاده از اين منابع سوختن آن است كه  نتيجه اي جز آلودگي محيط زيست وشهرها به دنبال نداشته  است.  وي گفت: سازمان محيط زيست كشور مسئول ارائه استانداردهاي  حفاظت از محيط زيست است و رفع مشكلات زيست محيطي صنايع  بايد بعهده خودشان باشد.  وي افزود: استفاده از انرژي هاي تجديدپذير مانند انرژي  خورشيدي، افزايش بازده نيروگاه ها و استفاده از انرژي  فتوولتايي در تامين برق منازل از جمله راههاي كاهش  استفاده از منابع هيدروكربوري فسيلي و بهبود محيط زيست  است.  وي افزود: در روند توليد مواد شيميايي و پتروشيميايي  بايد چگونگي حمل و نقل، بسته بندي و استفاده مطلوب از اين مواد مورد توجه قرار گيرد.  در مراسم افتتاح اين گردهمايي مهندس رضا افشين مدير كنترل توليد شركت ملي صنايع پتروشيمي ايران گفت: انتخاب مجتمع هاي پتروشيمي اصفهان، اراك وشيراز به عنوان صنايع  سبز و پاك حاكي از تلاش بي وقفه و خستگي ناپذير صنعت پتروشيمي كشور در حفاظت از محيط زيست است.  وي گفت: مجتمع هاي پتروشيمي اصفهان واراك گواهينامه ايزو 14000 دريافت كرده اند و در تلاش هستيم مجتمع هاي  پتروشيمي خراسان و تبريز در سال جاري اين گواهينامه را دريافت كنند.  وي افزود: در تمامي مجتمع هاي پتروشيمي كشور كميته محيط زيست براي كنترل اين امر، تشكيل شده است.  لازم به ذكر است كه هدف از برگزاري اين گردهمايي يك روزه  تبادل تجربيات زيست محيطي در راستاي تداوم بهبود فعاليت  مجتمع هاي پتروشيمي بوده است. 
