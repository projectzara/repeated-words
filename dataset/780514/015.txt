 با وجود صددرصد غيردولتي بودن موءسسه صندوق ذخيره  فرهنگيان كشور، بانك مركزي جمهوري اسلامي ايران، از صدور مجوز تشكيل موءسسه اعتباري به صندوق به بهانه وابستگي به  وزارت آموزش و پرورش خودداري مي كند.  سيدعمادالدين قاضوي مديرعامل صندوق ذخيره فرهنگيان، با بيان اين مطلب در جمع معاونان اداري و مالي آموزش و پرورش آذربايجان شرقي افزود: به دليل تاخير در پرداخت  تسهيلات لازم به فرهنگيان عضو، برخي از اعضاء از ادامه  عضويت منصرف مي شوند كه اميدواريم با اخذ مجوز تشكيل  موءسسه اعتباري از بانك مركزي، بتوانيم تسهيلات موردنياز اعضاء را در حد مقدورات و در اسرع وقت دراختيار آنان  قرار دهيم. البته موءسسه به تنهايي و بدون كمك ساير بانكها قادر به تامين تمام نيازهاي فرهنگيان نيست.  مديرعامل صندوق ذخيره فرهنگيان كشور، همچنين گفت: پرداخت  تسهيلات مالي به فرهنگيان به صورت قرض الحسنه يا انواع  وام ها، در شكل فعلي صندوق ذخيره فرهنگيان داراي مشكلاتي  خواهد بود كه به نظر مي رسد راه اندازي موءسسه اعتباري در اين ميان، كار درستي باشد. 
