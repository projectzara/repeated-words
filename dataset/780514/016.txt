 گروه اقتصادي: عمر بيش از يك چهارم خودروهاي موجود در شبكه حمل ونقل كشور 26 تا 30 سال است كه منطبق با استانداردهاي جهاني به طور متوسط هر اتومبيل 17 سال از عمر مفيد خود بيشتر كار كرده است.  به استناد آمار و ارقامي كه از سوي شركت ساپكو وابسته به  شركت ايران خودرو هنگام بازديد جمعي خبرنگاران از روند طراحي و مهندسي ساخت قطعات خودرو در اختيار نمايندگان  روزنامه ها قرار گرفته است نزديك به 27 درصد از خودروهاي  ساخت داخل كه اكنون در ناوگان حمل و نقل فعاليت دارند ميان 21 تا 25 سال عمر دارند كه مطابق با استانداردهاي  جهاني 10 سال "به طور متوسط 13 سال از عمر مفيد آنها مي گذرد.  براساس اين گزارش تنها 35 درصد از خودروهاي فعال در ناوگان حمل ونقل كشوري مطابق با استاندارد جهاني فعاليت  دارند كه نزديك به 21 درصد بين يك تا 5 سال از عمر آنها مي گذرد و 14 و نيم درصد آن ها نيز 6 تا 10 سال عمر دارند.  بنابر اظهار نظر كارشناسان بهره گيري از خودروهايي كه  عمر مفيد آنها سپري شده است موجب مي شود ميزان مصرف سوخت  در اتومبيل افزايش يافته و درصد آلودگي ناشي از حركت  آن ها نيز به طرز قابل توجهي افزايش يابد.  كارشناسان يكي از دلايل استفاده ادامه استفاده از خودروهايي با عمر سپري شده را عدم پاسخ مناسب به تقاضاي  بازار اعلام كرد، همچنين اگر كارخانه هاي خودروساخت داخل  بتوانند به تقاضاي سالانه متقاضيان خودرو پاسخ دهند به طور قطع ميزان استفاده از خودروهاي فرسوده كاهش خواهد يافت و از سوي ديگر اتلاف سرمايه ملي رو به كاهش  مي گذارد و تاثير قابل توجهي بر كاهش قيمت خودرو خواهد داشت.  بنابر آمار موجود در سال 1377 حدود 500 هزار نفر متقاضي  خريد خودرو بوده اند كه با توليد سالانه حداكثر حدود 200 هزار اتومبيل در همين سال كمتر از نيمي از اين افراد توانسته اند خودرو مورد نظر خود را دريافت كنند و 300 هزار متقاضي ديگر به جمع متقاضيان سال بعد از آن افزوده  شده اند.  كارشناسان يكي از دلايل افزايش قيمت هر ساله خودرو را نيز عدم تناسب و تعادل ميان عرضه و تقاضا ذكر مي كنند و معتقدند تا زماني كه ممنوعيت واردات خودرو با هدف حمايت  از صنعت خودرو داخلي پا برجاست و از سوي ديگر تعداد خودروهاي عرضه شده ساخت داخل نمي تواند پاسخگوي تقاضاي  متقاضيان اتومبيل را بكند روند رو به رشد قيمت اتومبيل  همچنان ادامه خواهد يافت. 
