   امسال هيچ دانش آموزي پشت درهاي مدرسه نمي ماند...  بر اساس بخشنامه وزارت آموزش و پرورش امسال در محدوده هاي تعيين شده، مدارس موظف اند از كليه  دانش آموزان پايه هاي اول ابتدايي، راهنمايي و دبيرستان  ثبت نام كنند قانون اساسي جمهوري اسلامي ايران حق تحصيل علم در دوره هاي گوناگون ابتدايي، راهنمايي، متوسطه و همچنين  دوره تحصيلات عالي و دانشگاهي را براي مردم محفوظ داشته  است به اعتبار همين حق قانوني، خانواده ها براي  ثبت نام فرزندانشان در مقاطع تحصيلي پيش گفته اقدام  مي كنند.  ضوابط و مقررات ثبت نام در مدارس در طول چند دهه كه از پيدايش نظام آموزشي به شيوه امروزي در كشور ما سپري شده  است، به علل گوناگون دستخوش تغييرات متعددي بوده است.  اما سير تغييرات شتابناك اين مقررات در طول دو دهه اخير،  به مراتب بيشتر و شديدتر بوده است. علت اين تغييرات را بايد در افزايش جمعيت كشور از يك سو و همچنين  دگرگوني هاي پي در پي در ساختار آموزشي كشور جست و جو كرد. اوج اين تحولات، از سال 1368 به اين سو، پيدايش  مدارس سه گانه دولتي، نمونه مردمي و غيرانتفاعي بود. در طول بيش از يك دهه اين مدارس سه گانه به بخش ثابت نظام  آموزشي ايران تبديل شده بود. مدارس غير انتفاعي به  تناسب وضعيت و امكانات خود، به دريافت شهريه و ثبت نام  از دانش آموزان اقدام مي كردند. مدارس نمونه مردمي كه  در حد وسط مدارس دولتي و غيرانتفاعي قرارداشتند، براي  پايه هاي اول ابتدايي و راهنمايي مبادرت به برگزاري  آزمون ورودي كردند. درا ين دوره به گفته برخي كارشناسان،  مدارس غيرانتفاعي در مكان هاي غيراستاندارد و برنامه هايي كه بيشتر تابع ديدگاه و نگرش مديران و گردانندگان اين مدارس بود به فعاليت خود ادامه مي دادند و مدارس نمونه مردمي دريافت شهريه ثابت و مشخصي رابه  اولياي دانش آموزان قبولانده و در ازاي آن نيز ملزم به  ارائه خدمات مشخصي بودند كه اين خدمات نيز انجام مي شد.  پس از معرفي دولت آقاي خاتمي در شهريورماه سال 1376 و آغاز به كار آقاي مظفر به عنوان وزير آموزش و پرورش  جديد، به مرور آثار تغييرات تازه اي در ساختار نظام  آموزشي و مدارس كشور آشكار شد. از مهم ترين اين تغييرات  انحلال مدارس نمونه مردمي و تبديل آنها به مدارس دولتي  و قرار گرفتن مدارس غيرانتفاعي در چارچوبهاي ضابطه مند جديد بود. نظام جديد آموزشي در دوره متوسطه نيز مشمول  تعديل و تغييراتي شد كه همچنان ادامه دارد.  اگر چه در اين دوره سيل جمعيت جوان كشور از پايه اول  ابتدايي و راهنمايي گذشته بود و مشكلات حاد ثبت نام در سال هاي پيشين كمتر وجود داشت، اما، مقرراتي همچون  منطقه بندي، ثبت نام دانش آموزان بر اساس نشاني محل  اقامت آنها همچنان وجود داشت و به دليل نبود ضوابط شفاف  و مجابكننده در اين زمينه، در تابستان، به خصوص ماههاي  پاياني اين فصل همچنان مشكلات مربوط به ثبت نام  دانش آموزان پايه هاي اول، به صورت يكي از مسائل مهم  خانواده ها خودنمايي مي كرد امسال با خبر شديم كه  وزارت آموزش و پرورش براي ساماندهي امور مربوط به  ثبت نام، به ايجاد يك ستاد مركزي و همچنين دهها ستاد فرعي در شهر بزرگ تهران و استانها اقدام كرده است، تا مشكلات احتمالي در اين زمينه برطرف گردد.  برخي كارشناسان كمبود فضاي آموزشي در كشور و بويژه  شهرهاي بزرگ و پرجمعيت را از عوامل مهم بروز مشكل  ثبت نام دانش آموزان مي دانند. آنان مي گويند، افزايش  بي رويه جمعيت از دهه 60 به اين سو، باعث افزايش  ناگهاني جمعيت دانش آموزي كشور شد. اين روند افزايش  چنان سريع بود كه امكان احداث مدارس جديد براي جبران  كمبود فضاي آموزشي وجود نداشت. به همين دليل برخي بر اين باورند كه آغاز به كار مدارس غيرانتفاعي با همه  انتقادهايي كه درباره فعاليت اين قبيل مدارس صورت  مي گيرد، تا حدودي مشكلات مربوط به كمبود فضاي آموزشي  را كاهش داد.  محمد عسكري مدير كل دفتر ارزشيابي، بازرسي و رسيدگي به  شكايات و رئيس ستاد مركزي ثبت نام وزارت آموزش و پرورش  برخلاف ديدگاههاي فوق، كمبود فضاي آموزشي را عاملي مهم  براي بروز مشكلات ثبت نام نمي داند.  وي مي گويد: ممكن است در برخي مناطق به دليل تراكم  دانش آموز، ساخت و سازهاي بي رويه، وجود شهرك هاي  اقماري فاقد فضاي آموزشي با چنين مشكلاتي روبه رو شويم،  اما همين فضاي آموزشي كنوني در تهران و شهرستان ها پاسخگوي نياز دانش آموزان در دو نوبت در طول روز مي باشد. وي مي افزايد: تا چند سال پيش وجود مدارس سه  نوبته يكي از معضلات مهم آموزش و پرورش محسوب مي شد اما با تاكيد مقام معظم رهبري و تلاش و اقدامات وزير آموزش  و پرورش اين قبيل مدارس به دو نوبته تبديل شد اما به  هر حال در مناطقي كه به علت احداث شهركهاي تعاوني و مجتمع هاي مسكوني جديد با افزايش ناگهاني تعداد دانش آموزان روبه رو مي شويم، خود به خود مشكلات  ثبت نام دانش آموزان هم پيش مي آيد چون در اين مناطق  تناسب جمعيت دانش آموزي با فضاي آموزشي به هم مي خورد و خانواده ها هم حاضر نيستند فرزندانشان در فواصل دور از خانه به تحصيل مشغول شوند.  خانواده ها، در زمينه ثبت نام مشكلات گوناگوني را مطرح  مي كنند.  " مهدي طاهري "ساكن خيابان جمال الدين اسدآبادي در منطقه  يوسف آباد مي گويد: تا زماني كه فرزندان ما در دوره  ابتدايي سرگرم تحصيل اند تا پايان دوره مشكل خاصي  نداريم. گو اينكه براي ثبت نام در همين سالها هم بايد سالي يك بار براي ثبت نام و ارائه مدارك به مدرسه برويم.  اما به محض اينكه دانش آموز تحصيلات ابتدايي را تمام  مي كند، براي ثبت نام او در سال اول راهنمايي با همان  مشكلاتي روبه رو مي شويم كه در سال اول ابتدايي بر سر راه داشتيم يعني دوباره سند خانه، فيش آب و برق و غيره.  .. مطرح مي شود و مدارس بحث محدوده را پيش مي كشند و دوندگي اولياء براي جور كردن مدارك شروع مي شود. خوب اين مسايل بايد حل بشود و ما با وضعيت شفاف و مشخصي  روبه رو باشيم.  عسكري مي گويد: با توجه به مشكلاتي كه در سال هاي پيش  وجود داشت، امسال طي بخشنامه اي كه از طرف وزارت آموزش  و پرورش به كليه استانها ابلاغ شده، مدارس ملزم شده اند بدون حضور اولياء نسبت به ثبت نام دانش آموزان سالهاي  مياني اقدام كنند، كه شامل دوم تا پنجم ابتدايي، دوم و سوم راهنمايي و دوم و سوم دبيرستان مي شود طبق اين  بخشنامه مداس حق اعلام شرط معدل براي ثبت نام را ندارند و همچنين نبايد جابجايي منزل دانش آموز(تغيير نشاني) را براي عدم ثبت نام ملاك قرار دهند. يعني مدير مدرسه  موظف است بدون حضور اولياء غير از پايه هاي اول كه  مشمول ضوابط خاصي مي باشند، پايه هاي بالاتر را ثبت نام  كنند.  وي مي افزايد: در مورد پايه هاي اول، به خصوص اول  ابتدايي سال هاي پيش هم مشكل نداشتيم و بيشتر در مورد پايه هاي اول راهنمايي و دبيرستان مسائلي وجود داشت كه  بيشتر ناشي از تمايل برخي خانواده ها براي ثبت نام  فرزندانشان در مدارس نمونه مردمي و خاص بود، امسال براي  پيشگيري از بروز مشكلات احتمالي در ثبت نام دانش آموز در دوره هاي اول راهنمايي و دبيرستان، ترتيبي اتخاذ شده  است كه در هر منطقه با توجه به موقعيت مدرسه يا دبيرستان و نشاني و محل اقامت دانش آموزان، محل ثبت نام  آنان مشخص شود. به اين ترتيب آموزش و پرورش هر منطقه  موظف است دانش آموزان ورودي به پايه اول دوره هاي  راهنمايي و دبيرستان را چيدمان و در مدرسه يا دبيرستاني  كه برايشان در نظر گرفته شده است ثبت نام كنند. هيچ  مدرسه اي هم نبايد بهانه بياورد. در اين موارد اگر اولياي دانش آموز علاقه مند به ثبت نام در مدرسه يا دبيرستان تعيين شده نباشند، الزاما" برابر امكاناتي كه  پس از آن وجود دارد بايد عمل كنند و ممكن است مدرسه يا دبيرستاني خارج از محدوده محل اقامت در اختيارشان باشد.  پس از محدوده بندي مدارس براي ثبت نام دانش آموزان  مشكلات پيش بيني نشده اي بروز كرد. از جمله آنكه،  دانش آموزاني كه محل سكونت آنها در مرز ميان دو محدوده  قرار داشت، سرگردان شدند و هيچ يك از مدارس واقع در دو محدوده، حاضر به ثبت نام اين قبيل دانش آموزان نشدند.  اين مشكل براي خانواده ها غيرقابل هضم بود چون  نمي توانستند در مدرسه اي كه درست در همسايگي آنها قرار داشت. فرزندشان را ثبت نام كنند. امسال وزارت آموزش و پرورش براي حل اين مشكل روش هاي تازه اي را به كار گرفته است به گفته رئيس ستاد مركزي ثبت نام امسال  دانش آموزان واقع در مرز محدوده ها مي توانند در مدرسه اي كه نزديك به محل سكونت آنهاست ثبت نام كنند و مدرسه هم موظف است از آنان ثبت نام به عمل بياورد.  مقررات و ضوابط پيش گفته، شامل مدارس دولتي مي شود.  مدارس غيرانتفاعي و شاهد تابع مقررات خاص خودشان  مي باشند همچنين مدارس نمونه دولتي كه ويژه مناطق محروم  است از طريق برگزاري آزمون نسبت به ثبت نام متقاضيان  عمل خواهد كرد.  از زمان تقسيم بندي مدارس به سه نوع دولتي، نمونه مردمي  و غيرانتفاعي مشكلات گوناگوني در زمينه دريافت شهريه به  وجود آمد با وجود آنكه، مدارس نمونه مردمي بنا به تصميم  وزارت آموزش و پرورش از سال 1377 منحل شده اند، اما هنوز بعضي خانواده ها بنا به تشخيص خود مايلند، در رفع  معضلات مدرسه اي كه فرزندشان در آن سرگرم تحصيل است  سهيم باشند، اين كمك معمولا" به تناسب بضاعت و همچنين  رغبت خانواده ها و به صورت داوطلبانه انجام مي گيرد. اين  تمايل نتيجه عملكرد خوب و درخشان شماري از مدارس نمونه  مردمي سابق است، به گونه اي كه مردم در صحنه عمل طعم  شيرين همياري را چشيدندو حتي پس از اعلام انحلال مدارس  نمونه مردمي، بسياري از مردم خواستار بقاي اين مدارس  شدند. اما سواي كمك هاي داوطلبانه به شرحي كه گفته شد،  دريافت وجوه گوناگون تحت عناوين مختلف از جمله مسايلي  است كه در بعضي مدارس مردم با آن روبه رو مي باشند.  وزارت آموزش و پرورش امسال طي بخشنامه اي مدارس دولتي  را از دريافت هر گونه وجهي تحت عنوان شهريه منع كرده  است. وجوهي كه بابت سنجش شنوايي و يا بيمه دريافت  مي شود از اين بخشنامه مستثني است. همچنين مدارس  ابتدايي در تابستان وجهي بابت كتاب دريافت مي كنند.  بنابه بخشنامه وزارت آموزش و پرورش مدارس در تابستان  بابت فوق برنامه حق دريافت هيچگونه وجهي را ندارند و ثبت نام براي فوق برنامه نبايد در تابستان صورت گيرد.  مدارس با آغاز ماه مهر مي توانند همزمان با ثبت نام از دانش آموزان كه مايل به شركت در ساعات فوق برنامه  مي باشند، وجوه مربوط را از آنان دريافت كنند.  مدارس غيرانتفاعي از ابتداي بوجود آمدن اين نوع مدارس  در زمينه دريافت شهريه به گونه هاي مختلف عمل كرده اند.  اما امسال از سوي آموزش و پرورش تصريح شده است كه ميزان  شهريه هر مدرسه بايد در تابلوي اعلانات مدرسه اعلام و نصب شود. همچنين هر گونه كمكي از سوي اولياي  دانش آموزان به اين قبيل مدارس بايد در طول سال تحصيلي  پرداخت شود نه به هنگام ثبت نام. همچنين بابت شهريه،  مدارس غيرانتفاعي نبايد از اولياي دانش آموزان پول نقد يا چك در وجه حامل دريافت كنند، و پول بايد به حساب مدرسه در بانك واريز گردد و از طريق صدور چك هم بايد به  همين طريق عمل گردد.  بسياري از خانواده ها پس از آنكه از ثبت نام فرزند خود در يك مدرسه مايوس مي شوند، به ناچار به مناطق آموزش و پرورش مراجعه مي كنند.  در سال هاي گذشته به دليل افزايش مراجعات در فصل  ثبت نام بسياري از خانواده ها موفق به مطرح كردن  خواست ها و پيشنهادهاي خويش در مناطق آموزش و پرورش  نشده اند. وزارت آموزش و پرورش امسال براي حل اين مشكل  به روش تازه اي روي آورده است بر اين اساس ستاد مركزي  نظارت بر ثبت نام در وزارت آموزش و پرورش تشكيل شده است،  زيرمجموعه هاي اين ستاد در استان ها تحت نام ستاد نظارت بر ثبت نام در واحدهاي ارزشيابي ادارات كل آموزش  و پرورش فعاليت دارند همچنين ستاد نظارت بر ثبت نام در مناطق آموزش و پرورش نيز برقرار شده است. علاوه بر اين  ستادهاي فرعي در مناطق نيز موظف به رسيدگي به خواست ها و مشكلات مردم شده اند. اعضاي ستادها موظفند ضمن سركشي  به مدارس نحوه نظارت بر ثبت نام در اين مراكز آموزشي را اعلام دارند. نتايج فعاليت اين ستادها در پايان تابستان  امسال مشخص خواهد شد. با توجه به هرم سني جمعيت كشور،  برخلاف سال هاي پيش كه بيشترين فشار متوجه دوره ابتدايي  و راهنمايي بود، اكنون تراكم دانش آموزان در دوره متوسط وجود دارد.  عسكري مي گويد: با همكاري شوراهاي آموزش و پرورش كه  تشكيل شده اند و همچنين طرحهاي در دست بررسي مشكلات و پيامدهاي ناشي از اين فشار جمعيتي نيز برطرف خواهد شد.  ستاد مركزي نظارت بر ثبت نام وزارت آموزش و پرورش، براي  رسيدگي سريع به مشكلات خانواده هايي كه در زمينه  ثبت نام فرزندان خود با مشكل روبه رو مي باشند، شماره  تلفن هايي براي تماس اعلام كرده است. اين شماره ها شامل:  8172393، 8172392، 8898051، 8894068 و 8172302 مي باشد.  بازتاب يك گزارش 
