   گروه ورزشي: در فيلمي كه از سوي فدراسيون فوتبال آلمان  درباره خطاهاي بازيكنان در طول برگزاري فصل گذشته  رقابت هاي فوتبال قهرماني دسته اول باشگاه هاي آلمان  (بوندس ليگا)تهيه شده، "اوليور كان "با پنج صحنه به  عنوان مرداول اين فيلم مطرح شده است.  در اين فيلم 60 دقيقه اي كه براي كميته داوران فوتبال  آلمان تهيه شده، خطاهايي به تصوير كشيده شده است كه از ديد داوران به دور مانده و فدراسيون فوتبال آلمان به  مسئولان اين كميته توصيه كرده از اين فيلم براي آگاهي  بيشتر داوران قضاوت كننده در بوندس ليگااستفاده كنند.  در فيلم تهيه شده در دو صحنه كاملا" مشهود است كه چگونه  " اوليور كان "دروازه بان تيم بايرن مونيخ در برخورد با " استفان چاپويسات "مهاجم سويسي سابق تيم بروسيا دورتموند و" اندرياس مولر" بازيكن مياني تيم بروسيادورتموند خطاي  خطرناكي مرتكب مي شود. در پي انعكاس خبر پخش اين فيلم،  " اوليور كان "در مصاحبه اي با مجله ورزشي "بيلد" گفت: در تمام دوران فوتبال وي هيچ بازيكني در برخورد بااو مجروح  نشده و وي هرگز با هيچ داوري برخلاف مقررات رفتار نكرده  است.  " مارك هيوز" مربي تيم ملي ولز شد فدراسيون فوتبال ولز" مارك هيوز" بازيكن باتجربه تيم  ملي فوتبال اين كشور را به عنوان مربي موقت اين تيم در دو ديدار آينده برگزيد.  " مارك هيوز" و" نويل ساتهال "دروازه بان سابق اين تيم پس  از كناره گيري "بابي گولد" از رهبري تيم ملي فوتبال ولز،  تمرين هاي بازيكنان اين تيم را زير نظر داشتند تيم ملي  فوتبال ولز در ديدارهاي آتي خود در چارچوب رقابت هاي  مقدماتي جام ملت هاي اروپا در سال 2000 به مصاف تيم هاي  سويس و بيلوروسي مي رود. از" تري ونه بلز" سرمربي اسبق  تيم ملي فوتبال انگليس و استراليا به عنوان مربي آينده  تيم ملي فوتبال ولز نام برده مي شود.  " نوانكوكانو" به نيجريه بازگشت !  " نوانكوكانو" بازيكن نيجريه اي تيم آرسنال انگليس به  كشورش بازگشت.  علت اين سفر ناگهاني، بيماري مادركانو اعلام شده است.  البته قرار است كانو تا روز جمعه خود را به آرسن ونگر مربي تيم آرسنال معرفي نمايد تا شنبه شب برابر لستر سيتي  به ميدان برود. همچنين ونگر بايد در مورد سلامت دنيس برگ  كمپ تصميم بگيرد. اگر" برگ كمپ "از مصدوميت رهايي يابد و كانو به لندن باز گردد آنگاه اين دو بازيكن زوج خط حمله  آرسنال را در بازي شنبه شب تشكيل خواهند داد در غير اين  صورت تيري هنري 10 ميليون پوندي به ميدان خواهد رفت.  البته هنوز" داور سوكر" كروات اجازه بازي براي آرسنال را ندارد.  اينترميلان،" تاريبو وست "را نمي خواهد " تاريبووست "بازيكن نيجريه اي تيم اينترميلان ايتاليا،  پيشنهاد مسئولان اين باشگاه، مبني بر پيوستن به تيم  گالاتاسراي تركيه را رد كرد.  وست در اين رابطه گفت: من كالا نيستم كه هر گاه باشگاه  تصميم گرفت، مرا ارزان بفروشد. يك ماه قبل ما سيمو موراتي شرايط باشگاه را برايم توضيح داد و متوجه شدم كه  مرا نمي خواهند اما نبايد مجبور شوم به باشگاههاي درجه  سه بپيوندم. "وست "25 ساله كه دو سال ديگر با اينتر ميلان  قرار داد دارد، حاضر است تا ز مان يافتن باشگاهي مناسب،  در ميلان نيمكت نشين بماند. 
