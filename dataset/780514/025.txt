 مخالفان دولت سودان اعلام كردند: قبل از پذيرش طرح صلح  ليبي براي مذاكره با دولت سودان، بايد زندانيان سياسي  آزاد شوند.  به گزارش خبرگزاري فرانسه، به نظر نمي رسد دولت سودان  شرايط ائتلاف دموكراتيك ملي متشكل از ارتش آزاديبخش خلق  سودان و مخالفين شمال را بپذيرد.  اين ائتلاف روز سه شنبه در بيانيه اي تاكيد كرد: در چند روز گذشته در طرابلس با" معمر قذافي "رهبر ليبي ديدار كرده و در جريان طرح صلح وي قرار گرفته است.  اين ائتلاف همچنين با پايان دادن به درگيريها تاكيد كرده  است: يك آتش بس همه جانبه بستگي به يك موافقت نامه سياسي  با دولت دارد.  در طرح صلح ليبي توقف فوري عمليات نظامي و تبليغات  رسانه اي از سوي كليه طرف ها و همچنين گشايش باب گفت وشنود مستقيم بين دولت و مخالفان مطرح شده است. 
