 ارتش اسرائيل با اجراي مقررات منع آمد و شد در شهر الخليل در كرانه باختري رود اردن، از ورود و خروج ساكنان  اين شهر جلوگيري كرد.  به گزارش خبرگزاري ها، اين مقررات به دنبال حمله مسلحانه  به خودرو حامل دو شهرك نشين در مركز الخيل به اجرا درآمد.  دو شهرك نشين در اين حادثه به طور سطحي زخمي شدند.  در شهر 150 هزار نفري الخليل، چهارصد شهرك نشين زندگي  مي كنند كه براي حمايت آنان تعداد زيادي نظامي اسرائيلي  در اين شهر مستقر شده اند.  در همين حال، ايهود باراك نخست وزير اسرائيل حمله  مسلحانه به خودرو حامل شهرنشينان را بسيار خطرناك خواند.  وي از دولت خودگردان خواست با بازداشت عاملان اين حادثه،  تدابير شديدي براي جلوگيري از تكرار آن اتخاذ كند.  وي تهديد كرد: نيروهاي امنيتي اسرائيلي به مبارزه با تروريسم ادامه خواهند داد.  دولت خودگردان فلسطين نيز با محكوم كردن شديد حمله به  شهرك نشينان تاكيد كرد كه اين نوع حملات از سوي هر منبعي  كه صورت گيرد محكوم كرد.  اين در حالي است كه يك فرمانده نظامي اسرائيلي اعلام كرد:  اكثر مناطقي كه پس از توافق واي ريور توسط شهرك نشينان  در كرانه باختري تصرف شده است، از آنان پس گرفته نخواهد شد.  فرمانده نيروهاي اشغالگر در كرانه باختري ديروز در ديدار با روءساي شوراهاي شهرك نشينان در اين منطقه به آنان  اطمينان داد كه شهرك هايشان باقي خواهد ماند. 
