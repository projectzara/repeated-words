 " كنت بيكن "سخنگوي پنتاگون اعلام كرد: عراق در منطقه  پرواز ممنوع جنوب اين كشور موشك مستقر كرده است.  به گزارش خبرگزاري فرانسه از واشنگتن، اين سخنگو در يك  گفتگوي مطبوعاتي گفت: عراقي ها به طور غير منتظره  نيروهايشان را جابه جا مي كنند و به نظر مي رسد آنان  برخي موشكها و نيروهاي ديگر در منطقه پرواز ممنوع جنوب مستقر كرده اند. وي گفت: اين موشك ها، موشكهاي زمين به  هوا هستند.  بيكن افزود: مسلم است ما با دقت زياد آنچه را كه روي  مي دهد زير نظر داريم و تمامي اقدامات ممكن را به عمل  مي آوريم.  وي گفت: اين گونه اقدامات عراق در چارچوب تلاشهاي هميشگي  بغداد براي به رسميت نشناختن منطقه ممنوع پروازي شمال و جنوب اين كشور صورت مي گيرد. بيكن خاطرنشان كرد: بغداد اخيرا" چندين بار حريم اين دو منطقه ممنوع را نقض كرده  است.  در همين حال، منابع سازمان ملل اعلام كردند: نماينده  روسيه در شوراي امنيت از حملات هوايي آمريكا و انگليس به  دو منطقه پرواز ممنوع در عراق انتقاد كرد، اما مذاكرات  شوراي امنيت در اين زمينه پس از اين انتقاد، جدي و قاطع  نبوده است.  به گزارش خبرگزاري رويتر، اين منابع افزودند: روسيه در بسياري از مواقع در مشورت هاي محرمانه شوراي امنيت، چنين  مسائلي را مطرح مي كند.  روسيه مي گويد: مناطق پرواز ممنوع كه كشورهاي غربي به  دنبال جنگ 1991 خليج فارس در شمال و جنوب عراق ايجاد كردند، مشروعيت بين المللي ندارد. اين حملات هوايي به  غيرنظاميان و اقتصاد عراق آسيب مي رسانند. 
