   معني مشروطه در دو كشور عثما ني و ايران(بخش دوم) خان ملك ساساني، در جلد اول "سياستگران دوره قاجار"  درباره ميرزا حسين خان چنين مي نگارد:  جمعي ديگر كليه كارهاي او را تقليد از عثمانيها مي دانستند.. ساختن مسجد و مدرسه و تاسيس كتابخانه به  ضميمه آن، تقليد از عثمانيها است. حتي گنبد مسجد سپهسالار تقليد گنبد مساجد اسلامبول. چون گنبدهاي ايران  شبيه خرمن آتش شعله ور است و گنبدهاي عثماني شبيه آتش  بي شعله است.(ص 95) مسجد و مدرسه سپهسالار، نه تنها در ساختمان گنبد از معماري عثمانيها تقليد پذيرفته، بلكه در تعداد مدرسه ها،  كتابخانه ها و دارالشفا، طبقات حجره ها، تعيين مدرسين  و تاليان، شرايط اسكان طلبه ها و استفاده از امكانات و مزايا، امتحان دروس هرساله و ارتقاء به درجات بالا،  ملحقات ساختمانهاي جنبي و رفاهي، اشتغال فارغ التحصيلان  و موارد ديگر، با مدرسه هاي مشروطه عثماني همسان و هم آهنگ بوده و اشتراك عمل صوري و معنوي داشتند.  وقف نامه سلطان محمد فاتح براي مدارس هشت گانه(صحن  ثمان)به عربي تنظيم شده و آقاي سهيل انور آنرا به  تركي ترجمه كرده اند. مطالعه آن ترجمه، مواد و شرايط و تكاليف مندرجه در وقفنامه سپهسالار را به خاطر مي نشاند.  فصل اول وقفنامه مدرسه سپهسالار" تبين الاوقاف و توابعها" تصريح مي دارد:  مدرسه به تمامها از حجرات فوقانيه و تحتانيه و زوايا و مايلحقها وقف است بر طلبه علوم و محصلين فنون، تا بر طبق تكاليف مقرره در حق ايشان كه در فصل سيم مرقوم است  در آنها سكني گرفته به تحصيل و تكميل اشتغال جويند. هشت  م درس معين وقف است براي تدريس مدرسين و تاليان ايشان  و معلمين رياضي و مقدمات و ادبيات و حكيم باشي دارالشفا،  مباحثه و مذاكره طلاب و متعلمين...  درباره منازل مخصوص مدرسين و معلمين در مدرسه، اخراج  طلاب از حجره ها به واسطه عدم قبولي دوبار متوالي در امتحانات، سهم مدرسين و طلاب از درآمد املاك و دهات  موقوفه، و ساير مزايا و تكاليف، به متن كامل وقفنامه،  منتشره در كتاب" تاريخ مدرسه عالي سپهسالار" نوشته  ابوالقاسم سحاب مراجعه نمايند.  اين بنياد و موقوفه علمي و ديني، تقليدي از مدارس  مشروطه عثماني بوده است كه سلاطين و سران سرشناس آن  كشور از طريق وقف، به يادگار گذاشته بودند.  آنگاه كه منابع تاريخ مشروطه ايران و نهضت آزاديخواهان  را مطالعه مي نمائيم همه تعبير و تفسيرها را مبتني  براين نظريه مي بينيم كه: تا صدور فرمان مشروطيت(ذيحجه  1324)نه مردم عادي و عامي، بلكه آزاديخواهان بنام و انديشمندان و سياستمداران داخل صحنه هم معني و مفهوم  مشروطه را نمي دانستند.  سيدحسن تقي زاده، دو خطابه(شمه اي از تاريخ انقلاب-  1338 ض)گفته است:... در زمان صدور فرمان مشروطيت اين  اصطلاح در ميان نبود، و حتي در تهران كلمه مشروطيت در ميان نبود... من در اولين نطق خودم در مجلس سخن از مشروطيت گفتم " مخبرالسلطنه، در" خاطرات و خطرات "از ورود وكلاي  آذربايجان در شوال 1324 به تهران، خاطره ها تهيه كرده و نوشته است: "... وكلاي آذربايجان دنبال مشروطه را دارند (145)... شرف الدوله و احسن الدوله نزديك من آمدند،  دامن مرا گرفتند كه اگر مي تواني كاري بكن، خانه و عيالات ما در تبريز گرو مشروطه است.(ص 147)... اشكال  بزرگ شناختن وكلا بود، معني مشروطه را صد نود نمي دانستند. "(ص 148) مخبرالسلطنه نيز در نوشته هاي خود معني مشروطه را توضيح نداده است جالبتر از اينها، نوشته هاي سيد احمد كسروي است. بدين شرح:  اندكي از ديدار خود سخن رانم. من در آن هنگام شانزده  ساله بودم و درس مي خواندم.. پنجشنبه پيش از نيمروز از خانه مي آمدم. در ويجويه مردم را در تكان تندي ديدم.  دسته دسته مردم مي رفتند. يكجا ديدم دو تن گفتگو مي كنند:  - نان را ارزان گردانيده بودند فرستادند و چراغها را خاموش گردانيدند.  - ارزاني نان را نمي خواهند پس چه مي خواهند؟ - مشروطه مي خواهند.  - مشروطه؟!، مشروطه چيست؟ - تو هم برو تا بداني چيست.  آن مرد روان گرديد. من نيز كه نخستين بار نام مشروطه را مي شنيدم و همچون آن مرد آرزومند دانستن معني آن بودم  پس او را گرفتم... مردم را در آن خانه انبوه ديدم كه  سرپا ايستاده اند. آخوند جوان زردمويي با دستار سفيد كوچكي دست به نرده هاي پله ها تكيه داده مي خواهد سخن  بگويد همه خاموشند و مي خواهند گفته هاي او را بشنوند.  مي خواهند معني مشروطه را بدانند. آخوند با چهره گيرا و زبان شيوا لب به سخن گشود:  بلبلان وقت گل آمد كه بنالند از شوق  نه كم از بلبل هستي، تو بنال اي هشيار اين شعرها را خواند و سپس به زبان تركي معني مشروطه را گفت. و در اين ميان از گرفتاريهاي توده و از ستمگري  درباريان و از خواري كشور و مانند اينها سخن راند.  ديگري از سخن گويان ميرزا حسين بود. ديگري از ايشان شيخ  سليم بود... اين مرد نويد دادي كه چون مشروطه باشد نان  ارزان و فراوان و گوشت در دسترس همگي خواهد بود و بينوايان از نان و كباب سير خواهند گرديد و بالاي منبر انگشتان را پهن كرده وجب خود را نشان داد و با همان  زبان تركي روستايي چنين گفتي، "كباب بواينده كاسب"  حتما" تعبير و تفسير سخنران نخست(جوان زردموي با دستار سفيد)هم كه به زبان تركي معني مشروطه را مي گفته، از نوع و نظير سخنان شيخ سليم بود. كه كسروي از آوردن آنها پرهيز كرده است. خود كسروي هم از معني و مفهوم مشروطه  چيزي ننگاشته است.  يحيي دولت آبادي نيز در اين باره سخنها دارد.  مقدمات تاسيس مجلس شوراي ملي، 27 جمادي الثاني 1324 ه-.  ق... در اين مجلس تقريبا" هزار نفر از علما و رجال و اعيان تهران حاضرند، صدراعظم و نايبالسلطنه هم حاضر مي گردند از آنجا كه علما اصرار دارند اين كار به اسم  آنها تمام شود لذا خطابه اي كه به مشروطيت دولت و انتخاب وكلاي ملت تصريح دارد و نوشته اند و آقاي  سيدعبدالله مصمم است از طرف آقايان خطابه را بخواند.  ولي صدراعظم خطابه خود را مي خواند. از كسبه و تجار مردم تماشايي در مجلس ديده مي شود و يا هيچ كس باور نكرده در مملكت بشود اين گونه اقدامات را نمود اما به  غير از معدودي كه مي دانند چه مي كنند و مقصود چيست  ديگران نمي دانند چه خبر است. اسم مجلس مي شنوند حرف  مشروطه و قانون اساسي به گوششان مي خورد، اما قانون  يعني چه، مجلس كدام است، مشروطه چيست؟" نمي دانند...  روحانيون مشروطه را از روي چند آيه از قرآن مي شناسند كه در آنها امر به مشورت امور شده است.. عوام هم كه  نظرشان به روءساي روحاني است. " نكته شايان توجه اين است كه، بعد از صدور فرمان مشروطيت،  محمدعلي شاه به سلطنت و حكومت رسيده و همواره در صدد برانداختن مجلس و مشروطه بوده است چنانكه دوران حكومت  او را به "استبداد صغير" شهرت داده اند. اگر عارف و عامي از لفظ مشروطه ناآگاه بوده اند پس از اصلاحات: عصر مشروطه، نهضت مشروطه، جنبش مشروطه، عهد مشروطه، قيام  مشروطه، مشروطه خواه و مشروطه طلب به چه زماني، به چه  كساني اطلاق مي شد؟ هرگاه سرگذشتهاي تاريخ را با تجزيه و تحليل علل و عوامل  بررسي نمائيم، بدين نتيجه مي رسيم كه، نهضت  مشروطه خواهي يعني تجديد ساختار سوادآموزي، تحول در اركان تعليم و تربيت در مكتب و مدرسه، آگاهي به نيازهاي  فرهنگي زمان، از سالها پيش در كشور ما پا گرفته و گامهاي استوار برداشته بود.  اين جريان فكري و نهضت فرهنگي كه با وقف نامه مسجد و مدرسه سپهسالار بنيان گرفته و از سال 1314 ه- ق، با ايجاد و افتتاح مدارس جديد قوام مي يافت. پيشرفت بيشتر و نتايج بهتري را مي طلبيد كه يكي از آنها درخواست  مشروطيت دولت و انتخاب وكلاي ملت بود و در همين اوان  بود كه به واسطه بروز حوادث سياسي در كشور، ايجاد يك  بنياد بيگانه زدايي و نهاد مبارزه و مقابله با فرهنگ  فرنگي نيز ضرورت پيدا كرد. گزارش زير در تبيين اين  موضوع عرضه مي گردد:  هنري. ساويج. لندور، در كتاب" عبور از اراضي محمود و مامول" مي نويسد:  مستر مكلين، تبعه انگلستان كارمند سابق بانك شاهنشاهي،  براساس قرارداد به مدت سه سال به استخدام دولت ايران  درآمد تا امور ضرابخانه را سر وصورت دهد. روسها با استخدام وي مخالفت نموده و اعتراض داشتند كه: تصدي ايشان در يكي از مقامات بلند پايه ايران، ناموزون بوده و بي اعتنايي نسبت به روسها تلقي مي شود. لازم است يكي دو نفر هم از اتباع روسي در ادارات جديد گمرك گمارده شود. اين پيشنهاد را دولت ايران  نپذيرفت، ولي فشار روسها باعث شد كه دولت ايران  مسترمكلين را عزل و قرارداد را فسخ نمايد، حقوق سه ساله  او را در صورتي كه بيش از چند ماه خدمت نكرده بود،  بپردازد. در اين ماجرا سفير انگلستان از حقوق اتباع  بريتانيا دفاع كرد و جنجال برخاست. در نتيجه دولت ايران  در سال 1901(1319 ه-. ق)تصويب و مقرر كرد كه بعد از اين تاريخ، هيچ يك از اتباع روس - انگليس - عثماني نبايد در ايران استخدام شوند. اين دستور شامل استخدام  قزاقخانه نمي شد.  بعد از اين ممنوع بودن استخدام بيگانگان، روسها براي  ادامه نفوذ و بسط تسلط دولت تزار، اتريشيها و بلژيكيها را در استخدام خود درآورده در ادارات: گمرك، پستخانه،  خزانه داري، ماليه، قزاقخانه و غيره گماردند و با اخراج  كارمندان ايراني از اين ادارات، كارآموزان مسيحي مذهب فارغ التحصيل از آموزشگاههاي ميسيونر امريكائي را جانشين مسلمانان اخراجي كردند.  ميسيونرهاي امريكائي كه توسط كميسيونر(آژانس كاريابي  بين المللي)در امريكا، با پيشگامي ميسيون بازل و انعقاد قرارداد رسمي در پطرزبورگ به استخدام دولت تزار درآمده و تاتلبيس و به عنوان "تبليغ مسيحيت "به  آذربايجان آمده بودند ضمن انجام انواع اوامر و برنامه هاي دولت روسيه، در مدرسه اسلامي پسرانه  ميسيونرها، براي ادارات تحت اختيار روسها كارمند آموزش  داده و آماده مي ساختند و نامش را" خدمتگزاران اجتماعي  بومي" گذارده بودند.  دكتر جان. و ريشارد، در كتاب" بيست سال در ايران " مي نويسد:  بعضي از اشخاص معتبر و كسبه سرشناس(بازرگانان)تبريز،  ارمني هستند. ولي زبان ارمني در بازار به ندرت هم شنيده  نمي شود. چون شهري نستوري نشين سلماس و ارومي به اين  شهر نزديك است، تعداد قابل ملاحظه اي از نستوريان در تبريز استخدام شده اند و به زبان سرياني تكلم مي كنند...  از زبانهاي خارجي، روسي و فرانسه نيز زمينه اي دارند.  اما در بانكها و مراكز تجارت و اداره تلگراف از انگليسي  استقبال مي شود. كارمندان بومي در مدارس پسرانه  امريكائي آموزش ديده اند.  در بهار سال 1897، با تمهيدات ميسيونرهاي امريكائي، مار يونان كشيش نستوريان اروميه به اتفاق ميرزا يوسف خان  آرسانوس، با طومار عريض و طويل راهي پطرزبورگ شدند و دو راهب روسي را به اروميه آوردند. مار يونان، در پيشاپيش  هيات روسي به دهات رفتند و با عنوان: "ناجي مسيحيان از ستم مسلمانان "طومار عظيمي را به امضاي نستوريان اروميه  رسانيدند مبني بر درخواست حمايت از دولت روسيه و پيروي  از آئين كليساي ارتدكس روسي. اين طومار در 6 آوريل 1898 به تصويب شوراي عالي كليساي پطرزبورگ رسيد و مار يونان  با مراسم خاص و باشكوه به آئين ارتدكس گرويد و به اتفاق  نماينده رسمي شوراي كليساي ارتدوكس مقيم اروميه، به  آذربايجان آمدند و از آن تاريخ نستوريان پروتستان تابع  كليساي ارتدكس و تحت الحمايه دولت روسيه شدند.  از همين نستوريان ارتدوكس بودند كه دكتر ويليام شد ميسيونر معروف امريكائي "قواي مسلحه "تشكيل داد و از جشن هشتاد نفر كارآموزان مدارس امريكائي استخدام شده در ادارات گمرك و خزانه داري و پستخانه گزارشها تهيه كرده  است.  نظام السلطنه مافي، در خاطرات خود آورده است:  ... حاجي ميرزا حسن آقا از تبريز تبعيد شد... مسيو پريم  هم روز دهم ربيع الاخر 1321 ه-. ق، وارد تبريز شد.  مجددا" سرگمرك رفت. وضع اهل ايران اين است... وليعهد اول تمام مطالب مردم را از نفي پريم و ارامنه و غيره و غيره قبول كرد وقتي كه متفرق شدند، اول جناب مجتهد را بيرون كرد بعد تمام روءساي بلوا را گرفت به اردبيل  فرستاد.(ج 3 ص 623) همكاران پريم ارمني نبودند، آنان مسيحيان نستوري بودند كه درباره استخدام آنان در ادارات دولتي و حساسيت  مشروطه خواهان نسبت بدين مسئله ملي، قسمتي از نامه مورخ  8 شوال 1323، نظام السلطنه مافي، در خور توجه مي باشد.  .. كار دولت اولين هم البته آنجاها(مرگور و ترگور ارومي)به توسط قونسولخانه ها و باليوز خبر داريد كه از خير اصلاح خارج شده، فقط سلطنت مستقله روس، در خاك  آذربايجان است، حتي در خراسان و دارالمرز هم ضعيف شده  است... من هم اگر هوا مساعد شد يك سفر ده پانزده روزه  به مرند تا جلفا مي روم براي طفره از شهر رسما" حكم شد يك نفر مسيحي در ادارات گمرك و صندوق پست مستخدم نباشد تبديل به ايراني كنند، خيلي سخت نوشته بودند، قربان  حميت و غيرت آقا سيدعبدالله، خداوند نصرتش بدهد.(ج 3-  ص 706) 
