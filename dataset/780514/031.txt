   گلايه مردم از آلودگي ساحل خزر در غرب مازندران  جمعي از مسافران و شهروندان غرب مازندران از تبديل  حاشيه جاده ها و نوار ساحلي اين منطقه به محل تخليه  صدهاتن انواع زباله ابراز نگراني كردند.  وجود انواع زباله هاي خانگي، قوطي هاي پلاستيكي و فلزي،  زائده هاي تعويض روغن، فضولات دامي، نخاله هاي  ساختماني و لاشه حيوانات دراين مناطق علاوه برتخريب محيط زيست موجب تكثير حشرات ناقل بيماري شده است.  مازيار معيني فر يكي از مسافران شيرازي در گفت وگو با خبرگزاري جمهوري اسلامي باانتقاد از وضعيت اسفبار بهداشت در اطراف جاده ها و سواحل خزرافزود: ظاهرا" براي  دفع زباله هاي موجود در حاشيه جاده ها و سواحل غرب مازندران برنامه ريزي ويژه اي نشده و به رغم سفر طولاني  متاسفانه جاي مناسبي براي استراحت خانواده ام  پيدانكردم.  به گفته وي از يك سو در مبادي ورودي و خروجي شهرها تابلوهاي" به شهر ما خوش آمديد" نصب شده و از سوي ديگر بوي تعفن ناشي از زباله هاي اطراف جاده ها ذهن مسافران  را از هر چه زيبايي و جاذبه است، خالي مي كند.  علي اكبر احمدي يك شهروند نوري گفت: طبيعت زيباي غرب مازندران هرساله ميزبان ميليونها گردشگر داخلي و خارجي  است، اما بازهم بدون توجه به بهداشت منطقه توقع داريم  گردشگران همچنان به اين منطقه روي بياورند.  وي گفت: تشكيلات بهداشت محيط، شهرداريها و حفاظت از محيط زيست براي زدودن اين آلودگيها بايد همت بيشتري از خود نشان دهند.  به گفته وي وجود زباله هاي روباز در حاشيه سواحل و جاده ها در شرايطي سلامت مردم و مسافران را به مخاطره  انداخته كه گويا سالهاست مسئولان نظارتي برامورزيباسازي  غرب مازندران نداشته اند.  مهرعلي صادقيان يك راننده نوشهري گفت: برخي روستاها،  شهرك نشينان وويلاداران كه در جوار جاده ها و سواحل  قرار دارند، با تخليه شبانه زباله دركنارساحل و يا جاده  شيوه اي غيرمنصفانه و موءثري براي انتشار آلودگيهاي  منطقه برگزيده اند.  وي تاكيد كرد: مسئولان بايد نسبت به دفن زباله هاي  شهركها و ويلاهاي ساحلي در جاي مناسب اقدامي اصولي به  عمل آورند و از طريق تلويزيون خواستار پخش برنامه هاي  فرهنگي و اجتماعي براي رعايت بهداشت دراين محيطها شوند.  وي يادآور شد: متاسفانه نبود محل جمع آوري موقت زباله  براي اين شهركهاو روستاهاي همجوار نوار ساحلي و جاده  هاسبب شده تا برخي از ساكنان اين مناطق در ساعات شب،  زباله هاي خود را در اطراف جاده بريزند.  اين شهروند نوشهري مي گويد: تغذيه و پرسه زدن روزانه  دهها دام وسگ وگربه ولگرد در ميان آشغالهاي حاشيه  جاده ها هميشه به عنوان عاملي بيماري زا وهشداري براي  لبنيات توليدي از اين دامهاتلقي شده است.  يك فرهنگي چالوسي گفت: تعيين محل بهداشتي براي تخليه  زباله وتعميم بهداشت درحاشيه جاده ها و سواحل، نمايش  فرهنگ همان منطقه محسوب مي شود.  مصطفي ردايي افزود: دفن زباله درمناطقي كه بتواند سلامت آبهاي زيرزميني را در جلگه غربي مازندران تضمين  كند، بسيار مهم است.  رئيس حفاظت از محيط زيست نوشهر و چالوس وجود زباله هاي  ميكروبي دراين مناطق رابسيار زشت توصيف كرد وگفت:  برخورد بااين معضل نيازمند يك عزم فرهنگي درمنطقه است.  مهرنوش كياكجوري افزود: بر اساس بررسي هاي به عمل آمده  فقط در حاشيه جاده هاي ساحلي نوشهر و چالوس روزانه حدود 10 تن انواع زباله جمع آوري مي شود.  وي مي گويد: ايجاد محل هاي جمع آوري زباله درفواصل  معيني دراطراف جاده هاي نزديك به روستاها و شهركهاي  منطقه با استفاده از محفظه هاي ويژه مي تواند به دفع  آلودگيهاكمك كند.  وي افزود: با در نظر گرفتن فصل تابستان كه باعث تبخير سريع شيرابه زباله هامي شود، انتشار آلودگي و بوي تعفن  زيبنده منطقه اي نيست كه از گذشته مردم آن در فرهنگ  رعايت بهداشت اشتهار داشته اند. 
