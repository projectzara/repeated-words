 واحد رسانه هاي خارجي همشهري: حكومت خودكامه اندونزي به  مدت چند دهه زندگي مردم اين كشور را با محدوديت هاي  چندي روبرو كرده بود. اكنون بي ثباتي سياسي در كشور و آغاز نغمه هاي دمكراسي تدريجا" بر طبيعت نيز تاثير مي گذارد.  به گزارش تلويزيون سي. ان. ان، جنگلها و حيات وحش اندونزي  شايد دور از جاكارتا باشد، اما نابودي آن از رهگذر قطع  غيرقانوني درختها و معدن كاوي در اين مناطق رابطه  نزديكي با خلاء سياسي موجود در پايتخت دارد پس از پايان حكومت تك حزبي، انتخابات پارلماني آزاد در كشور برگزار شد اما هنوز چند ماهي به برگزاري انتخابات  رياست جمهوري باقي است و هيچ تضميني براي گذار مسالمت آميز به دمكراسي وجود ندارد.  در اين حال، در نبود دولت با ثبات، حاكميت رسمي در برخي  مناطق دورافتاده مختل شده است، از جمله پاركهاي ملي.  اندونزي هاي فقير و نااميد درختان را قطع مي كنند و به  واسطه ها مي فروشند. پارك ملي "تانجان پوتينگ "در جزيره  " بورنئو" از جمله نقاط جلب جهانگرد و محل مطالعه علمي  اورانگوتان بوده است.  اكنون اين پارك بسته است و صدها نفر به طورغيرقانوني  دست به كار قطع درختان آن شده اند.  اين پارك در حال نابودي است در اطراف پارك، تاسيسات  تلمبه خانه نفت وجود دارد. چنانچه پارك نابود شود،  پستانداران موجود در آن زنده نخواهند ماند.  در جزيزه سوماترا، سودجويان به پارك ديگري يورش  برده اند كه سكونتگاه ببر و فيل است. برخي گزارشها حاكي  از آن است كه در برخي موارد نيروهاي نظامي با اين افراد همدست هستند. آنان هيچ بيمي از برخورد قانوني ندارند.  طرفداران محيط زيست و كارشناسان اين تخلفات را به  مقامات محلي و ساير مسئولان در جاكارتا گزارش داده اند،  اما هيچگونه اقدامي به عمل نيامده است. در رقابت براي  كسب قدرت سياسي كه در پايتخت جريان دارد، ظاهرا" هيچكس  با قدرت قانوني وجود ندارد كه بخواهد در مورد حفظ جنگلهاي اندونزي وارد عمل شود. نابودي جنگلها باعث  ناپديدي نسل اين جانوران نيز خواهد شد. 
