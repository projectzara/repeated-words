 به دنبال اجراي طرح شهر سالم در ايران و برخي شهرهاي  عربي و اسلامي، اين طرح در پنج شهر حاشيه جنوبي  خليج فارس نيز اجرا مي شود.  روزنامه" الوطن "چاپ كويت نوشت: "برنامه(خليج فارس) براي پشتيباني موءسسات سازمان ملل متحد" جهت مشاركت در طرح شهرهاي سالم دويست هزار دلار اختصاص داده است.  الوطن به نقل از مسئولان اين موسسه عربي كه مقر آن در رياض است، نوشت: هزينه نهايي اجراي طرح در پنج شهر از كشورهاي عرب منطقه و از جمله كويت 800 هزار دلار پيش  بيني شده است.  اين روزنامه افزود: طرح شهر سالم پيش از اين در چند شهر عربي و اسلامي از جمله ابوظبي و دوبي در امارات،  البكريه در عربستان، مسقط در عمان، الفيوم در مصر و تهران در ايران، لاهور در پاكستان و چيتاگونگ در بنگلادش به اجرا گذاشته شده است.  به نوشته اين منبع اجراي طرح شهرسالم از سال 1998 آغاز شده وتاكنون در هزار شهر مختلف جهان به اجرا درآمده است.  طرح شهر سالم به بهبود شرايط زيست محيطي، اقتصادي و اجتماعي و آشناكردن شهروندان با شرايط و راههاي استفاده  بهتر از خدمات عمومي مي پردازد. 
