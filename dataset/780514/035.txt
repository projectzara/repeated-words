 دو ديرينه شناس غيرحرفه اي بقاياي يك دايناسور جوان  رادرمنطقه باواريادرجنوب آلمان كشف كرده اند. اين  دايناسور ازگونه ايست كه تاكنون كاملا" ناشناخته بود.  به گزارش خبرگزاري فرانسه مسئول نگهداري فسيلها درموزه  ديرينه شناسي  شهر ايشتات كه بقاياي اين دايناسور را نگهداري مي كند گفت: كارشناسان با ديدن بقاياي اين دايناسور ازكشفي  مهيج سخن مي گويند.  بقاياي اين دايناسور به صورت فسيل شده درتابستان سال  1998 كشف شد.  اين دايناسور احتمالا" 151 ميليون سال پيش يعني حدود يك  ميليون سال قبل از پرنده موسوم به اركائوپتريكس  مي زيسته است. بقاياي اين پرنده نيز درمنطقه باواريا كشف شده است.  بيشتر ديرينه شناسان معتقدند پرندگان احتمالا" از گروهي  از دايناسورهاي شبيه به اين دايناسور كوچك تازه كشف شده  مشتق شده اند.  دانشمندان اميدوارند با استفاده از اين اكتشاف تاحدودي  به راز تكامل پرندگان پي ببرند.  مسئول موزه ايشتات گفت جمجمه اين دايناسور كوچك 8 سانتيمتر طول داردوظاهرا" بدن آن درمجموع به اندازه يك  بوقلمون بوده است.  وي افزود: ما هنوز اندازه واقعي نوع بالغ اين دايناسور را نمي دانيم.  دايناسور جوان تازه كشف شده داراي دندانهاي فوق العاده  ضخيمي است وظاهرا" از رده گوشتخواران است.  بقاياي اين دايناسور پس ازپايان بررسي هاي كارشناسي  درسپتامبر سال 2001 درمعرض ديد عموم قرارخواهدگرفت. 
