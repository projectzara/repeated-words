 تعدادي از اهالي دره شهر اعلام كردند: طي روزهاي اخير شاهد مرگ و ميرهزاران قطعه ماهي بوتك در رودخانه سيمره  بوده اند.  علي محمدياري اهل دره شهر گفت: هر روز تعداد زيادي ماهي  مرده در كناررودخانه سيمره ديده مي شود.  وي افزود: هيچ دليل خاصي براي مرگ و مير اين نوع ماهي  مشاهده نمي شود.  مديركل محيط زيست استان ايلام كه براي بررسي اين ضايعه  زيست محيطي به كناره سيمره آمده بود گفت: يك گروه  كارشناس حقيقت ياب، كار تحقيق پيرامون عوامل مرگ و مير اين نوع ماهي را به عهده دارند.  حسين ميرزايي افزود: اين ضايعه اوايل هفته جاري براي  اولين بار دررودخانه سيمره حوضه اين شهرستان مشاهده شد و هم اينك نيز تعداد تلفات روبه كاستي نهاده و انگشت شمار مي باشد.  وي گفت: تا اعلام نتيجه تحقيق كارشناسان از هرگونه  اظهار نظر پيرامون اين موضوع خودداري مي كند.  برخي از علاقه مندان محيط زيست معتقدند: پسابهاي زراعي،  كودشيميايي، فاضلابو استفاده صيادان غيرمجاز از سموم  موجب آلودگي رودخانه سيمره و به تبع آن نابودي ماهي  زيبا بوتك شده است.  به گفته آنان درحال حاضر تنهااز طريق پمپاژ آب به مزارع  توسط قريب چهل تاسيسات پمپاژ سالانه هزاران قطعه از آبزيان نابود مي شوند. آنان، خواستار اقدامات حفاظتي و پيشگيرانه براي جلوگيري از آلايش اين رودخانه شدند.  رودخانه سيمره كه از اتصال رودهاي گاماسياب و قره سو تشكيل مي شود بعد ازگذر از شهرستان هاي شيروان چرداول و دره شهر در استان ايلام راه خود را بسوي استان خوزستان  باز مي كند. 
