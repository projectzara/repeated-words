   حوضچه رسوبگير و كانال ارم  اشاره: گروه شهري روزنامه همشهري به زودي ميزگردي درباره  ايمن سازي تهران در مقابل سيل هاي احتمالي با حضور كارشناسان و مسئولين اين موضوع برگزار خواهد كرد.  گروه شهري: شهرداري منطقه يك تهران با بهره مندي از دانش  و توان كارشناسان طرح جلوگيري و مهار سيل احتمالي در نقاط شمالي شهر تهران را اجرا مي كند.  به گزارش خبرنگار ما، شهردار منطقه يك تهران تمهيدات  لازم به منظور مهار سيل هاي احتمالي را در مناطق شمالي  شهر انديشيده و مشغول اجراي حوضچه هاي رسوبگيري و تعديل  و كاناليزه كردن رودخانه ها و مسيل ها است.  يك مقام مسئول در اين منطقه شهرداري اعلام كرد: براي  ايمن سازي تهران در مقابل وقوع احتمالي سيل، مناطق  سيل خيز در ارتفاعات شمالي تهران شناسايي شده و سپس  عمليات اجرايي حوضچه رسوبگير و كانال ارم، حوضچه  رسوبگير و كانال گلاب دره و مسيل ولنجك توسط متخصصان  اين رشته به مورد اجرا در آمده است. عمليات اجرايي  طرح هاي مذكور در مرحله نهايي و در آستانه بهره برداري  قرار دارند.  ساليانه حدود 60 ميليون تومان توسط شهرداري به منظور لايروبي دائمي مسيل هاي موجود در محدوده منطقه يك هزينه  مي شود.  اين گزارش مي افزايد اخبار مربوط به سيل اخير در نكاء شماري از شهروندان تهراني به ويژه آن دسته از تهرانياني  را كه در حوالي دربند و پل تجريش زندگي مي كنند، نگران  كرده است. و اعلام وقوع سيل در نكاء، خاطره جاري شدن  سيل سال 1366 در تهران را در اذهان زنده كرده است.  مهندس محمدنبي كارشناس مسائل شهري در اين باره گفت:  تجربه تلخ جاري شدن سيل در سال 1366 بايد عبرت آموز باشد و كليه دستگاها و سازمان هاي متولي بايد با مشاركت هم و بدون مانع تراشي، در اجراي طرح هاي مربوط به مهار سيل هاي احتمالي و هدايت آبهاي سطحي، همكاري كنند..  وي افزود به نظر مي رسد سازمان آب منطقه اي تهران،  شهرداري تهران، ستاد حوادث غيرمترقبه وزارت كشور و چند سازمان و نهاد ديگر مي توانند نقشي كارآ در جهت اجراي  سريع طرح شهرداري به منظور مهار سيل هاي احتمالي ايفا كنند مقوله ايمن سازي تهران در مقابل حوادث غيرمترقبه  نظير سيل، موضوعي است كه از منافع سازماني و فردي خارج  است و همگان بايد در قبال آن احساس مسئوليت كنند. 
