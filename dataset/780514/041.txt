 از سيل نكا تا كسوف 20 آبان(2) در روايات آمده است شيرفروشي هميشه در شير قدري آب ريخته  و سپس آن را مي فروخت. روزي سيلي آمد و دكان شيرفروش را آب برد. شيرفروش از رهگذري پرسيد اين سيل از كجا آمد؟ رهگذر گفت: اين سيل همان آبها بود كه در شير مي ريختي،  اينك به هم آمده و سيلي اينچنين شدند، كه ديدي.  رئيس جمهوري پريروز در ديدار با مردم نكا با تاكيد بر اين نكته كه نابودي جنگل عامل وقوع سيل اخير بوده است،  مجموع خسارات مادي اين سيل را حدود 300 ميليارد ريال  اعلام كرد جالب توجه است در همين روز سازمان متولي  بهره برداري از منابع چوب جنگلي، با شرحي كشاف بر اهميت  اقتصادي فروش چوبهاي جنگلي، اعلام كرده بود طي سال  گذشته قطع درختان و فروش چوب آنها در سه استان گيلان،  مازندران و گلستان 290 ميليارد ريال درآمد ايجاد كرده  است. با مقايسه اين رقم و آنچه كه رئيس جمهوري اعلام  كرده است، در مي يابيم كه به تقريب" آن سيل همين آبها بوده است كه در شير مي ريخته اند. " ناصر كرمي 
