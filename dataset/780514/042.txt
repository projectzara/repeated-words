 گروه شهرستانها: مدير كل سياسي وزارت كشور گفت: هيات  منصفه مطبوعات نماينده افكار عمومي است و به دليل اين كه  در دادگاه روزنامه سلام هيات منصفه همه روحاني بودند اين  مسئله با روح قانون مطبوعات همخواني ندارد.  به گزارش خبرنگار همشهري حق شناس در جمع اعضاء تشكلهاي  سياسي استان يزد گفت: نظر به اينكه همه اعضاي هيات  منصفه روحاني و تفكرات آنها نزديك به هم بود رعايت انصاف  نشد; كشور ما 60 ميليون جمعيت دارد و از اين تعداد 100 هزار نفر روحاني هستند كه هيات منصفه اي كه همه شان  روحاني باشند نمي توانند نماينده افكار عمومي باشند.  وي اظهار داشت: قانون اساسي همه را در برابر قانون برابر دانسته است ولي دادگاه ويژه روحانيت اعلام داشته وكيل  مدافع روحانيون بايد روحاني باشد، مگر ما چند نفر وكيل  روحاني مجرب داريم؟ اين مسئله حق دفاع را از روحانيون  گرفته است.  وي اظهار داشت: بزرگترين نگهبانان قانون اساسي احزاب هستند و بزرگترين فريضه آنان حفاظت از اين وديعه امام  راحل(ره)، شهداء و انقلابيون است و بايد اين وديعه  انقلاب به نسل دوم معرفي شود. وي در پاسخ به پرسشي مبني  بر اين كه حضور حجت الاسلام والمسلمين عبدالله نوري و آقاي تاج زاده در جمع دانشجويان كوي دانشگاه باعث تحريك  آنان شده و نبايد هر حرفي را در هر مكاني عنوان كرد گفت:  وزارت كشور مسئول امنيت كشور است و ماموران و مسئولان  وزارت كشور حكم آتش نشاني را دارند كه مامور آتش نشاني  به دل آتش مي رود، هر چند كه خود را از دست بدهد. 
