 گروه شهرستانها: مراحل بررسي و اكتشاف تدريجي در معدن  مس سونگون اهر به عنوان يكي از بزرگترين ذخاير مس دنيا هم اكنون درحال اجراست و تا چهار سال آينده در مرحله  اول بهره برداري، سالانه 170 تن كنسانتره از آن استحصال  خواهد شد.  عضو كميسيون صنايع و معادن مجلس شوراي اسلامي در گفتگوي اختصاصي با خبرنگار همشهري در تبريز با اشاره به  هزينه شدن 150 ميليارد ريال براي مطالعات اوليه و تجهيز اين معدن افزود: با تلاش وزارت معادن و فلزات و شركت مس،  قراردادي به ارزش 89 ميليون دلار به صورت فاينانس با كشور سوئد منعقد شده و در مرحله دوم بهره برداري  پيش بيني شده است علاوه بر مرحله اول سالانه 170 تن  كنسانتره ديگر با عيار 28 درصد استحصال شود كه براي عقد قرار داد در حال مذاكره با كشورهاي علاقه مند به  سرمايه گذاري هستيم. نماينده مردم ورزقان و خاروانا گفت:  در حال حاضر عمليات باطله برداري به وسيله شركتهاي  پيمانكاري در اين معدن در حال انجام است و سال گذشته 50 ميليارد ريال از محل تبصره سه، صد درصد برداشت شدو اين  معدن با وجود محدوديتهاي اعتباري كشور در نتيجه تلاش  مسئولان سال خوبي را از نظر اعتباري پشت سر گذاشت و امسال نيز از محل همان تبصره 90 ميليارد ريال در خواست  شده كه از طريق وزارت معادن و فلزات تخصيص مي يابد.  همچنين معادل دو ميليارد و 800 ميليون تومان نيز از محل  قانون بودجه تصويب شده و قطعا" همه نيازهاي مالي جاري  همچون سالهاي گذشته از طريق اين منابع تامين مي شود و جاي هيچ گونه نگراني نيست.  مهندس علي اكبرزاده همچنين گفت: براي رونق صنايع جانبي  مس چندي پيش ايجاد شهرك صنعتي ورزقان در محدوده معدن  تصويب شد كه ايجاد آن نشانگر مال انديشي دولت براي  تثبيت كارخانجات و صنايع مس در محدوده معدن است و در بازديدي كه اخيرا" به همراهي مدير عامل شهركهاي صنعتي  آذربايجان شرقي و بخشدار و اينجانب به عمل آمد در مورد نحوه تملك اراضي مورد نياز رايزني هايي انجام شد.  وي در بخش ديگري از اظهاراتش، خبرمندرج در يكي از نشريات محلي را در مورد فروش كنسانتره مس سونگون تكذيب كرد و گفت: نه تنها هيچ كنسانتره اي فروش نرفته و ارزي  حاصل نشده بلكه از اعتبارات دولتي براي تجهيز معدن  سونگون استفاده شده است.  وي در مورد احتمال انتقال كارخانه ذوب به نقطه اي ديگر گفت: وزارت معادن و فلزات با توجه به اقتصاد سنجي معادن،  قطعا" در سونگون نيز جوانب موضوع را از لحاظ صنعتي و منطقه اي رعايت خواهد كرد زيرا مقدار كنسانتره اي كه  براي احداث هر كارخانه ذوب لازم است، بايد به اندازه  معيني باشد بنابراين خبر انتقال محل كارخانه به نقطه اي  خارج از معدن با توجه به حجم عظيم ذخيره معدن صحت ندارد. 
