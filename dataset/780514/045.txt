 گروه شهرستانها: سرپرست اداره حفاظت محيط زيست شهرستان  كرج از انتقال 22 واحد آلاينده محيط زيست به خارج شهر كرج خبر داد.  به گزارش خبرنگار همشهري از كرج، كيانفر گفت: اين  واحدها شامل 9 واحد توليدي صنعتي و 13 واحد مرغداري و دامداري است كه براي جلوگيري از آلودگي زيست محيطي به  خارج شهر منتقل خواهند شد.  وي افزود: واحدهاي مذكور قبل از انقلاب و بدون ضوابط زيست محيطي احداث شده اند و در حال حاضر به دليل رشد جمعيت و توسعه شهري در بافت مسكوني شهر قرار دارند.  وي تصريح كرد: براساس پيشنهاد اداره حفاظت محيط زيست  شهرستان كرج و موافقت اداره كل حفاظت محيط زيست تهران،  اين واحدها پس از انجام كارهاي كارشناسي و طي مراحل  قانوني، به محلهاي مناسب در خارج از شهر كرج انتقال  مي يابند. 
