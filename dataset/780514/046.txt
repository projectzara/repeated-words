 گروه شهرستانها: مديركل سازمان ميراث فرهنگي يزد گفت:  براساس كارشناسيهاي انجام شده، دو نقطه در گاريزات تفت  و ارنان مهريز كه خورشيدگرفتگي كامل در آنها مشاهده  مي شود، به عنوان مركزي براي سفر گردشگران خارجي درنظر گرفته شده است.  به گزارش خبرنگار همشهري از يزد، وي در جلسه شوراي  ايرانگردي و جهانگردي استان افزود: تاكنون 500 جهانگرد آمادگي خود را براي ديدن خورشيدگرفتگي در استان يزد اعلام داشته اند: به گفته خادم زاده شبكه هاي تلويزيوني  " بي بي سي "و" آتي وي "تركيه و شبكه هاي يك، دو، چهار و جام جم سيماي جمهوري اسلامي در بازديد از محل هاي  يادشده، اين مكانها را طبق بررسيهاي كارشناسي به عنوان  محلهايي كه كسوف كامل در آنها به روشني قابل روءيت است  براي گزارش اين پديده طبيعي برگزيده اند.  استاندار يزد نيز گفت: اين دو نقطه داراي آثار تاريخي و گردشگري بسياري است كه مي تواند براي جهانگردان جالب باشد. 
