   گروه سياسي: اردوي رزمي بسيجيان ديروز آغاز شد. در نخستين مرحله اين اردو، بسيجيان با حضور در حسينيه  جماران و مرقد مطهر حضرت امام خميني(ره)با آرمان هاي  بنيانگذار جمهوري اسلامي، شهيدان انقلاب و دفاع مقدس و رهبر معظم انقلاب تجديد پيمان كردند.  به گزارش واحد مركزي خبر از نخستين ساعات بامداد ديروز چهارشنبه هزاران نفر از نيروهاي دريادل بسيجي در حاليكه  لباس بسيجي بر تن و سربندهاي الله اكبر، ياحسين و يا مهدي بر پيشاني بسته بودند از منازل خود پياده به سمت  مساجد و پايگاههاي بسيج و سپس از حوزه هاي مقاومت به سوي  نواحي چهارگانه تهران حركت و سپس در حسينيه جماران و مرقد مطهر امام راحل اجتماع كردند.  واحد مركزي خبر همچنين گزارش داد: حجت الاسلام والمسلمين  سيدحسن خميني صبح ديروز در جمع بسيجيان ناحيه شمال تهران  در حسينيه امام خميني(ره)بسيج را شجره طيبه اي دانست كه  ريشه اش در اهداف انقلاب اسلامي نهفته است.  يادگار حضرت امام خميني(ره)اظهار داشت بسيج واقعيتي است  كه اگر عميقا" به آن انديشيده شود براحتي مي شود آرمانهاي بلند سيدالشهدا را در اين نهاد مقدس يافت. وي  با اشاره به اينكه بسيج ريشه در خاستگاه اجتماعي و عقيدتي شيعه يعني عاشورا دارد افزود: از اين رو حضرت  امام خميني(ره)افتخار خود را بسيجي بودن مي دانست.  حجت الاسلام سيدحسن خميني با تاكيد بر ضرورت شناخت همه  ابعاد شخصيتي بنيانگذار جمهوري اسلامي ايران گفت حضرت  امام خميني(ره)تنها به بسيجي بودن خود افتخار مي كرد و اعتقاد داشت كه ارزش، مقام و منزلت بسيجي به خاطر رعايت  خصلتهايي همچون مقدم دانستن مصلحت جامعه و اسلام بر مصلحت شخصي و همچنين شناخت جهاد اصغر به عنوان گامي براي  جهاد اكبر است. يادگار گرانقدر حضرت امام خميني(ره)در پايان افزود بر همين اساس امام راحل به بسيجي بودن  افتخار مي كرد. 
