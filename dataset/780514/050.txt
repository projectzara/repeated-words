 گروه سياسي: جلسه شوراي عالي اداري ديروز به رياست آقاي  سيدمحمد خاتمي رييس جمهوري اسلامي ايران تشكيل شد.  دراين جلسه با توجه به ابعاد گسترده فعاليت وزارت آموزش  و پرورش، ضرورت تسريع در اجراي برنامه ريزي تحول اداري و تقويت نقش و جايگاه شوراي تحول اداري آن وزارتخانه، طرح  اصلاح تركيب، وظايف و اختيارات شوراي تحول اداري وزارت  آموزش و پرورش به تصويب رسيد. دراين جلسه همچنين طرح  تشكيل ستادبرنامه ريزي تحول اداري  استان به تصويب رسيد. 
