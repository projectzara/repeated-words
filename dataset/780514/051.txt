 گروه سياسي: وزير كشور ديروز در همايش آموزشي، فرهنگي  دانشجويان سراسر كشور در مشهد شركت كرد.  به گزارش خبرنگار همشهري در مشهد، حجت الاسلام والمسلمين  موسوي لاري وزير كشور، با شركت در پنجمين همايش آموزشي،  فرهنگي دانشجويان سراسر كشور در محل دانشكده اقتصاد دانشگاه فردوسي مشهد كه از سوي مركز فرهنگي نهاد نمايندگي مقام معظم رهبري در دانشگاهها، برگزار شده بود،  ضمن ايراد سخنراني به پرسشهاي دانشجويان كشور، پاسخ داد.  وزير كشور با ابراز خوشوقتي از حضور خود در جمع  دانشجويان برگزيده كشور گفت: مسئولان بايد درك روشن و صحيحي از خواسته هاي دانشجويان و دانشگاهيان داشته باشند.  به گزارش ايرنا، وي افزود: دانشجويان نيز بايد درك صحيحي  از ويژگيهاي دانشگاه و محيطهاي علمي خود داشته باشند.  وي گفت كه اگر دانشجويان از جايگاه خود شناخت آگاهانه و صحيح داشته باشند مي توانندبراي آينده خود برنامه ريزي  كنند. وزير كشور افزود: در شرايط كنوني، شناخت مسئولان  از دانشجويان و شناخت دانشجويان از محيط خود بيش از گذشته ضرورت دارد.  وي گفت: دانشجويان بايد، آرمانهاي هدايت خواه خود را در چارچوب منطق وارزشها دنبال كنند.  وي گفت: برگزاري همايشهاي مختلف دانشجويي براي اينكه  بتوانيم همديگر راكه داراي سليقه هاي متفاوتي هستيم درك  و به هم عادت كنيم ضروري است.  وي افزود: ما از تفكرات تمام دانشجويان در دانشگاهها استفاده مي كنيم واستفاده از نظرات دو چهره دانشجويي و حوزوي براي داشتن جامعه يي پويا وبالنده در عرصه هاي  سياسي، اجتماعي و فرهنگي امري اجتنابناپذير است وي در پاسخ به سئوالي پيرامون مجلس ششم گفت: هر گروه يا جناح و سليقه خاص كه تابعيت نظام جمهوري اسلامي ايران راپذير فته باشد مي تواند درانتخابات ششم داوطلب بشود.  موسوي لاري افزود: همه آنهائي كه منتسب به قانون اساسي  هستند، از نظر ماصالح هستند مگر اينكه فاقد شرايط مدون  قانون اساسي باشند.  وي در خصوص احزاب و تشكلهاي سياسي گفت 70 تشكل سياسي و صنفي، با مجوزرسمي وزارت كشور در ايران فعاليت مي كنند.  وي افزود: تشكيل اين احزاب و گروهها، با هدف فعاليت  مطلوب است. وي در خصوص تخلفات تشكلهاي سياسي وصنفي گفت:  كميسيوني متشكل از پنج عضواز قواي سه گانه در وزارت كشور تشكيل شده كه به تخلفات اين تشكلها رسيدگي مي كند.  وي هدف توسعه سياسي را عادي سازي توسعه همه جانبه در چارچوب فقه اسلامي ذكر كرد و گفت: توسعه سياسي به معناي  اين نيست كه همه افراد جامعه يك تفكر و يك برداشت از آن  داشته باشد. 
