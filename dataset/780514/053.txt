   گروه سياسي: وزير امور خارجه جمهوري اسلامي ايران  سه شنبه شب با دبيركل سازمان ملل متحد درباره اوضاع حاد افغانستان تلفني گفت وگو كرد.  به گزارش اداره كل اطلاعات و مطبوعات وزارت امور خارجه،  كمال خرازي با اشاره به نامه رئيس جمهور افغانستان به  آقاي خاتمي رياست سازمان كنفرانس اسلامي، نگراني شديد خود از ادامه جنگ در افغانستان و دخالت نيروهاي خارجي در اين كشور را ابراز داشت و بر راه حل سياسي به جاي توسل  به زور و حملات نظامي تاكيد ورزيد.  وي از دبيركل سازمان ملل متحد خواست از امكانات خود براي توقف درگيري و كشتار جمعي در افغانستان استفاده كند.  دبيركل سازمان ملل نيز در اين گفت وگوي تلفني بر ضرورت  مباحثه بين طرف هاي درگير تاكيد ورزيد و گفت كه به تلاش هايش  براي توقف عمليات نظامي در افغانستان ادامه مي دهد و با رئيس شوراي امنيت به همين منظور گفت وگومي كند.  او همچنين از اعضاي گروه 26 خواست ابتكار عمل را در اين زمينه بدست گيرند و فشار لازم را جهت توقف جنگ و دخالت خارجي وارد سازند.  خرازي با اشاره به تعداد زياد آوارگان افغاني بر ضرورت  ارسال كمكهاي انساندوستانه به افغانستان تاكيد كرد كه  مورد تاييد دبيركل سازمان ملل قرار گرفت. 
