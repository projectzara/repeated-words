 كشتي آزاد نوجوانان جهان(لهستان) گروه ورزشي: مسابقه هاي كشتي آزاد قهرماني نوجوانان جهان  در پنج وزن اول با شركت كشتي گيران 42 كشور جهان در شهر لودز لهستان آغاز شدو كشتي گيران ايران در دورهاي اول و دوم حريفان خود را شكست دادند.  در وزن 42 كيلوگرم "ياسر خالپور" ابتدا 10 بر صفر حريفي  از جمهوري اسلواكي را شكست داد و در دور دوم 11 بر صفر برابر كشتي گير استوني به پيروزي رسيد و ديروز بعداز ظهر با كشتي گير مغولستان مبارزه كرد.  29 كشتي گير در اين وزن شركت دارند.  در وزن 50 كيلوگرم "مجيد رودباري "نماينده ايران دراين  وزن دردور اول نماينده روسيه را شكست داد و در دور دوم  استراحت داشت و بعدازظهرديروز با كشتي گير فرانسوي كشتي  گرفت.  29 كشتي گير در اين وزن حضور دارند.  در وزن 58 كيلوگرم "جمشيد احمدي "در دور اول استراحت  داشت ودر دور دوم 10 بر صفر حريف خود از استوني را شكست  داد و عصر ديروز به مصاف نماينده تركيه رفت.  31 شركت كننده در اين دسته شركت دارند.  در وزن 69 و 85 كيلوگرم "ناطق شيركلاهي "و" محمدحسين  خالقي فر" در دوراول استراحت داشتند و به مصاف  كشتي گيران ديگر در گروه خود خواهند رفت.  در وزن 69 كيلوگرم كه تعداد شركت كننده در آن 35 نفر است، ناطق شيركلاهي با كشتي گيران استراليا و قزاقستان  هم گروه است.  در وزن 85 كيلوگرم كه تعداد شركت كننده در اين وزن 25 نفر است، محمد حسين خالقي فر با كشتي گيران ژاپن و روسيه  هم گروه است.  مسابقه هاي كشتي آزاد قهرماني نوجوانان جهان با شركت  كشتي گيران 42كشور جهان از صبح امروز در شهر لودز لهستان  آغاز شده و عصر روز جمعه به پايان خواهد رسيد. 
