 گروه ورزشي: سومين اردوي آمادگي تيم ملي جودو ايران جهت  شركت در مسابقه هاي جهاني طي روز 16 تا 31 مرداد ماه  جاري با شركت 18 ورزشكار در تهران تشكيل مي شود. اسامي  دعوت شدگان به اردو: وزن به اضافه 100 كيلوگرم:  محمودميران از(تهران)و سعيد خسروي نژاد از(ايلام). وزن  منهاي 100 كيلوگرم: فرهاد معابي و عليرضا عسگري از(ايلام) ، عباس فلاح و خسرو دلير از از(خراسان)وزن منهاي 90 كيلوگرم: علي چمن پا از(خراسان). وزن منهاي 81 كيلوگرم:  كاظم ساريخاني از(تهران)، مصطفي حسن زاده از(خراسان).  وزن منهاي 73 كيلوگرم: بهروز پرهيزگار و غلامرضا سازگار از(خراسان). وزن منهاي 66 كيلوگرم: سعيد ربيعي، حيدر تير و جعفر بوذري از(تهران)و آرش ميراسماعيلي از(لرستان).  وزن منهاي 60 كيلوگرم: مسعود حاجي آخوندزاده از لرستان،  محمدعلي صديقي از(يزد)و وحيد زارع نژاد از(فارس).  مسابقه هاي جهاني جودو روز هفدهم شهريور ماه سال جاري در شهربيرمنگام انگليس آغاز مي شود.  همچنين تيم جودو اميد ايران براي حضورقدرتمندانه در بازيهاي غربآسيا، متشكل از 11 جودوكار و يك سرپرست و دو مربي جهت شركت در اردوي مشترك و مسابقات دوستانه روز 15 مرداد ماه جاري به كشور سوريه اعزام مي شود. 
