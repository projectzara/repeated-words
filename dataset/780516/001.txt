   " استيو مارتين "از بازيگري تا نويسندگي  استيو مارتين كمدين سرشناس سينما، كاري را انجام داده  است كه به نوعي شايد غيرممكن باشد: او شوخ طبعي خاص و گرم خود را به صورت نويسنده اي آشكار ساخته كه يك كار ادبي خواندني ارايه مي دهد. كتابي كه او نوشته و منتشر كرده" دري وري هاي خالص "نام دارد و همان گونه كه از نام  كمدي كتاب برمي آيد، مجموعه اي از مقالات در زمينه هاي  مختلف است كه مارتين با همان شوخ طبعي و سرزندگي خاصي كه  دارد به رشته تحرير درآورده است.  در كتاب، هيچ عكس، نكته تصويري و يا نقاشي وجود ندارد و مارتين با اين كار ثابت مي كند كه به همان اندازه اي كه  روي پرده سينما آدمي شوخ و دوست داشتني جلوه مي كند، در زمينه نگارش هم مي تواند باشد. در حقيقت دري وري هاي  خالص خيلي سرگرم كننده تر از كتاب پرفروش قبلي او " كفش هاي بي رحم "(1979)است.  مارتين كه نزديك به سه سال است در هيچ فيلم تازه اي بازي  نكرده، بخش مهمي از وقت خود را طي اين سال ها صرف نگارش  اين كتاب صدو چهار صفحه اي كرده است. در جريان تبليغات  براي كتاب مارتين قطعه هاي كوتاه آن را به شيريني هاي  كوچك دوست داشتني تشبيه كرده كه آدمها پس از صرف غذاي  اصلي بدشان نمي آيد ناخنكي هم به آن بزنند. اما ممكن است  خوانندگان با خواندن كتاب متوجه شوند چيزي بيش تر از آنچه كه مي خواستند به دست آورده اند.  " استيو مارتين "درباره كار تازه خود مي گويد: اين  نوشته ها نتيجه يك گرايش دروني است كه به من توانايي آن  را مي دهند كه به حرفه اصلي ام برگردم، از كارم لذت برم  و در كارم ذوق بيشتري به خرج دهم. اين نوشته ها هم چنين  مرا قادر مي سازند كه در يك جمله اي كه به زبان مي آورم  سه بار از واژه "كارم "استفاده كنم اين مساله باعث  افزايش روحيه من مي شود.  وقتي از او پرسيده مي شود آيا هر صبح چندين ساعت را به  كار نوشتن اختصاص داده بود، مي گويد: نه، بيشتر وقتي كه  احساس مي كنم نياز به نوشتن دارم پشت ميز مي نشينم. شيوه  اوليه نگارش من كمي متفاوت از ديگران است. فقط زماني دست  به قلم مي برم كه فكري شفاف به ذهنم برسد و بعد از آن چه  اتفاقي مي افتد؟ وقتي فكر شفاف به ذهنم رسيد، سه چهار روزي وقت صرف  مي كنم تا ببينم آن را چگونه بايد فرمول بندي و برايش  قالبي خوب پيدا كنم. اين شيوه كار نوعي فرايند آگاهانه  است. بعضي وقت ها شب هنگام در بستر به تفكر درباره اين  فكرها مي پردازم. حتي شايد چندين صفحه يادداشت هم بردارم.  بعد از آن است كه احساس مي كنم حالا وقت آن رسيده كه  بنشينم و كار نوشتن را شروع كنم. بعد از آن كار خيلي  سريع پيش مي رود يعني شايد فقط يكي دو ساعت را صرف نوشتن  كنم.  بعد از اتمام كار نوشتن، مارتين يك هفته وقت براي ويرايش  آنها مي گذارد. البته بعضي از مقالات كتاب جديد مارتين  قبل از اين در مجله نيويورك به چاپ رسيده است.  استيو مارتين اذعان مي كند كه تمام نوشته هاي او حاكي از نوعي دم دمي مزاجي است. او براي مقالات خود سراغ موضوعات  جالبي هم رفته است. يكي از مقالات كتاب" لوليتا در پنجاه  سالگي" نام دارد كه درباره كتاب نابوكف و فيلمي است كه  " كوبريك "براساس آن ساخت. نام مطلب بعدي "چهره قديمي  مايكل جكسن "است كه در آن چنين اظهارنظر مي كند كه جكسن  توانايي بيان احساسات مختلف را در چهره چندين بار جراحي  شده خود ندارد و....  نكته جالب توجه نوشته هاي مارتين اين است كه او برخلاف  بسياري از خرده گيران و منتقدين نويسنده اي بي رحم، خشك  و بي روح نيست. در حقيقت نوشته هاي مارتين منعكس كننده  شخصيت شوخ طبع او هستند.  در طول سه سال دوري از فعاليت هاي سينمايي و بازيگري  مارتين فيلمنامه اي هم با عنوان "بوفينگر" نوشت. او مي گويد: اين فيلم به زودي آماده نمايش مي شود. من، ادي  مورفي، ترنس استامپ، رابرت داوني جونيور، كريستين  بارانسكي و هيتر گراهام بازيگران فيلم هستيم. اميد دارم  هرچه زودتر فيلم آماده نمايش شود و يك بار ديگر خودم را روي پرده سينما ببينم. اما شك دارم كه در فيلم خوب بازي  كرده باشم !  آيا شيوه نگارش فيلمنامه توسط مارتين متفاوت از شيوه  نگارش كتاب و مقاله است؟ او مي گويد: در رابطه با " بوفينگر" بايد بگويم قصه آن را از مدتها قبل در ذهنم  داشتم. حدود ده سال بود كه در فكر نوشتن آن بودم. هرچند وقت يك بار بر روي تكه اي از آن كار مي كردم. بعد يك روز متوجه شدم حالا وقت نوشتن كامل آن است و من آمادگي اين  كار را دارم. قبل از اين كه كار نوشتن اصلي را شروع كنم  با خودم فكر كردم بايد آن را با همان روحيه اصلي كه در نسخه اصلي نمايش آن وجود داشت بنويسم. قصد دارم خودم را شگفت زده كنم مي خواهم باعث شوم كه خودم بخندم و در اين  راه اصلا" در اين باره كه تماشاگران چگونه نظري خواهند داشت فكر نكردم. اين راه خوبي براي حقه زدن به خود است.  فكر مي كنم بعضي وقت ها بايد به خودمان حقه بزنيم و نوعي  بيانيه به خودمان بدهيم تا بتوانيم يك منبع الهام بدست  آوريم.  چرا استيو مارتين طي سال هاي متمادي فعاليت سينمايي خود اين قدر منقطع و درهم گسيخته كار كرده است؟ من فكر مي كنم بعضي وقت ها لازم است آدم توقفي كرده و نگاهي به  پشت سر بيندازد. آدم بايد خودش و كارهايي را كه در گذشته  انجام داده انتخاب و گلچين كند. در رابطه با گذشته و آينده آدم بايد نگاهي صادقانه به خودش بيندازد و ببيند چقدر از آنچه را كه مي خواسته باشد و به دست آورد،  توانسته تامين كند.  من مي دانم كه هرچند وقت يكبار نيازمند چنين توقفي  بوده ام و مي دانم به زماني براي آرامش و آسودگي خيال  نياز داشته ام تا بتوانم دور از هياهو به خودم و كارهايي  كه انجام داده ام فكر كنم و ببينم چقدر آنها خوب و درست  بوده است. به هر حال، شما مي دانيد كه فيلم ها و برنامه هاي مرا مدير برنامه ام انتخاب مي كند و من بيشتر يك مجري هستم. طبيعي است كه هرچند وقت يكبار بايد دست به  يك كالبد شكافي كاري و روحي زد.  يكي از نكات مثبت در كار مارتين اين است كه مسايل  اجتماعي را در فيلم هاي خود با زباني طنزآميز بيان  مي كند. او در كار نگارش هم از همين شيوه پيروي مي كند.  شيوه نگارش مارتين ساده، اصيل و تعجببرانگيز است كه  البته گاهي اوقات هم احمقانه به نظر مي رسد.  منبع: هاليوود ريپورتر ترجمه: كيكاووس زياري 
