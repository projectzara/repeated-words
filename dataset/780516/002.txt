 " جان كوزاك "قراردادي با استوديوي دريم وركس امضاء كرد تا در نگارش فيلم نامه "مردي كه از پي ير سرقت كرد"  همكاري كند. او و وودي آلن نقش هاي اصلي فيلم را بازي  مي كنند. قصه فيلم اقتباسي از كتابي به همين نام نوشته  آيرابركوف است و ماجراي يك سرقت واقعي در سال 1972 را در هتل پي ير منهتن تعريف مي كند. سارقين هنگام ارتكاب دزدي  لباس مخصوص به تن كرده بودند. كوزاك نقش رهبر سارقين و آلن نقش همكار او را دارد. فيلم برداري اوايل سال جديد ميلادي شروع مي شود... جيمزكان، جوليت لوئيس و تاي ديكس  براي بازي در فيلم "راه اسلحه "به "رايان فيليپ "و " بنيچيو دل تورو" پيوستند. فيلم يك اثر دلهره آور جنايي  است كه توسط كريستوفر مككوآري كارگرداني مي شود. در فيلم  لوئيس نقش مادر بارداري را دارد كه توسط دو جنايتكار(دل  تورو و فيليپ)دزديده مي شود. "كان "رهبر خلافكاران و هم چنين يك وكيل دعاوي است. فيلم برداري فيلم ماه آينده  شروع مي شود... كريس تاكر خشنود از موفقيت "ساعت پررفت و آمد" در پاييز سال قبل در فيلم كمدي "حدس بزن رئيس جمهور كيه" بازي مي كند. فيلم نامه كار مشترك او و باريل  كوارلس است.  فيلم برداري فيلم فصل پائيز و بعد از انتخاب كارگرداني  براي آن شروع خواهد شد... "پاكوئين "بازيگر اسكار گرفته  نوجوان سينما به جمع بازيگران فيلم "آدم هاي مجهول " پيوست. برايان سينگر فيلم نامه فيلم را براساس يك قصه  قديمي نوشته است. پاكوئين در فيلم نقش دختري دبيرستاني  را بازي مي كند كه داراي قدرت فيزيكي نامحدودي است. 
