 به گزارش روابط عمومي بنياد سينمايي فارابي، بازيگر نقش  اول زن فيلم "دو زن "(نيكي كريمي)برنده جايزه بهترين  بازيگر زن در چهل و پنجمين جشنواره بين المللي تائورمينا شد.  فيلم" دو زن "ساخته "تهمينه ميلاني "در اولين حضور بين المللي خود در پنجم مرداد ماه سال جاري توانست با جلب نظر مخاطبان، جايزه معتبر بهترين بازيگر زن را براي  نيكي كريمي و سينماي ايران به ارمغان آورد.  اين فيلم روز چهارشنبه ششم مرداد ماه با دوبله همزمان  انگليسي و زيرنويس ايتاليايي در بخش رقابتي جشنواره به  نمايش درآمد و در مراسم افتتاحيه به عنوان بهترين بازيگر نقش اول زن برگزيده شد.  شايان ذكر است كه برنده جايزه بهترين بازيگر مرد اين  جشنواره(ادوارد نورتون)به خاطر همين نقش در فيلم  " تاريخ مجهول امريكا" نامزد دريافت جايزه اسكار در سال  جاري شده بود.  " دو زن "در طول يك هفته اخير با به همراه داشتن نقدهاي  مثبت مطبوعات ايتاليا، به يكي از محبوبترين فيلمهاي  تماشاگران جشنواره تبديل شده و در رقابت با آثار مطرحي  از سينماي جهان توانست يكي از دو فيلم مورد بحث هيات  داوران جشنواره تائورمينا، جهت دريافت جايزه طلايي  بهترين فيلم باشد. گفتني است فيلم "دو زن "قرار است در آينده اي نزديك در جشنواره هاي ونكوور، هامبورگ، ميل وي  و مونترال به نمايش درآيد.  جشنواره تائورمينا كه يكي از قديمي ترين و معتبرترين  جشنواره هاي سينماي جهان است، در چهل و پنجمين دوره  برگزاري خود در روزهاي دوم تا نهم مرداد ماه سال جاري در قالب بخش هاي زير ميزبان سينماگران جهان بود.  برگزيدگان بخش مسابقه  در اين بخش 12 فيلم از كشورهاي مختلف كه هيات انتخابي  متشكل از" فليچه لوئوداديو"(دبير جشنواره)كارلاكاتاني،  انريكو ماگرللي و دبورايانگ(منتقد مجله معتبر ورايتي) برگزيده بودند به نمايش درآمد. فهرست فيلمهاي حاضر در بخش مسابقه چهل و پنجمين جشنواره فيلم تائورمينا به اين  قرار بود1)پنجمين فصل مغناطيس دان(كارگردان: مورتن  هنريكس محصول سوئيس); 2)تاريخ مجهول امريكا(كارگردان:  توني كي محصول امريكا); 3)آدمهاي كوچك(كارگردان: ژاك  دوايون، محصول فرانسه); 4)جامعه بزرگراهي(كارگردان:  ميكاكورسيماكي محصول فنلاند); 5)دو دستگي(كارگردان:  كنعان گرده، محصول مشترك تركيه و ايسلند)6)وقايع نگاري  يك عشق(كارگردان: تزيپي تروپه، محصول رژيم اشغالگر قدس);  7)دو زن(كارگردان: تهمينه ميلاني، محصول ايران); 8) شير(كارگردان: ويليام بروكفيلد، محصول انگلستان); 9) پروپاگاندا(كارگردان: سينان جتين، محصول تركيه); 10) تيره ترين نور(كارگردان: بيل التيرينگهام و سايمون  بيوفوي، محصول انگلستان); 11)مرثيه براي زني رمانتيك  (كارگردان: داگمار نافل، محصول آلمان); 12)اگر ما نباشيم، كي؟(كارگردان: والري پريميخوف) هيات داوران اين دوره با حضور عباس كيارستمي - فيلمساز بلندآوازه ايراني كه عليرغم اصرار دست اندركاران جشنواره،  به دلايلي شخصي رياست هيات را نپذيرفته - به قضاوت  نشستند و درنهايت برگزيدگان خود را به اين ترتيب معرفي  كردند:  - جايزه طلايي بهترين فيلم به ژاك دوايون - كارگردان فيلم  " آدمهاي كوچك " - جايزه فرانكو كريستالدي براي بهترين تهيه كننده به  مارين كارميتر براي فيلم "آدمهاي كوچك " - جايزه ويژه هيات داوران به "اگر ما نباشيم، كي؟" ساخته  والري پريميخوف  - جايزه بهترين بازيگر مرد به ادوارد نورتون براي نقش  آفريني در" تاريخ مجهول امريكا"  - جايزه بهترين بازيگر زن به نيكي كريمي براي نقش آفريني  در" دو زن " - لوح افتخار به مري فار برادر براي فيلم برداري  " تيره ترين نور"  - جايزه منتقدين بين المللي به "آدمهاي كوچك " 
