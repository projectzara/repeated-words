   مرور يك كتاب نويسندگان: جرالد كوري و ماريان اشنايدر /كوري مترجم:  مهدي قره چه /داغي ناشر: انتشارات پيك /بهار چاپ اول،  /تابستان 1378 372 صفحه، قطع /وزيري قيمت 1900 تومان  در طي سالهاي گذشته انتشار كتابهايي درباره يا در، حوزه  روانشناسي، شدت فزاينده اي به خود گرفته است كه بررسي  علل توجه خوانندگان به اين گونه كتابها خود نيازمند تحقيق و نوشتار جداگانه است، اما عمده كتابهاي اين حوزه  را مي توان در دو دسته كلي طبقه بندي كرد. دسته اول  كتابهايي كه صرفا" به توصيف يك پديده روانشناسانه آن هم  از منظر غيرعلمي مي پردازند، بدون آن كه راه حلي ارائه  كنند و دسته دوم كتابهايي كه با تكيه به علم روانشناسي و با استفاده از زباني ساده و روان و ضمن ارائه راهكارهاي  ساده براي حل مشكلات رواني، تصويري دقيق از وضعيات روحي،  رواني افراد ارائه مي كنند. از نمونه نخست از اين دست  كتابها مي توان به كتابهايي كه در حوزه هيپنوتيزم، و خوددرماني و... نوشته و متاسفانه به وفور و بدون هيچ  نظارتي چاپ و منتشر مي شود، اشاره كرد و از نمونه  كتابهاي علمي كاربردي روانشناسي نيز مي توان كتاب" وضعيت  آخر" توماس هريس و يا همين كتاب حاضر را نام برد.  مهدي قره چه داغي در حوزه روانشناسي به خصوص روانشناسي  خانواده و نيز بهداشت رواني، نامي آشناست، كتابهاي  متعددي كه وي در اين حوزه ها ترجمه يا تاليف كرده است،  وي را به عنوان فردي صاحب نظر و متخصص به علاقه مندان  اين گونه آثار شناسانده است.  كتاب" نمي دانستم حق انتخاب دارم "كه برگرداني پاكيزه به  فارسي است، ضمن اين كه اثري دانشگاهي، علمي است، در حوزه هاي علمي كاربردي روانشناسي به خصوص "روانشناسي  سازگاري و بهداشت روان "اثري قابل اعتنا و در نوع خود،  آموزنده و آموختني است. "نمي دانستم حق انتخاب دارم "به  شخص خواننده مدد مي رساند تا به سوءالهايي چون از كجا مي دانيد، چه چيزي براي شما و ديگران خوب است؟ براي خود چه انتخابهايي كرده ايد؟ و چگونه مي توانيد با انتخابهايتان زندگي كنيد؟ و... پاسخ دهد.  كتاب به گونه اي طراحي شده است كه شخص خواننده مي تواند از آن به طور شخصي و نيز در كلاسهاي درسي استفاده كند.  هر فصل با يك مبحث خودكاوي شروع مي شود و خواننده  مي تواند باورها و نگرشهاي موجود خود را ارزيابي و وارسي  كند. همچنين در هر فصل، بخشهايي به "تعمق با خويشتن " اختصاص يافته است. كتاب در 13 فصل تدوين شده و از طراحي  جلد متناسب با موضوع و از تركيب رنگهاي جذابي استفاده  كرده است. فصل بندي و صفحه بندي و جداسازي حروف و نحوه  چينش آنها نيز از تناسب منطقي و چشم نوازي برخوردار است. 
