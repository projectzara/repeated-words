 كالابرگ هاي مرحله يازدهم به طور شبانه روزي در 15 دفتر پستي  توزيع مي شود روابط عمومي وزارت بازرگاني درمورد توزيع كالابرگهاي  مرحله يازدهم باصدوراطلاعيه اي اعلام داشت: در پي توزيع  كالابرگ هاي مرحله يازدهم شهري درشعب بانك هاو همچنين  دفاتر پستي درسطح تهران بزرگ و شهرهاي استان تهران كه از تاريخ 12/5/78 شروع شده است نظر شهروندان عزيز استان  تهران رابه نكات زير جلب مي كند:  1- كالا برگ هاي مرحله يازدهم شهري مجموعا در 102 قطعه  شامل يك مجموعه 90 قطعه اي و يك مجموعه 12 قطعه اي است  كه" ته سوش "يا سركالابرگ ضميمه آن است.  2- توزيع كالا برگ توسط 1400 شعبه بانك(ملي، ملت،  تجارت، سپه و صادرات)و همچنين دفاتر پستي درسطح تهران  بزرگ و شهرهاي استان تهران انجام مي گيرد.  روابط عمومي وزارت بازرگاني دراين اطلاعيه اضافه كرده  است كه توزيع كالابرگ ابتدا طي سه دوره اصلي و درصورت  نياز دردوره هاي تكميلي صورت خواهد گرفت و كساني كه  دراين مدت موفق به دريافت كالابرگ خود نشوند، مي توانند به مراكز ثابتي كه به همين منظور درنظر گرفته شده است،  مراجعه كنند.  بنابراين توجه كليه شهروندان عزيز را به اين نكته جلب مي كند كه درحال حاضر نيازي به عجله و شتاب براي دريافت  كالابرگ نيست و جاي نگراني براي دريافت كالابرگ وجود ندارد و از شهروندان عزيز تقاضا مي شود كه با آرامش و به  مرور زمان نسبت به دريافت كالابرگ خوداقدام كنند.  بنابراين اطلاعيه مدارك موردنياز براي دريافت كالابرگ  عبارتند ازشناسنامه هاي معتبر جمهوري اسلامي ايران اعضاي  خانواده تحت تكفل و ته سوش يا سركالابرگ مرحله دهم مطابق  باتعداد شناسنامه ها كه به ازاي هرنفر مبلغ 1500 ريال  دريافت خواهد شد.  همچنين خانواده هائي كه به هردليل تعداد نفرات آنان  تغيير كرده است مانند تولد نوزاد، ازدواج و غيره  مي بايست قبل از دريافت كالابرگ نسبت به انجام تغييرات  ته سوش مرحله دهم خود اقدام كنند و براي انجام اين موارد مي توانند به ستادهاي مستقر درتهران بزرگ و ستادهاي بسيج  اقتصادي درشهرهاي استان تهران مراجعه كنند.  همچنين ساعت كار بانكها درتهران از ساعت 30/16الي 30/19 و درشهرهاي استان تهران از ساعت 15 لغايت 18 است و روزهاي پنجشنبه از ساعت 13الي 16 و ساعت كار دفاتر پستي  از 8 الي 20 شب است.  همچنين جهت رفاه حال شهروندان تهراني 15 دفتر پستي به  طور شبانه روزي كار توزيع كالا برگ هاي مرحله يازدهم را انجام خواهند داد.  همچنين دراين اطلاعيه آمده است كالابرگ هاي مرحله  يازدهم برخلاف مراحل قبلي براي شهر تهران و استان تهران  به يك شكل و تعداد چاپ شده وهيچگونه تفاوتي از نظر تعداد و شماره ندارد.  همچنين درمورد كالابرگ هاي روستايي مرحله يازدهم دراين  اطلاعيه آمده است كه كالابرگ هاي روستايي مرحله يازدهم  شامل يك برگ 90 قطعه اي و يك برگ ته سوش است و مدارك  مورد نياز براي دريافت كالا برگ روستايي  شامل شناسنامه هاي افراد خانواده و ته سوش يا سركالا برگ  مرحله دهم مطابق باتعداد شناسنامه ها است. مبلغ دريافتي  درشعب بانك ها و دردفاترپستي براي هرخانواده روستايي فقط مبلغ 1500 ريال است.  درپايان اين اطلاعيه آمده است: شهروندان استان تهران  اگرمشكلي درارتباط با دريافت كالابرگ هاي خود داشتند مي توانند با تلفن 8900889 واحد ارتباط مردمي وزارت  بازرگاني تماس بگيرند. 
