 موءسسه استاندارد و تحقيقات صنعتي ايران روز پنجشنبه در اطلاعيه اي از مديران واحدهاي توليدي مشمول مقررات  استاندارد اجباري و مراكز تهيه و توزيع و فروش اين نوع  كالاها درخواست كرد از توليد، توزيع و عرضه كالاهاي بدون  نشان استاندارد به طور اكيد خودداري كنند.  در اين اطلاعيه تمامي فروشگاهها بويژه فروشگاههاي  زنجيره اي كشور از ارائه محصولات بدون نشان استاندارد (در مورد كالاهاي مشمول استاندارد اجباري)به مشتريان  منع شده اند. روابط عمومي واحد بين المللي موءسسه  استاندارد و تحقيقات صنعتي ايران با اشاره به اهميت  اشاعه و باروري فرهنگ استاندارد به عنوان عنصر پيشاهنگ  در روند توسعه كشور و نگاهباني از حقوق طبيعي، قانوني و حقه مصرف كنندگان و سالم سازي عرصه توليد و مصرف اعلام  كرد: در صورت رعايت نكردن مفاد اين اطلاعيه مديران مراكز توليد و عرضه كالاهاي غيراستاندارد به استناد مواد قانوني تحت پيگرد قانوني قرار مي گيرند. 
