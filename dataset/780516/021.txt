 نيروهاي مسعود، طالبان را به مواضع قبلي آنها عقب راندند " ملا اميرخان متقي "وزير اطلاعات و ارشاد طالبان،  شكست هاي اخير اين گروه در شمال كابل از اتحاد شمال را تاييد كرد.  به گزارش خبرگزاري جمهوري اسلامي از اسلام آباد، آژانس  اسلامي افغان، به نقل از متقي گزارش كرد: نيروهاي ما از شهرهاي گلبهار، جبل السراج، محمود عراقي و چاريكار عقبنشيني كردند.  اتحاد شمال افغانستان پيشتر اعلام كرده بود اين نقاط را از طالبان بازپس گرفته است.  متقي به خبرگزاري اسلامي افغان گفت: تصميم به عقب نشيني  از سوي شوراي نظامي طالبان گرفته شد.  اين در حالي است كه يك منبع اتحاد شمال در مورد وضعيت  تعداد زيادي ازسكنه مناطق شمالي كه توسط طالبان مجبوربه  كوچ شدند ابراز نگراني كرد. وي گفت: طالبان تلاش دارد به  نوعي از اين افراد به عنوان سپر انساني و وسيله  باج خواهي استفاده كند.  امير خان متقي دو روزپيش در شهر كابل به خبرنگاران گفت:  طالبان حداقل 1800 خانواده افغان از مناطق شمالي را به  منطقه سرشاهي، در نزديكي شهرجلال آباد انتقال داده است.  اين درحالي است كه شوراي امنيت سازمان ملل متحد نيز روز پنجشنبه حملات اخير طالبان به مناطق پرجمعيت تحت كنترل  اتحاد شمال را محكوم كرد.  " مارتين اندجابا"، رئيس دوره اي شوراي امنيت در يك  بيانيه مطبوعاتي گفت: اعضاي شوراي امنيت حملات گسترده  طالبان طي روزهاي اخير را محكوم كردند.  اندجابا افزود: نمايندگان شوراي امنيت ازطالبان خواستند هرچه سريع تربه جنگ خاتمه داده و به گفت و گوهاي  مسالمت آميز تحت نظر سازمان ملل بپردازند.  وي گفت: اعضاي شوراي امنيت همچنين از گزارش هاي مربوط به دخالت گسترده خارجي در افغانستان ابراز نگراني كردند و خواستار توقف فوري اين كمك ها شدند.  در همين حال، روزنامه نيوز چاپ اسلام آباد ديروز نوشت:  وزارت خارجه پاكستان "صبغت الله مجددي "رئيس جمهوري پيشين  افغانستان را احضارو درباره اظهارات اخير وي مبني بر دخالت پاكستان در افغانستان توضيح خواست.  اين روزنامه نوشت، سرتاج عزيز وزير خارجه پاكستان در يك  گفت و گوي تلفني به اتهامهاي وي عليه پاكستان اعتراض كرد.  مجددي پس از حمله طالبان به شمال كابل، پاكستان را متهم  به حمايت مستقيم از طالبان كرد و در نامه اي به نوازشريف،  از وي خواست همانگونه كه پاكستانيها را از كارگيل خارج  كرد خواهان خروج پاكستانيها و اتباع عرب از افغانستان  شود.  به نوشته اين روزنامه، اعضاي دفتر مجددي در شهر پيشاور در اين باره اظهار نظري نكردند، ولي تاييد كردند كه وي  به اسلام آباد سفر كرده است.  همچنين به نوشته روزنامه انگليسي زبان "نيشن "،" مهندس  توريالي" وابسته به حزب" اتحاد اسلامي "تحت رهبري "رسول  سياف" با صدور اعلاميه اي در شهرپيشاور، پاكستان و اسامه  بن لادن را متهم به حمايت از طالبان در جنگ هاي جاري در شمال كابل كرد.  وي گفت: نيروي هوايي پاكستان نيز در اين جنگ ها دخالت  داشته و 121 نفراز نيروهاي ارتش پاكستان از پادگان "چرات " در حومه پيشاور به افغانستان اعزام شد كه يازده تن از آنان در شمال كابل كشته شدند.  مهندس توريالي افزود: هويت يازده تن از نظاميان  پاكستاني كه روزپنجشنبه در ضد حمله احمد شاه مسعود كشته  شدند تاييد شده است.  مقامهاي رسمي پاكستان در گفت و گو با برخي از رسانه هاي  غربي و داخلي دخالت در افغانستان را تكذيب كرده اند. 
