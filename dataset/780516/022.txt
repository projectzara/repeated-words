 وزارت كشور مالزي ديروز اعلام كرد: از اين پس به احزاب سياسي تازه اي كه قصد تشكيل و فعاليت دارند، اجازه  نمي دهد از واژه "اسلام "ياواژه اي كه مفهوم اسلام را برساند در نام خود استفاده كنند.  به گزارش خبرگزاري جمهوري اسلامي از كوالالامپور" عزمي  خالد" معاون وزير كشور مالزي گفت: احزاب موجود مانند " حزب اسلامي مالزي "مي توانند همچنان واژه اسلام را در نام خود حفظ كنند. وزارت كشور مالزي هدف از اين كار را جلوگيري از سردرگمي احتمالي مردم اعلام كرده است. معاون  وزير كشور مالزي اين سخنان را در واكنش به سخنان سناتور " رسلي مت حسن "نماينده مجلس سناي اين كشور كه خواسته بود واژه" اسلام "از نام همه سازمان هاي سياسي و غير سياسي  حذف شود، ايراد كرد.  عزمي خالد همچنين گفت: وزارت كشور مالزي همچنان به  سازمان هاي" غيرسياسي "اين كشور اجازه بهره گيري از واژه  " اسلام "در نام خود را مي دهد. 
