 شاخه نظامي حزب كارگران كرد تركيه(پ. ك. ك)درخواست اخير رهبر خود" عبدالله اوجالان "را مبني بر پايان دادن به  جنگ مسلحانه، پذيرفت.  به گزارش خبرگزاري جمهوري اسلامي از آنكارا به نقل از گزارش آناتولي، شاخه نظامي پ. ك. ك. ديروز با انتشار اطلاعيه اي اعلام كرد: با درخواست اوجالان موافقت كرده و براساس خواسته وي آماده است به جنگ و خونريزي پايان دهد.  در اين اطلاعيه آمده است: شاخه نظامي پ ك. ك از اول ماه  سپتامبر(10 شهريور)سلاح هاي خود را به زمين خواهد گذاشت.  كادر رهبري سازمان پ. ك. ك نيز روز پنج شنبه با قبول دعوت  اوجالان اعلام كرد: هواداران و ارگان هاي وابسته به اين  حزب خود را موظف به اطاعت از اوجالان مي دانند و از اين  پس نيز تمامي فعاليت هاي خود را براساس رهنمودهاي وي  تنظيم و به مورد اجرا خواهند گذاشت.  اوجالان رهبر حزب پ. ك. ك كه از سوي دادگاه امنيت تركيه به  اعدام محكوم شده است، هفته پيش از تمامي هواداران و نيروهاي پ. ك ك خواست سلاح هاي خود را بر زمين گذاشته و به جنگ و خونريزي پايان دهند.  پ. ك. ك از سال 1363 مبارزه مسلحانه خود را عليه دولت  تركيه آغاز كرد. 
