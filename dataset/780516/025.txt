 باراك: ديدار رويارو با اسد به امضاي توافق صلح منجر مي شود " ايهود باراك "نخست وزير اسرائيل گفت متقاعد شده است در صورتي كه بتواند با حافظ اسد رئيس جمهوري سوريه به صورت  رودررو گفتگو كند، مي تواند موافقتامه اي در زمينه صلح  با وي منعقد كند.  به گزارش خبرگزاري فرانسه به نقل از تلويزيون دولتي  اسرائيل، باراك در جريان گردهمايي حزب كارگر اعلام كرده  است من متقاعد شده ام در صورتي كه بتوانم به طور رودررو با حافظ اسد گفتگو كنم و وقت كافي در اختيار داشته باشم،  مي توانم به موافقتنامه صلح دست يابم باراك افزود: اما همه چيز به اين بستگي دارد كه آيا حافظ اسد حاضر به ورود به اين كار خواهد شد يا خير. ژنرال "آموس مالكا" رئيس  اطلاعات نظامي اسرائيل نيز گفته است سوريه خواستار صلح  با اسرائيل است تا بتواند اقتصادش را توسعه دهد و كار جانشيني حافظ اسد را تسهيل كند.  در همين حال، روزنامه هاآرتص نوشت: ايهود باراك با هدف  برقراركردن دوباره تماس با فلسطينيان فرستاده ويژه اي  نزد عرفات اعزام كرده است.  به گزارش خبرگزاري فرانسه، هاآرتص فاش ساخت: ژنرال  بازنشسته" اسحاق سيگيو" فرماندار نظامي سابق باريكه غزه،  محرمانه با عرفات ديدار كرده است تا براي از بن بست  خارج كردن مذاكرات راهي بيابد.  سخنگوي باراك با خودداري از تاييد يا تكذيب اين خبر گفت:  تنها مي توان گفت كه ميان رئيس دولت و تشكيلات خودگردان  تماس مستقيم برقرار است اين در حالي است كه درپي رد پيشنهاد باراك براي به تعويق انداختن عقبنشيني نيروهاي  اسرائيلي از سوي عرفات، اين تماس ها رسما" به حال تعليق  درآمده است.  از سوي ديگر، ايهودباراك براي نخستين بار يك عرب اسرائيلي را به عنوان معاون وزير خارجه اسرائيل برگزيد.  وي كه "نايف مصالحه "نام دارد، 55 ساله است و پيشتر نيز سمت هاي كوچكي در دولت هاي اسرائيل به عهده داشته است. 
