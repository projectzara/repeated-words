 سازمان امنيت الجزاير تصريح كرد: بر اثر انفجار يك بمب در روز پنجشنبه در بازار" هاسي بهبه "در 270 كيلومتري  جنوب الجزيره، 6 تن كشته و 61 نفر مجروح شدند.  به گزارش خبرگزاري فرانسه از الجزيره، سازمان امنيت  الجزاير تصريح كرد: اين بمب كه دست ساز بود در بازار هفتگي اين شهر منفجر شد.  اين منبع افزود: "عبدالمالك سلال "و" يحيي جيدوم "وزيران  كشور و بهداشت به محل سوءقصد رفتند تا از حال مجروحان كه  اغلب آنها بعد از مداوا بيمارستان را ترك كرده اند، مطلع  شوند.  در روز جمعه گذشته بر اثر بمبي كه در همين منطقه منفجر شد، هفت عضو يك گروه "دفاع از خود" كشته و سه نفر ديگر مجروح شدند.  پس از يك آرامش نسبي، خشونت بار ديگر در روزهاي اخير، با نزديك شدن تاريخ همه پرسي در مورد" توافق غير نظامي "كه  در آن عفو اسلام گرايان مسلح پيش بيني شده، افزايش يافته  است. اين همه پرسي در 16 دسامبر(25 شهريور)انجام خواهد گرفت.  از سوي ديگر، به دنبال تحولات اخير در روابط الجزاير و فرانسه و ابراز تمايل دو كشوربه بهبود مناسبات خود،  درپاريس اعلام شد: "عبدالعزيز بوتفليقه "رئيس  جمهوري الجزاير به زودي براي ديداري رسمي به فرانسه سفر خواهد كرد.  به گزارش خبرگزاري جمهوري اسلامي از پاريس، "اوبر ودرين " وزير خارجه فرانسه در مصاحبه با هفته نامه "پاري ماچ " چاپ پاريس تصريح كرد رئيس جمهوري الجزاير درسپتامبر آينده پس ازشركت در نشست مجمع عمومي سازمان ملل متحد در نيويورك و يا قبل از اين نشست به پاريس سفر خواهد كرد.  بوتفليقه قرار است در اين سفر با ژاك شيراك رئيس جمهوري  و ليونل ژوسپن نخست وزير فرانسه ديدار و گفت وگو كند.  سفر رئيس جمهوري الجزاير به فرانسه نخستين سفر وي به يك  كشور خارجي پس از همه پرسي كه در روز 16 سپتامبر در آن  كشور برگزار مي شود، خواهد بود.  در اين همه پرسي كه به ابتكار بوتفليقه در الجزاير برگزار خواهد شد شهروندان آن كشور به سئوالي درباره  اقدامات رئيس جمهوري در راه نيل به صلح و وحدت ملي در الجزاير، پاسخ خواهند داد.  وزير خارجه فرانسه در گفت وگوي خود با" پاري ماچ "تاكيد كرد: درموردسفر ژاك شيراك به الجزايرنيزمقامهاي دو كشوربه توافق رسيده اند، اما تاريخ دقيق اين سفر هنوز مشخص نشده است.  ودرين در سفر هفته گذشته خود به الجزاير كه نخستين سفر رسمي يك مقام فرانسوي به آن كشور در 3 سال گذشته محسوب مي شد اعلام كرد دور جديدي ازگسترش روابط پاريس و الجزيره آغاز شده است و وي با اميد و خوشبيني به آينده  مي نگرد.  روابط فرانسه و الجزاير در پي شدت گرفتن ناآراميهاي  سياسي چند سال اخير در الجزاير و حمله به منافع فرانسه  در آن كشور روبه سردي نهاده بود. 
