 دولت آمريكا سرانجام پس از 14 ماه كشمكش سياسي و حقوقي،  نامزد خودبراي تصدي پست نماينده دايم در سازمان ملل را به مجلس سنا تحميل كرد.  به گزارش خبرگزاري جمهوري اسلامي از نيويورك، سناي  آمريكا با راي 81 در برابر 16 راي پس از فقط نيم ساعت  بحث صلاحيت "ريچاردهولبروك "براي احراز مقام سفيري  آمريكا درسازمان ملل را تصويب كرد. درجلسه سنا براي  بررسي اين مساله، نمايندگان دمكرات و جمهوريخواه بر تجربه هولبروك تاكيد كردند.  " جو لاكهارت "سخنگوي كاخ سفيد با ابراز خرسندي از تاييد صلاحيت هولبروك به عنوان سفير آمريكا در سازمان ملل گفت:  براي مراسم تحليف وي هنوز برنامه اي تنظيم نشده است.  " جيمز روبين "سخنگوي وزارت خارجه آمريكا نيز در سخنان  كوتاهي مراتبخرسندي "مادلين آلبرايت "از تاييد صلاحيت  هولبروك را اعلام كرد.  جدال حقوقي و سياسي برسرتعيين ريچارد هولبروك به عنوان  نماينده دائم آمريكا در سازمان ملل، 14 ماه به طول  انجاميد.  طبق قانون سنا، هر يك ازاعضا مي توانند بدون ارائه  توضيح نامزدي افرادي براي پستهاي دولتي يا وضع يك قانون  را تا زماني كه رهبر اكثريت سنااجازه دهد، متوقف كنند و درهمين رابطه سناتور" گروسلي "كه آخرين نفري بود كه  راي گيري درباره هولبروك را متوقف كرده بود روز چهارشنبه  اعلام كرد از تصميم خود منصرف شده است. 
