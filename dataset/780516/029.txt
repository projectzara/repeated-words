 ديدار از چشمه هاي شفابخش اردبيل     نمايي از مجتمع جديد آب درماني سرعين اردبيل  استان اردبيل قبل از هر چيز به چشمه هاي معدني جوشان از دامنه كوه سبلان معروف بوده و اين ويژگي طبيعي بيشترين  سهم را در جذب گردشگران به اين استان اختصاص داده است.  دهها آب گرم معدني جوشنده از اعماق زمين با خواص طبي  مختلف، سالانه ميليونها نفر از گردشگران را از نقاط مختلف كشور و كشورهاي خارجي به سوي خود مي كشاند.  " مهندس داود ملايي "مدير عامل امور آب استان اردبيل  مي گويد: استان اردبيل با داشتن 22 چشمه آب معدني با دبي  لحظه اي از يك ليتر تا 150 ليتردر ثانيه جزو معدود مناطق  كشور و حتي جهان در اين زمينه مي باشد.  به گفته وي سالانه 830/8 ميليون متر مكعب آب معدني با درجه حرارتي بين 16 تا 82 درجه سانتي گراد از اين چشمه ها استحصال مي گردد.  كارشناسان مي گويند: مجموعه آبهاي معدني استان اردبيل  كه در خودانواع تركيبات شيميايي را دارند در معالجه  بيماريهاي مختلف تاثير شگرفي دارند.  به گفته آنها گرچه هم اكنون نگرش اغلب گردشگران به  چشمه هاي معدني استان نگرشي تفريحي است اما بسياري از افراد نيز كه از بيماريهاي مختلف در رنج هستند بهبودي  كامل خود را با استحمام در اين آبها بدست آورده اند.  " سرعين "با مجموعه آبهاي معدني خود مشهورترين مجتمع  توريستي استان اردبيل است كه 9 چشمه آب معدني با خواص  درماني مختلف را در خود جاي داده است.  آب چشم، پهن سوئي، ژنرال، ساري سو، قهوه سوئي، گاو ميش  گلي، بش باجيلار و ويلا درق با درجه حرارت بين 16 تا 45 درجه سانتي گراد چشمه هاي معدني اين شهر توريستي را تشكيل مي دهند.  به گفته كارشناسان، آبهاي معدني ژنرال، پهن سوئي، قهوه  سوئي، قره سوكه از لايه هاي معادن مس مي جوشند، داراي  خواصي تاثير گذار در معالجه امراض روماتيسمي، دردهاي  مفصلي و اعصاب مي باشند.  اين افراد مي گويند: آب معدني "ويلادرق "كه در روستايي  زيبا و سرسبزبه همين نام واقع است بر خلاف ساير چشمه هاي  معدني سرعين داراي آب سردبوده و علاوه بر استحمام به  عنوان نوشيدني اي موثر نيز مورد مصرف قرار مي گيرد.  آب اين چشمه داراي مزه اي ترش و گازدار بوده و براي  امراض گوارشي بويژه سوءهاضمه بسيار موءثر است.  منطقه سياحتي "سردابه "نيز با آبگرم معروف خود در 25 كيلومتري شمال غرب شهر اردبيل در منطقه اي ييلاقي در دامنه سبلان واقع است.  چشمه آب معدني اين منطقه با آبدهي 25 ليتر در ثانيه و حرارت 35 درجه سانتي گراد داراي تركيبات شيميايي كلسيم،  سولفات كلسيم، سولفات منيزيم، سولفات سديم و نمك مي باشد و به اعتقاد متخصصين در معالجه بيماري يرقان تاثير بسزائي دارد.  چشمه معدني "قوتور سوئي "به همراه چند چشمه مكمل و كوچك  كه در دامنه غرب سبلان و در شهرستان مشگين شهر واقع شده  به علت مجاورت با معادن گوگرد داراي تركيب گاز سولفور بوده و در معالجه امراض جلدي بسيار مفيداست.  آبگرم هاي" قينرجه "و" بوشلي سوئي "در شهرستان نير با تاثير مفيد دربيماري هاي كمر و نيز آبگرم گيوي در شهرستان كوثر كه براي بيماريهاي عصبي و امراض جلدي موثر مي باشد از جمله مهمترين چشمه هاي معدني اين استان  مي باشند.  مسئولين و كارشناسان معتقدند: تاكنون بهره برداري  مناسبي از چشمه هاي معدني استان اردبيل بويژه در زمينه  خواص طبي آنها صورت نگرفته و هنوزكار علمي در اين مورد انجام نشده است.  اين عده مي گويند: استفاده طبي از اين آبها اغلب سنتي و بيشتر اوقات به صورت ناآگاهانه بوده و ضروري است كه بر اساس اصول علمي بهره برداري بهينه بويژه در زمينه پزشكي  از اين نعمت خدادادي صورت گيرد.  استاندار اردبيل در اين زمينه مي گويد: براي رفع اين  نقيصه با وزارت بهداشت، درمان و آموزش پزشكي مذاكراتي  صورت گرفته تا اقداماتي براي استفاده اصولي از خواص طبي  چشمه هاي معدني اردبيل صورت گيرد.  " سيد حميد طهايي "مي افزايد: طرحهايي پيشنهاد شده است تا با ايجادكلينيك هاي درماني و حضور پزشكان متخصص از خواص  درماني اين آبها بصورت علمي و صحيح در معالجه بيماران  استفاده شود.  وي مي گويد: آب درماني امروز در اغلب كشورهاي پيشرفته  يكي از موثرترين روش هاي پزشكي در معالجه بيماريهاست و حتي در مناطقي كه داراي چشمه هاي معدني مي باشند بيمارستانهاي آب درماني تاسيس شده است.  وي تاكيد مي كند: ضروري است در سطح استان اردبيل بويژه  سرعين اقدام به تاسيس بيمارستان و كلينيك هاي درماني  گردد تا روش هاي صحيح استفاده ازآبهاي معدني از سوي  پزشكان در اختيار استفاده كنندگان قرار گيرد.  مدير كل بهزيستي استان اردبيل نيز در اين رابطه مي گويد:  با استفاده اصولي از خواص آبهاي معدني استان اردبيل مي  توان انواع بيماري هاي روماتيسمي، مفصلي، پوستي، كبدي،  معلوليتها و... را درمان كرد.  " دكتر احد اعظمي "مي افزايد: طرح احداث اولين بيمارستان  آب درماني در خاورميانه در شهر توريستي سرعين در حال  مطالعه مي باشد و قرار است به مورد اجرا گذاشته شود.  به گفته وي براي اجراي اين طرح كه با مشاركت سازمان  بهزيستي و بنيادجانبازان و بخش خصوصي صورت مي گيرد يكصد هكتار زمين اختصاص يافته است.  وي مي افزايد: براي احداث اين بيمارستان 30 ميليارد ريال اعتبارمورد نياز است و با راه اندازي آن تحولي در پزشكي و خدمات درماني كشورصورت مي گيرد.  مقامهاي مسئول مي گويند: در عين حال طي سالهاي اخير با اجراي طرحهاي ساماندهي تا حدودي زمينه استفاده مناسب از خواص درماني آبهاي معدني استان فراهم شده است.  به گفته آنها طي سالهاي گذشته مجتمع آب درماني سبلان با سه استخر سرپوشيده، سوناي خشك، سوناي بخار، بخش  فيزيوتراپي و حوضچه هاي آب سرد وتحت فشار(جكوزي)ايجاد شده، ضمن اينكه چشمه معدني بش باجيلار نيز امسال با تعميرات اساسي داراي سونا، جكوزي و امكانات جنبي شده است.  كارشناسان مي گويند: علاوه بر استفاده طبي از چشمه هاي  معدني استان اردبيل مي توان از حرارت بالاي آنها در صنعت  برق نيز استفاده كرد.  به گفته اين افراد شرايط طبيعي استان اردبيل زمينه  مناسبي را براي استفاده از انرژي زمين گرمايي و ايجاد نيروگاه فراهم كرده است. 
