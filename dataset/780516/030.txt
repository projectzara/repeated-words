 امواج غول پيكري كه به واسطه بروز برخي از تحولات در هسته دروني زمين ظاهر مي شوند قابل مهار كردن نيستند،  اما با پيش بيني به موقع اين امواج مرگبار مي توان از خسارات و ضايعات آن كاست.  يك گروه از امواج در پي وقوع زمين لرزه پديد مي آيند كه  " تسونامي "ناميده مي شوند.  بر اساس بررسي هاي به عمل آمده، با نزديك تر شدن امواج  به ساحل از عمق آب كاسته مي شود، در نتيجه سرعت هر تك  موج در اين هنگام اندكي آهسته ترمي گردد، و همين امر موجب مي شود، از فاصله امواج متوالي كاسته شده و انرژي به مراتب بيشتري در محدوده مكاني كوچكتري متمركز گردد كه بدين ترتيب توان تخريبي امواج افزايش پيدا مي كند.  امواج در آخرين مرحله هجوم به ساحل، همچون ديواره اي  بسيار مرتفع به خشكي مي ريزند.  پيش بيني به موقع وقوع تسونامي مي تواند به نجات جان  شمار زيادي از ساكنان سواحل مختلف منجر شود. ژاپنيها كه  بيش از ديگر ملل از وقوع تسوناميها متضرر شده اند تلاشهاي زيادي را در جهت كاهش خسارات اين امواج معمول  داشته اند ازجمله اين تلاشها، آموزش اهالي ساحل نشين،  نصب سيستمهاي هشداردهنده، بكارگيري انواع سدهاي مصنوعي  جهت كاستن از فشار امواج(نظيركاشتن درختان در خطوط ساحلي، ساخت ديواره هاي مستحكم و سد مانند درامتداد سواحل)است. 
