   گروه شهري: پنجمين نمايشگاه بين المللي گل و گياه با همكاري شهرداري تهران و وزارت كشاورزي در ارديبهشت ماه  سال آينده در تهران برگزار خواهد شد.  مهندس مرتضي الويري شهردار تهران به هنگام بازديد از بوستان نمايشگاهي تهران با اعلام اين مطلب گفت: با برپايي اين نمايشگاه و توسعه مراكز توليد و تكثير گل و گياه، مي توان جايگاهي قابل توجه براي صادرات گل و گياه  ايران در بازارهاي جهاني ايجاد كرد.  وي گفت: متاسفانه بر اساس اطلاعات موجود سهم ايران در بازار جهاني گل و گياه بسيار ناچيز است و اين در شرايطي  است كه به دليل داشتن شرايط اقليمي و وجود تنوع گونه هاي  گياهي، مي توان سهم خود را در بازار ياد شده ارتقاء بخشيد.  در حال حاضر حجم مبادلات در بازار بين المللي گل و گياه  حدود 100 ميليارد دلار است كه حدود 10 ميليون دلار آن  سهم ايران مي باشد.  وي با ضروري تلقي كردن برپايي نمايشگاه گل و گياه به  منظور توسعه صادرات غيرنفتي و كسب درآمدهاي ارزي براي  شهرداري گفت: با توجه به اينكه تهران، اصلي ترين مركز ورودي و خروجي كشور به شمار مي آيد و از سويي شهرداري  تهران داراي امكانات مناسبي براي برپايي نمايشگاههاي  تخصصي از جمله نمايشگاه گل و گياه را دارد، برگزاري منظم  نمايشگاههاي گل و گياه الزامي است. در ضمن براي پرورش و تكثير گل و گياه و فراهم سازي زمينه صادرات آن، بايد در مكانهايي مناسب به ايجاد مزارع پرورش گل مبادرت ورزيد و با بهره گيري از تكنولوژي و فن آوري جديد علمي به افزايش  سهم ايران اقدام كرد.  مهندس الويري، هدف از احداث بوستان نمايشگاهي تهران را در منطقه 2 تشريح كرد و افزود: شهرداري با انجام اين  پروژه 3 هدف زيست محيطي، فراغتي و اقتصادي را دنبال  مي كند. هدف نخست كاهش آلاينده هاي هواي شهر و تلطيف  هواي اين منطقه از شهر است. پر كردن بخشي از اوقات فراغت  شهروندان به ويژه نوجوانان و جوانان در فضاهاي پرنشاط از ديگر اهداف به شمار مي آيد و سومين هدف، كمك به رونق  بخشي و توسعه صادرات غيرنفتي در بعد صادرات گل و گياه  است و به همين منظور در نظر است يك نمايشگاه دائمي گل و گياه در اين مجموعه احداث شود.  وجود چنين نمايشگاهي در كنار امكانات ديگر زمينه اي  مناسب براي علاقه مندان به گذران اوقات در محيطهاي سرسبز انجام گردش هاي علمي براي فرد و گروههاي علمي فراهم  مي شود.  بر اساس اين خبر، مهندس محمد حقاني - معاون خدمات شهري  شهرداري تهران نيز به هنگام اين بازديد گفت: بوستان  نمايشگاهي تهران در زميني به مساحت 5/23 هكتار در كوي  نصر(گيشا)احداث مي شود و تاكنون با صرف هزينه اي بالغ  بر 20 ميليارد ريال حدود 35 درصد پيشرفت فيزيكي داشته  است و در صورت تامين 40 ميليارد ريال اعتبار ديگر عمليات  اجرايي آن پس از يك وقفه 2 ساله به زودي ادامه مي يابد.  وي گفت: اين مجموعه داراي ويژگي هاي خاص بوده و علاوه بر اينكه يك مجموعه تفريحي، خدماتي، نمايشگاهي و فرهنگي است،  در نهايت با توجه به وسعت زياد و امكانات بالقوه زمين،  يك بوستان و فضاي سبز شهري خواهد بود و روش طراحي به  صورتي بوده كه معلولين نيز به راحتي مي توانند از آن  استفاده كنند. وي افزود: بوستان نمايشگاهي تهران داراي  آبنماي فواره اي الكترونيكي، بركه، رستوران، بوستان  انرژي هاي نو(خورشيدي - بادي)، بوستان با معماري ايراني،  آمفي تئاتر، نمايشگاه دائمي گل و گياه به مساحت 12 هزار مترمربع و چند بوستان با معماري چند كشور از جمله ژاپن،  چين و فرانسه و همچنين بوستان مجسمه(براي فروش مستقيم  هنرهاي حجمي و غيرحرفه اي)است.  مهندس حقاني درباره بسترسازي زمينه صادرات گل و گياه گفت:  ترمينال صادرات گل و گياه در صالح آباد واقع در محدوده  شهرداري منطقه 19 در حال احداث است. وي با اشاره به  برگزاري پنجمين نمايشگاه بين المللي گل و گياه در ارديبهشت ماه سال آينده در تهران، از فعالان در اين عرصه  خواست براي برگزاري هر چه بهتر اين نمايشگاه با شهرداري  تهران همكاري كنند. 
