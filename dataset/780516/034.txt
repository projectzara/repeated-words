 گروه شهري: حدود 800 تن از مديران اجرايي، اداري و محققان و انديشمندان علوم اداري روزهاي هفدهم و هجدهم  مرداد در تهران گرد مي آيند تادرباره راههاي بهبود نظام  اداري در ايران به بحث و بررسي بپردازند. جمشيد انصاري  معاون برنامه ريزي سازمان امور اداري و استخدامي كشوردر گفت وگو با خبرنگاران اظهار داشت: در اين گردهمايي كه به  همايش نظام اداري و توسعه نامگذاري شده است، موضوعاتي از جمله تمركززدايي از امور اداري و اصلاح ساختار مديريت  كشور مورد بحث و بررسي قرارمي گيرد. وي از تقويت نقش  حاكميت و كاهش امور تصدي گري از سوي دولت در اموراداري،  تقويت مشاركت مردم در امور اداري از طريق سازمانهاي محلي  و تشكل هاي غيردولتي، نقش نظام اداري در افزايش بهره وري  ملي، ارتقاي سطح پاسخگويي نظام اداري و استفاده از فن آوري هاي نوين در بهبود و اصلاح نظام اداري كشور را از ديگر موضوعات همايش "نظام اداري و توسعه "ناميد.  دراين گفتگو محمدجعفر اكرام جعفري معاون دبير كل سازمان  امور اداري و استخدامي كشور و رييس مركز آموزش مديريت  دولتي نيز در خصوص مقالات علمي اين همايش گفت: از مجموع  130 مقاله ارسالي به دبيرخانه اين همايش 36مقاله مورد پذيرش واقع شده و 35 مقاله نيز براي چاپ درنظر گرفته شده  است. 
