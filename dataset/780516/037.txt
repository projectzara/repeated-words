 گروه شهري: مدير كل دفتر برنامه ريزي و عمراني وزارت  كشور روز چهارشنبه اعلام كرد39 ميليارد ريال براي كمك  به سازمان هاي اتوبوسراني و مترو تهران اختصاص يافته است.  نوذرپور در همايش مديران دفاتر فني استانداري ها در وزارت كشورگفت: همچنين به منظور پاسخگويي به نياز شهرها 40 ميليارد ريال براي خريد100 دستگاه ماشين آتش نشاني، 150 دستگاه ماشين حمل زباله، 40 دستگاه بيل بكرو و 53 دستگاه لودر اختصاص يافته است. وي افزود: در سال گذشته  مبلغ 350 ميليارد ريال از محل عوارض فرآورده هاي نفتي  جهت خريد و توزيع 800 دستگاه اتوبوس پرداخت شد و امسال  نيز باتوجه به قرارداد منعقده بر مبناي تحويل سالي سه  هزار دستگاه، قريب به 3500 دستگاه اتوبوس ميان 61 سازمان  اتوبوسراني شهرها توزيع مي شود. نوذرپور در پايان تبصره  19 شهرداري ها را مهمترين تبصره كمك به شهرداري ها در قانون بودجه اعلام كرد و افزود: كمك پرسنلي به  شهرداري ها و ايجاد تاسيسات زيربنايي در شهرهاي زير 30 هزار نفر را كه حدود 5/14 ميليارد ريال است از دستاوردهاي تبصره فوق دانست.  تلفن به همشهري  كارانه پزشكان تامين اجتماعي  به موجب بخشنامه صادره از سوي سازمان تامين اجتماعي در تير ماه سال 77 مقرر شده بودماهانه مبلغي به عنوان  كارانه به پزشكان شاغل در تامين اجتماعي پرداخت شود.  متاسفانه تا اين تاريخ(مرداد ماه 78)كارانه به پزشكان  شاغل در تامين اجتماعي آذربايجان شرقي پرداخت نشده و اين  درحالي است كه اكثر استان ها آن را پرداخت كرده اند. در مراجعه به مسئولان سازمان در آذربايجان شرقي مي گويند به  علت فقدان بودجه لازم پرداخت كارانه براي سازمان ميسر نيست. طبيعي است محروم كردن پزشكان از اين حقوق مسلم  موجب تاسف و ايجاد دلسردي خواهد شد.  نام محفوظ تبعيض در خطوط اتوبوسراني  خط پارك سوار آزادي - خليج كه قدمتي بيش از 20 سال دارد و مسافران فوق العاده زيادي را جابجامي كند مورد بي مهري  مسئولين شركت واحد است. اكثر اتوبوسهاي اسقاطي و خارج از رده به اين خط فرستاده مي شوند درحالي كه خطوطي كه به  تازگي داير شده داراي چندين دستگاه اتوبوس جديد هستند.  خواهشمنديم به وضعيت اين خط كه وسيله اياب و ذهاب قشر زحمتكش اين منطقه است توجه فرماييد.  مسافرين خط پارك سوار آزادي - خليج  پول ما را پس بدهيد حدود سه سال است شركت خانه سازي صدوق واقع در شهر ري از گروه زيادي متقاضي مسكن مبالغي بين 2 تا 5/4 ميليون  تومان پول دريافت كرده است تا از تاريخ دريافت پول بين  18 تا 24 ماه بعد، آپارتمان هاي احداث شده در جنب پارك  بعثت در خيابان صابونيان به آنها تحويل دهند. متاسفانه  با وجود تاخير در تحويل آپارتمان نه پول ما را مسترد مي كنند و نه از آپارتمان خبري است و خريداران سرگردان  نمي دانند براي احقاق حق خود به كداميك از مراجع قانوني  بايد مراجعه كنند.  ايرج جوادي  نقطه كور در تلفن همراه مرند نزديك 5 ماه است در شهرستان مرند تلفن همراه راه اندازي  شده ولي متاسفانه هنوز نتوانسته ايم از اين وسيله  ارتباطي بهره مند شويم زيرامخابرات در داخل شهر دكل  مربوط به تلفن همراه نصب نكرده است و در حال حاضر از دكل  جاده ترانزيتي كه در 12 كيلومتري شهرستان مرند قرار دارد استفاده مي كنند كه متاسفانه در اكثر نقاط نقطه كور به وجود آمده است و استفاده از تلفن همراه را عملا"  غيرممكن كرده است.  غلامرضا قاسمي  بازگشايي بازار روز جمالزاده  مدتي است بازار روز جمالزاده تعطيل شده و اين تعطيلي  مشكلاتي را براي شهروندان ساكن در اين محدوده فراهم  آورده است، مردم ناگزيرند براي تهيه و تامين مواد غذايي  و ميوه مسافتي طولاني را طي كنند تا از نزديكترين بازار ميوه و سبزي مايحتاج خود را تامين كنند. تقاضا مي شود شهرداري تهران براي بازگشايي بازار روز جمالزاده اقدام  نمايد.  تقوي هفت اقليم  خسارات صاعقه در غرب كانادا    جبهه سبز ايران برنامه عظيم پاكسازي ساحل جنوب درياي خزر را با همكاري هموطنان اجرا مي كند.  به گزارش واحدمركزي خبر براساس بيانيه شماره يك ستاد هماهنگي پاكسازي ساحل جنوبي درياي خزر، جبهه سبز ايران  اعتقاد دارد بهترين راه براي داشتن طبيعتي پاكيزه، آلوده نكردن آن است از اين رو بايد تلاش كرد حفظ محيط زيست به باور فرهنگي درآمده و به رفتار زيست محيطي تبديل  شود و اين هدف اساسي برنامه پاكسازي ساحل جنوبي درياي  خزر است.  بنابراين گزارش تاكنون دراين راستا 30 نقطه از جمله  بندرتركمن، نوشهر، چالوس، رامسر، چمخاله، زيبا كنار،  پره سر، تالش، آستارا و ساحل قوي انزلي تعيين شده است و هموطنان مي توانندپيشنهادهاي خود را باشماره تلفن  8754266 در اختيار ستاد هماهنگي پاكسازي ساحل جنوبي  درياي خزر قرار دهند.  گفتني است اين برنامه در ششم شهريور سال گذشته در هفده  قله كشور اجراشد. 
