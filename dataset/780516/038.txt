 گروه شهرستانها: معاون آموزش و تحقيقات وزارت جهاد سازندگي از برگزاري اولين دوره كوتاه مدت آموزشي  دانشجويان خارجي در رشته علوم زمين در ايران خبر داد و افزود: در اين دوره كه نخستين بار درعرصه بين المللي  جهاد سازندگي تشكيل مي شود، 30 دانشجو شركت خواهندداشت.  به گزارش خبرنگار همشهري وي در مراسم آغاز عمليات احداث  مجتمع آموزشي و تحقيقات سازمان جهاد سازندگي اصفهان كه  در وسعت 40 هزار متر مربع در اصفهان ساخته مي شود،  همچنين گفت: بانك ژن گياهي تا پايان سالجاري در اصفهان  به بهره برداري مي رسد.  معاون وزارت جهاد سازندگي افزود: اولين و بزرگترين طرح  تحقيقاتي و مشاغل بخش كشاورزي در جهاد سازندگي آغاز شده  و در مدت 3 سال، نزديك به 5/3 ميليون نفر شاغل در بخش  كشاورزي را آموزش مي دهد.  به گفته وي، هم اكنون 2000 طرح تحقيقاتي در 60 مركز و موءسسه و 200 ايستگاه تحقيقاتي در زمينه احياء جنگل و مرتع، مبارزه با بيابان زايي، مهار سيلاب، توسعه  دامپروري و آبزيان دردست اجرا است. 
