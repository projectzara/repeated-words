 گروه شهرستانها: در جلسه ستاد حوادث غيرمترقبه شهرستان  نيكشهر، 20 روستاي منطقه به عنوان روستاهاي مواجه با بحران كم آبي و خشكسالي اعلام و مقرر شد علاوه بر اعزام  گروههاي برآورد خسارت به مناطق آسيبديده و پيگيري  اعتبار مورد نياز، 25 حلقه چاه آب آشاميدني براي  روستاييان از طريق ستاد حوادث غيرمترقبه استان،  سازمانهاي جهاد سازندگي، كشاورزي و بانك كشاورزي حفر شود.  به گزارش خبر نگار همشهري از زاهدان درويشي فرماندار نيكشهر در اين جلسه گفت: با توجه به شرايط آب و هوايي و اقليمي نيكشهر، بارندگيها در اين منطقه بيشتر بصورت  سيلاب در رودخانه ها جاري مي شود و به دليل عدم ايجاد سدهاي مناسب در مسير رودخانه ها، قابل كنترل و بهره برداري نيست و از آبهاي زيرزميني نيز به دليل سنتي  بودن كشاورزي منطقه استفاده مناسب نمي شود. وي با تاكيد بر نقش و اهميت آبخيزداري در مناطق مستعد اين شهرستان  افزود: كشاورزان و روستاييان اولين قشر آسيبپذير در مقابل حوادث غيرمترقبه نظير خشكسالي هستند و ضروري است  كه به منظور حمايت از اين قشر اعتبار لازم اختصاص يابد. 
