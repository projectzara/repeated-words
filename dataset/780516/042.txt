 گروه شهرستانها: شوراي پژوهش و فن آوري استان خوزستان با هدف برنامه ريزي براي سهولت در اجراي طرحهاي بنيادي،  كاربردي و توسعه اي، گسترش فن آوري و كمك به اجراي  برنامه هاي ملي در سطح استان تشكيل شد.  به گزارش خبرنگار همشهري از اهواز، دبير شورا گفت: اين  شورا به منظور گسترش و ارتقاء همكاري دستگاههاي اجرايي  با دانشگاهها و مراكز تحقيقاتي استان تشكيل شده است و بر طبق مصوبات آن، هر دستگاه اجرايي موءظف است حداقل 20 درصد اعتبار طرحهاي تحقيقاتي خود را از طريق عقد قرارداد با دانشگاههاي استان هزينه كنند.  مهندس شفايي بجستان هدف از اين كار را انجام كارهاي  تحقيقاتي كاربردي مورد نياز استان توسط متخصصان استاني  ذكر كرد و افزود: در حال حاضر دانشگاه شهيد چمران اهواز 100 طرح تحقيقاتي در دست اجرا دارد كه 60 مورد آن از طرحهاي ملي است و درحال حاضر اين دانشگاه در انجام  طرحهاي ملي رتبه چهارم را دارد ولي با اين وجود، خيلي از دستگاههاي اجرايي براي تحقيقات با هيات علمي خارج از استان قرارداد مي بندند در حالي كه ما تمامي امكانات را در اختيار داريم وي تشكيل اين شورا را گام مهمي در استفاده از ظرفيت ها و توان بالاي علمي استان برشمرد. 
