 گروه شهرستانها: با هدف استفاده بهينه از امكانات موجود،  ايجاد اشتغال در روستا و توليد گوشت سفيد، ايجاد مزرعه  بزرگ پرورش ماهي قزل آلا در روستاي قمچقاي بيجار آغاز شد.  به گفته مسئولان شيلات استان كردستان، اين طرح در 34 مزرعه 5 تني و با اشتغالزايي مستقيم براي 72 نفر طراحي  شده و تاكنون از يك ميليارد و 512 ميليون ريال تسهيلات  اختصاص يافته 520 ميليون ريال براي احداث تاسيسات  زيربنايي طرح هزينه شده است.  به گزارش خبرنگار همشهري از بيجار مسئولان شيلات  مي گويند: با فراهم آمدن امكان اشتغال در اين روستا، چند خانوار مهاجر روستا از شهر به روستا بازگشته اند. 
