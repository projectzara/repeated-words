 گروه شهرستانها: بيش از يك ميليون و دويست هزار نفر از جمعيت مازندران تحت پوشش سازمان تامين اجتماعي هستند كه  45 درصد جمعيت اين سازمان را شامل مي شود.  به گزارش خبر نگار همشهري در ساري مديركل تامين اجتماعي  مازندران افزود: اين در شرايطي است كه در مازندران  بخش هاي دولتي و خصوصي بيش از نود ميليارد ريال به اين  سازمان بدهكارند كه پنجاه ميليارد ريال از اين مبلغ  مربوط به كارخانجات نساجي قائمشهر و چيت سازي بهشهر و ده  ميليارد ريال مربوط به شهرداريهاي استان است.  احمد حمزه اي گفت: در حال حاضر هزينه هاي اين سازمان در مازندران بيش از درآمدها است و انتظار مي رود كه  دستگاههاي مسئول نسبت به پرداخت بدهي خود به اين سازمان  اقدام كنند.  وي افزود: به منظور فراهم ساختن زمينه مناسب جهت ارتباط سازنده و موءثر با بيمه شدگان، كارفرمايان و مراجعان به  سازمان، امسال سه مركز مشاوره در ساري و قائمشهر راه اندازي شد. 
