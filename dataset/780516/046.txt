 گروه شهرستانها: تحريفهاي ايجاد شده در دين و تعصبات  كور به معناي غيرت ديني نيست زيرا غيرت ديني احساسي است  كه در فرد براي دفاع از حق و حقيقت وجود دارد و وزارت  آموزش و پرورش مبارزه با جهالت، تحريفها و جمودي و خشكي  را از وظايف اصلي خود مي داند.  به گزارش خبرنگار همشهري در تبريز وزير آموزش و پرورش كه  در مراسم اختتاميه مسابقه هاي فرهنگي هنري آموزشكده هاي  فني در جمع دانشجويان سخن مي گفت، همچنين افزود: ما بايد نسلي را تربيت كنيم تا ضمن پاسداري از ارزشها و مباني  ديني بتواند خوشحالي خود را به شيوه منطقي ابراز كند.  مديران، مشاوران و معلمان بايد توانايي شناسايي  استعدادهاي جوانان را داشته باشند و ضمن ارتباط با آنان  به اين استعدادها جهت دهند.  وزير آموزش و پرورش در واكنش به نحوه ابراز احساسات  مختلفي كه در هنگام ورود وي از سوي دانشجويان انجام  مي شد، گفت: آنچه در مكتب و مرام اسلامي نفي و نهي شده  افراط و تفريط و اين نكته است كه انسان استعدادهاي دروني  فراواني دارد كه بايد براي شكوفايي همه آنها تلاش كند.  بهجت افزايي، انبساط روحي و احساس خوشحالي يكي از خصوصيات دروني هر انسان است و هر فشار و محدوديتي كه  مانع شكوفايي و سبب سركوبي استعدادهاي او شود تعليم و تربيت را از مسير درست خود خارج خواهد كرد اما آنچه  اشكال دارد افراط و تفريط و كاربرد غلط يك استعداد در مسير ديگري است.  وي افزود: ما بايد جوانان، دانشجويان و دانش آموزانمان  را به گونه اي پرورش دهيم كه هرجايي لازم شد كف بزنند و در جاي ديگر صلوات بفرستند، بنا بر اين هيچ حرمتي براي  كف زدن نيست، جوانان ما در مراسم ها با آن روحيه ديني و زمينه مذهبي مي خواهند احساسات دروني خود را با كف زدن،  فرياد و سرو صدا و خوشحالي كردن نشان بدهند و اصلا"  حرمتي در اين زمينه وجود ندارد، ما بايد از هر چيزي كه  جلوي خوشحالي و بهجت افزايي نسل جوان را مي گيرد جلوگيري  كنيم، البته هيچ وجداني در ماه محرم و عزا به خودش اجازه  نمي دهد كه در مجلسي كف بزند و اصولا" فلسفه عيد و عزا همين است، بنابراين اگر در مسير انسانيت انحراف و سد ايجاد شود جلوي تكامل انسان گرفته مي شود و ما نبايد دانش آموزان و دانشجويان را به كاري واداريم كه با فطرت  دروني شان تعارض دارد.  وزير آموزش و پرورش تصريح كرد: جوان با نشاط، شاداب و پوياست و ما حتما" در مسير تعليم و تربيت بايد به اين  موضوع توجه جدي داشته باشيم، مسئولان تعليم و تربيت  همان گونه كه بارها گفته ام بر موج سوار نمي شوند و به  همه ابعاد انسانها توجه دارند به گونه اي كه هيچ  استعدادي از بين نرود، خدا هيچ استعدادي را در درون ما قرار نداده كه سركوب شود زيرا در غير اين صورت خدا استعدادي را لغو و بيهوده در ما آفريده است، حال آن كه  از او كار بيهوده سر نمي زند، حتي استعدادهاي شهواني هم  با تشكيل خانواده جهت مي يابد، ما مي توانيم از خشمي كه  در ما قرار دارد در مسير دفاع از مظلوم و همنوعان  استفاده كنيم.  وي در بخش ديگري از سخنانش به تحريفهاي ايجاد شده در دين  اشاره كرد و گفت: براي دفاع از حق و حقيقت اسلام اجازه  نمي دهد فردي خوار و ذليل شود، زيرا حرمت موءمن ازحرمت  كعبه بالاتر است و يك فرد نمي تواند به بهانه اين كه  مي خواهد زندگي خود را نجات بدهد زاهدانه زندگي كند و در گوشه اي بنشيند و به اجتماع كاري نداشته باشد.  در اسلام فرد به تنهايي و در انزوا معنا ندارد و چنين  فردي محكوم است و هرگز نمي تواند شكوفاكننده استعدادهاي  دروني و تعالي بخش روح خود باشد.  مظفر در بخش ديگري از اظهاراتش يادآور شد108 آموزشكده  با 90 هزار دانشجو در كشور وجود دارد و بخش معتنابهي از دانشجويان كشور زير پوشش آموزش و پرورش قرار دارند، اما برخلاف ساير نقاط دنيا سرمايه و درآمد آموزش وپرورش نسبت  به آموزش عالي در ايران يك به 9 است و اين نشان مي دهد كه آموزش و پرورش هنوز از مشكلات مالي عميق رنج مي برد.  وزير آموزش و پرورش ديروز همچنين در گفتگو با خبرنگاران  به كسري 100 ميليارد توماني اين وزارتخانه در پرداخت  حقوق معلمان اشاره كرد و گفت: اين مشكل باعث شده است تا امسال پولي با عنوان سرانه مدرسه توزيع نشود و تحقق بخشي  از آن از اعتبارات شوراهاي آموزش و پرورش استانها و محل  عوارض مشاركتهاي مردمي تامين شود.  مظفر با تاكيد بر ضرورت مشاركت فراگير مردم در حل مشكلات  گفت: اين كسري بودجه به هيچ عنوان به معناي اجباري شدن  شهريه و دريافت پول از مردم نيست و در صورتي كه مردم  نسبت به نيازهاي آموزش و پرورش توجيه شوند و سهمي به  آموزش و پرورش اختصاص دهند نيازي به قانون اجباري شدن  دريافتها نيست وزير آموزش و پرورش مجموعه اعتبارات جاري  اين وزارتخانه را براي پرداخت حقوق معلمان و ماموريتهاي  جاري 1300 ميليارد تومان اعلام كرد و گفت: سرانه  دانش آموزي امسال 25 ميليارد تومان است كه در مقايسه با رقم 140 ميليارد توماني سال گذشته ناچيز است.  وي همچنين از جمع بندي نهايي بازنگري كتابهاي درسي دوره  ابتدايي در گردهمايي تنكابن در ماههاي آتي خبر داد و گفت:  900 عنوان كتاب درسي با شمارگان 180 ميليون نسخه زير چاپ است كه تا اواخر مرداد ماه جاري چاپ آن به پايان  مي رسد و توزيع آن از شهريور ماه آغاز مي شود. 
