 * اگر بتوانيم ايمان متعهدانه اسلامي را در دانشگاهها و نظام اداري كشور عمق و گسترش دهيم، مشكلات كشور برطرف  خواهد شد * دانشگاههاي كشور طي سالهاي پس از پيروزي انقلاب اسلامي  تا كنون پيشرفتهاي بسيار خوبي داشته اند تهران- خبرگزاري جمهوري اسلامي: حضرت آيت الله خامنه اي  رهبر معظم انقلاب اسلامي پنجشنبه در ديدار جمع زيادي از دانشجويان و اعضاي جهاد دانشگاهي، ضمن سخناني بر نقش مهم  جهاددانشگاهي در ايجاد يك حركت علمي و پژوهشي در دانشگاهها تاكيد كردند وگسترش ايمان متعهدانه به اسلام  ناب در محيطهاي دانشجويي را عامل تعيين كننده اي در حفظ عالي ترين جايگاه علمي، اجتماعي و سياسي  دانشگاههادانستند.  مقام معظم رهبري در اين ديدار كه پس از اقامه نماز جماعت ظهر و عصرانجام شد، جهاد دانشگاهي را درختي تناور و ثمر بخش توصيف كردند وفرمودند جهاد دانشگاهي از يك سو با اميدها و نويدهايي شكل گرفت و از سوي ديگر با مخالفتهايي روبرو شد و اين امري بديهي بود كه حضور يك  مجموعه جوان و برخوردار از انگيزه هاي ديني، ايماني و انقلابي براي برخي ازسليقه ها به هيچ وجه خوشايند نباشد.  حضرت آيت الله خامنه اي از تحقيقات و فعاليت فرهنگي به  عنوان دوسرفصل در مسئوليتهاي جهاد دانشگاهي يادكردند و فرمودند: جهاد دانشگاهي با انجام مسئوليت پژوهش خود مي تواند دانشگاهها را از حالت ركود، توقف، تكيه بر محفوظات و انقطاع از تحقيقات خارج كند و اين مجموعه با تكيه برخصوصيات ذاتي خود قادر است به پژوهش هاي دانشگاهي  معنا، كيفيت، جهش ورشد بي سابقه اي بدهد.  رهبر معظم انقلاب اسلامي ايجاد تحول كيفي علمي و تحقيقي  در دانشگاههارا يك هدف اساسي جهاد دانشگاهي دانستند و فرمودند: در دوران پيش ازانقلاب، دانشگاههاي كشور فاقد روحيه ابتكار، نوآوري و خودباوري بودند وروند كلي نظام  دانشگاهي در آن هنگام به هيچوجه تربيت كننده محقق،  فراهم آورنده پژوهشهاي عميق و از بين برنده بن بست هاي  علمي نبود و چنين هدفي را نيز ترويج نمي كرد، اما دانشگاههاي كشور طي سالهاي پس از پيروزي انقلاب اسلامي  تا كنون پيشرفتهاي بسيار خوبي داشته اند و امروز جهاددانشگاهي از پژوهشكده هاي متعدد برخوردار است و تحقيقات عميق علمي دربسياري از مسايل كشوري در حال انجام  است.  مقام معظم رهبري فعاليت فرهنگي جهاد دانشگاهي را حائز اهميت بسياردانستند و فرمودند: براي برطرف ساختن عيوب ساختاري دستگاه علمي ودانشگاهي كشور و نيز از بين بردن  تبعيض ها، تفاوتها و گرايشهاي احتمالي به سمت غيرحق در جامعه، تنها يك راه داريم و آن تكيه بر اسلام و مفاهيم اسلام ناب و گسترش و ژرف بخشيدن به ايمان اسلامي  است و اگر بتوانيم ايمان متعهدانه اسلامي را در دانشگاهها و نظام اداري كشور عمق و گسترش دهيم، مشكلات  كشور برطرف خواهد شد.  حضرت آيت الله خامنه اي در بيان معنا و مفهوم اسلام ناب فرمودند: معناي اسلام ناب، تفسير فلان مستشرق يا مستشرق  داخلي از اسلام نيست، اين ها همان كف هايي است كه  متاسفانه مخلوط مواد اصلي مي كنند و به كلي آن را از ناب بودن مي اندازند. اسلام ناب در كتاب و سنت است. متن  اسلام نيز همان قرآن و حديث است وفهميدن آن به شكل علمي،  يك روش خاص دارد و خوشبختانه اسلام ناب امروز دراساسي ترين مساله اش يعني نظام حكومتي در ايران اسلامي  پياده شده است. قالب كلي نظام ما قالب اسلامي است و هرچه  اشكال، ريخت و پاش و ضايعات وجود دارد، ناشي از عيب و ضعف اشخاص است. رهبر معظم انقلاب اسلامي، وجود برخي  تلاشها براي حذف قيد اسلامي ازانجمن هاي اسلامي و نيز حذف بار ارزشي كلمه جهاد از جهاد دانشگاهي راخاطر نشان  كردند و با تاكيد بر ضرورت مقابله و مبارزه با اين  تلاشهافرمودند: دانشجويان مومن و انقلابي ما مي توانند با گسترش فرهنگ عميق اسلامي، جهاد خود را در دانشگاهها به بهترين وجه انجام دهند. توجه به دين و اقبال به  عباداتي مانند نمازهاي جماعت و مراسم دعا و اعتكاف  بسيارخوب است، اما دائره تاثير و مدت تاثير محدودي دارد،  بنابراين براي گسترش اين دائره و نيز اثر گذاشتن بر دلهاي اهل تحقيق، انجام كار عميق و علمي يك ضرورت است.  مقام معظم رهبري بر ارادت قلبي خود نسبت به جريان جهاد دانشگاهي تاكيد كردند و در پايان سخنانشان از دانشجويان  مومن و انقلابي خواستند كه اين جريان اصيل دانشگاهي را روز به روز فياض تر و پايه هاي ديني، ايماني و انقلابي  آن را مستحكم كنند، زيرا هم دانشگاه و هم كشور، نيازمند آن است. بر پايه همين گزارش حضرت آيت الله خامنه اي رهبر معظم انقلاب اسلامي روز چهارشنبه نيز در ديدار جمعي از دانش آموزان دختر شركت كننده دراردوي تشكلهاي دانش آموزي  با ايشان، ضمن سخناني كشور و انقلاب را به معناي حقيقي  كلمه نيازمند احساسات، شور، تامل، تفكر و نيروي عظيم  نسل جوان دانستند و فرمودند: تشكلهاي دانش آموزي بايد مخاطبان خود را به سوي دينداري سوق دهند زيرا در سايه  ايمان و تعاليم اسلام مي توان تمام مشكلات را با برنامه  ريزي صحيح و تلاش مستمر حل كرد.  حضرت آيت الله خامنه اي با بيان دستاوردهاي مهم انقلاب فرمودند: ايران به بركت انقلاب اسلامي، اكنون تنها كشوري  است كه با استقلال، اقتدار و عزت و شجاعت مواضع خود را انتخاب و به دنيا اعلام مي كند.  رهبرمعظم انقلاب اسلامي يكي ديگر از بركات انقلاب اسلامي را مردمي بودن دولت دانستند و افزودند: حضور مقتدارنه دولت ايران در عرصه بين المللي به پشتوانه عظيم  ملت ايران ممكن شده است و همين عامل قادر است بسياري  ازمشكلات كشور را حل كند.  مقام معظم رهبري مسئوليت نسل جوان را بسيار سنگين  خواندند وفرمودند: اين نسل بايد با هوشياري، حفظ دين و تلاش مستمر علمي، خود رابراي انجام مسئوليت هاي بزرگ  آينده آماده كند.  يادآور مي شود اين ديدار نيز پس از اقامه نماز ظهر و عصر به امامت حضرت آيت الله خامنه اي برگزار شد. 
