 وزير فرهنگ و ارشاد اسلامي در ادامه سفر به قم، روز پنج شنبه با آيت الله سيد عبدالكريم موسوي اردبيلي ديدار و گفت وگو كرد.  آيت الله موسوي اردبيلي، در اين ديدار براي توفيق هر چه  بيشتر مسئولان در خدمت به نظام جمهوري اسلامي و مردم دعا كرد. دكتر عطاءالله مهاجراني همچنين در ديدار با توليت  آستان مقدس حضرت معصومه(س)مسايل و مشكلات فرهنگي قم را مورد بررسي قرار داد. آيت الله علي اكبر مسعودي خميني، با تشكر از وزارت فرهنگ و ارشاد اسلامي به خاطر اهتمام به  مسايل فرهنگي اين استان، بويژه ساخت مجتمع فرهنگي آستان  مقدس، بر تلاش هر چه بيشتر مسئولان براي جبران  عقبماندگيهاي قم تاكيد كرد. 
