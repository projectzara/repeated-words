 گروه سياسي: مهاجرين، كه به عنوان ميهمانان ما محسوب مي شوند بايد بينديشند كه دير يا زود به كشورشان باز خواهند گشت.  وزير كشور در جمع مردم زابل با بيان اين مطلب، افزود:  منطقه سيستان و بلوچستان و ساير نقاط ايران با سامان  دادن وضعيت مهاجرين، رشد و تعالي خود را طي خواهند كرد.  وي در بخش ديگري از سخنان خود گفت: دولت خدمتگزار جمهوري  اسلامي وظيفه خود مي داند كه آنچه در توان دارد با بهره گيري از امكانات و استعدادها در جهت رفع مشكلات اين  منطقه گام بردارد.  وزير كشور همچنين در جلسه شوراي اداري استان سيستان و بلوچستان گفت: جمهور ي اسلامي ايران با منطق، تدبير و مشي صحيح توانسته است افكار عمومي جهان را به خود جلب كند.  وي افزود: مديران بايد خود را قيم مردم فرض نكنند، بلكه  مردم را داراي خرد، فكر، فهم، شعور و قدرت تصميم گيري  بدانند. موسوي لاري گفت: رهبر معظم انقلاب، رياست جمهوري  و مديران كلان كشور با خط خشونت و هر آنچه تشنج زا باشد مخالف هستند.  وي افزود: هر چيزي كه آرامش جامعه را خدشه دار كند مغاير سياستهاي كلي ابلاغ شده از سوي مقام معظم رهبري به همه  مديران است.  وي گفت: در مقطع فعلي "خوديها" كساني هستند كه به وحدت،  عدم خشونت، آرامش، انسجام و جذب يكديگر انديشيده و مخالف  خارج كردن عناصر فعال جامعه از صحنه هستند. 
