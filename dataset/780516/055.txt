 گروه سياسي: نماز جمعه تهران ديروز به امامت آيت الله  محمد امامي كاشاني در دانشگاه تهران برگزار شد.  آيت الله" محمد امامي كاشاني "عضو مجلس خبرگان رهبري در خطبه نخست نماز جمعه اين هفته تهران، بااشاره به حوادث  اخير كشور، از همگان خواست تا هشياري خود را در برابر توطئه هاي دشمنان حفظ كنند.  امام جمعه موقت تهران با بيان اين مطلب كه "يكي از گناهان بزرگ، گناه سياسي است كه انسان را به تمام گناهان  آلوده مي سازد"، اظهارداشت: آنها كه با حساب مي نويسند و سخن مي گويند، دوگونه هستند، گونه اي كه با قرآن  بيگانه اند و گروهي كه با قرآن آشنا مي باشند وي افزود:  حادثه كوي دانشگاه تهران و قتل هاي زنجيره اي، حوادثي  تلخ و تاسف بار است و ملت مي خواهد كه با دقت، بدون  ملاحظه و رودربايستي، متخلفان به كيفر برسند و مسئولان  بايد با جديت به اين خواسته مردم توجه كنند.  وي گفت: آنان كه در حوزه علميه حرفهايي مي زنند بايد آگاه شوند. آن مجتهدي كه ولايت فقيه را تدريس مي كند حال  بگويد بعداز مدتي تدريس به اين مسئله رسيده ام كه ولايت  فقيه مبناي فقهي ندارد آيا وقت آن نرسيده كه در كنار آن،  ادله فقهي ديگري را بحث كند؟ آيت الله امامي كاشاني در خطبه دوم نمازجمعه نيز تقسيم  بندي مردم به دو دسته "خودي وغير خودي "را خارج ازمباحث  حقوقي دانست و گفت: حقوق اساسي كاري به خودي و غير خودي  ندارد، بلكه اين بحث در مسايل سياسي مطرح است. خطيب نماز جمعه تهران در اين زمينه گفت: روزنامه ها در اين هفته  به اين تقسيم بندي پرداختند و برخي گفتند كه خوب نيست و برخي نيز اشاره داشتند كه به اين بحث خاتمه دهيد.  آيت الله امامي كاشاني گفت: اوضاع كنوني كشور و تلاش ها و سياست هاي آمريكاو صهيونيستهاعليه ايران اسلامي،  هوشياري بيشترملت ازجمله نسل جوان و دانشجو را ضروري  مي سازد.  وي افزود: در دنيايي كه بيگانگان، يك مشت اوباش را اصلاح طلب معرفي واز آنها حمايت مي كنند، دانشگاهيان و حوزويان براي حفظ ارزش هاي اسلامي بايد هوشيارتر باشند. 
