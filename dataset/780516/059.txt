 * انتخابات مجلس ششم مهمترين رخداد سياسي امسال است  گروه سياسي: توسعه سياسي برخاسته از تفكرات امام راحل  است كه نماد آن در قالب ايجاد حكومت جمهوري اسلامي و قانون اساسي شكل گرفت.  " محمد جواد حق شناس "مدير كل سياسي وزارت كشور روز پنج شنبه در جمع فرمانداران استان يزد با بيان اين مطلب،  گفت: توجه به جوانان و زنان، اعطاي حق راي و مشاركت آنها در تصميم گيري ها از ويژگي هاي نظام توسعه يافته است.  وي افزود: اين افتخار بزرگي براي مردم استان يزد است كه  فردي از اين استان پيشنهاد گفت وگوي تمدنها را مطرح كرد و دنيا در مقابل حرفش سر تعظيم فرود آورد.  مدير كل سياسي وزارت كشور گفت: ارائه اين طرح موجب شد تا براي اولين بار بزرگترين دشمن ما بگويد ما در مورد كشور ايران اشتباه كرده ايم.  وي انتخابات مجلس ششم را مهمترين رخداد سياسي امسال  خواند و گفت: بايد احزاب در زمينه رقابت هاي انتخاباتي  فعال شوند و نامزدها، ويژگي خودشان را به وسيله احزاب معرفي كنند.  وي افزود: ما در وزارت كشور به عنوان امين مردم سعي  مي كنيم زمينه مشاركت همه گروه ها را فراهم و از راي  مردم حفاظت و حراست كنيم. 
