 گروه سياسي: درپي صدور حكم دادگاه ويژه روحانيت مبني بر تعطيلي روزنامه سلام به مدت پنج سال و محكوميت  حجت الاسلام والمسلمين موسوي خوئيني ها، جبهه مشاركت  ايران اسلامي با صدور بيانيه اي از عموم علما، مراجع،  روشنفكران و همه مسئولان دلسوز كشور درخواست كرد تا براي  جلوگيري از بروز عواقب ناگوارتر فرهنگي و سياسي اين  تصميم گيري چاره انديشي كنند.  در بخشي از بيانيه اين تشكل سياسي چنين آمده است:  راستي هزينه انتشار نامه سعيد اسلامي به عنوان يكي از طراحان و گردانندگان محافل خودسر امنيتي و سياسي تا اين  حد سنگين است؟ آيا سرمايه هاي انقلاب و يادمان هاي امام  (ره)را بايد در برابر اين اقدام قرباني كرد؟ آيا آنان كه حكم به تعطيلي روزنامه و محكوميت موسوي  خوئيني هادادند، حد تاثير اجتماعي آن را محدود به خارج  كردن رقيب و رقيباني از گردونه رقابت ديدند يا به تخريب و اتلاف سرمايه هاي انقلاب و دامن زدن به فضاي  بي اعتمادي عمومي و تشنج و اختلاف در جامعه نيز انديشيدند؟ 
