   بازيهاي پنهان فدراسيون كشتي پاياني ندارد!؟ گروه ورزشي: بازيهاي پنهان كميته فني فدراسيون كشتي  ظاهرا" پاياني ندارد و در شرايطي كه همگان منتظر بودند كه امروز فرد منتخب 97 كيلويي كشتي ايران براي  مسابقه هاي جهاني شناخته و معرفي شود، اما باز هم اين  كميته تصميم اصلي را به تعويق انداخت و شك و ترديدهاي  علاقمندان مبني بر اينكه شايد كشتي انتخابي بين جديدي و حيدري اصلا" انجام نشود را شديدتر ساخت.  اينطور كه از قرائن پيداست اختلاف سليقه و نظر مشهودي  بين اعضاي اين كميته به وجود آمده و عدم قاطعيت مديريت  فدراسيون كشتي و واكنش هاي غيرمسئولانه و ضد و نقيض بعضي  از مربيان سرشناس نيز اين مشكل را به طور محسوسي غيرقابل  حل ساخته است.  درست مشابه مورد انتخاب اكبر فلاح و علي اكبرنژاد براي  مسابقه هاي جهاني سال 94 در استانبول تركيه كه در آن سال  هم آنقدر موضوع انتخاب يكي از اين دو تن را طولاني كردند كه سرانجام انتخاب اصلح صورت نگرفت و كشتي گير بهتر در آن دوره از حضور در مسابقه ها بازماند! اعضاي محترم  كميته فني فدارسيون كشتي مگر نمي دانند كه يك كشتي گير اگر در شرايط بين انتخاب شدن يا نشدن قرار بگيرد، از نظر رواني بسيار آسيب مي بيند و باتوجه به زمان اندك تا شروع  مسابقه هاي جهاني آنكارا رفع اين مشكلات در كنار كشتي يك  ضرورت انكارناپذير است.  جديدي و حيدري هر دو قهرمان جهانند و باتوجه به موقعيت  اين دو در ميان رقباي طراز اول جهاني هيچ تفاوتي نمي كند كه كداميك اين بار دوبنده تيم ملي را بر تن كند.  ظاهرا" قضاوت بعضي از آقايان است كه بدون رعايت و حفظ مصالح ملي مايلند سليقه هاي منفي و غيركارشناسانه خود را تحت هر شرايطي بر ديگران تحميل كنند.  كشتي گرفتن يا نگرفتن و انتخاب شدن يا نشدن، اصل اين  ماجرا نيست، بلكه در موقعيت فعلي فرصت طلبان هم مترصد اين هستند كه از آب گل آلود ماهي بگيرند. هوشيار و مراقب باشيد و هر چه زودتر با يك حركت صحيح و عاقلانه نفر برتر وزن 97 كيلو را انتخاب و روانه اردو نماييد.  كميته فني چشم يك فدراسيون و كليد حل معماهاي موجود است  و اگر قرار بود با شركت دادن قهرمانان در يك مسابقه،  تورنمنت، جام و... به نتيجه برسد ديگر نيازي به جمع كردن  خبرهاي اين رشته نبود. آنها بايدبراساس دانش، تخصص و تجربه تصميم گيري كنند همانطور كه ديديم جام ياريگين نه  تنها پايان ماجراي عليرضا حيدري و عباس جديدي نبود بلكه  به مجهولات اين معادله افزود و تازه واقعيت هاي تلخي را نمايان كرد كه بايد در اين فاصله محدود تا رقابت هاي  جهاني كشتي از آن درس ها گرفت.  اطلاعيه جديد فدراسيون هم در واقع مشكل تازه اي راحل  نكرده است بلكه تكرار و مكرراتي است تا فقط از جنجال هاي  ديگر كاسته شود.  به هر صورت به خاطر سهل انگاري، حسادت و يا عدم  دورانديشي مسئولان يكي از دو قهرمان ما يعني جديدي و يا حيدري در اين رقابت ها فنا مي شوند و نا گفته پيدا است  كه ازسريال هاي تاريخي اين رشته از دوره سوخته سرايي  با سليماني و يا خادم با همين جديدي و نمونه هاي پرشمار ديگر هنوز درسهاي لازم را نياموخته ايم !  ديروز فدراسيون كشتي با دعوت از 22 كشتي گير براي حضوردر اردوي تيم ملي گره كور انتخاب قطعي ملي پوشان براي حضور در پيكارهاي جهاني تركيه را كورتر كرد و جالب اينجاست كه  با سياست بازيهاي نابخردانه كميته فني اين فدراسيون به  جاي آنكه ملي پوش برتر وزن 97 كيلو گرم به روشني مشخص و به مردم معرفي شوداين بار هم دو كشتي گير مطرح اين وزن  عباس جديدي و عليرضا حيدري در اين وزن به اردو فراخوانده  شده اند!  نوپهلوان كشتي ايران به فينال مسابقه هاي جهاني رسيد فدراسيون كشتي ديروز اعلام كرد ياسر خالپور كشتي گير وزن  42 كيلوگرم ايران دررقابت هاي كشتي آزاد قهرماني  نوجوانان جهان به ديدار پاياني اين وزن راه يافت.  خالپور صبح ديروز در شهر لودز لهستان با پيروزي ضربه فني  مقابل حريف اهل روسيه خود، براي كسب مدال طلاي وزن 42 كيلوگرم كشتي خواهد گرفت.  در ديگر ديدارهاي ديروز مجيد رودباري كشتي گير وزن 50 كيلوگرم ايران با شكست 3بر 2 مقابل حريف هندي خود به  ديدار رده بندي اين وزن راه يافت.  در وزن 46 كيلوگرم مصطفي آخوندي با حساب 7 بر صفر از سد حريف مغولي خود گذشت.  امير دالوند كشتي گير نوجوان وزن 63 كيلوگرم ايران در كشتي هاي صبح امروز خودابتدا حريف مغولي را 6 بر 2 شكست  داد و سپس با حساب 5 بر يك حريف قزاقستاني خود را با شكست مواجه كرد.  در وزن 76 كيلوگرم هادي پورعليجان ابتدا با حساب 8 بر 6 حريف هندي خودرا مغلوب كرد و سپس در حالي كه 8 بر صفر از حريف اهل روسيه خود عقب بود به دليل آسيبديدگي به كشتي  ادامه نداد.  در وزن 100 كيلوگرم ياسر نورزايي پس از پيروزي يك بر صفر خود بر كشتي گير اهل مولداوي براي رسيدن به ديدار پاياني  اين وزن مي بايست يك كشتي با حريف اهل تركيه خود بگيرد.  مسابقه هاي كشتي آزاد قهرماني نوجوانان جهان با شركت  كشتي گيران 42 كشور جهان در شهر لودز لهستان برگزار مي شود. 
