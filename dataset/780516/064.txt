   امير قلعه نويي در كلاس عملي باير لوركوزان درس هاي  تازه اي از فوتبال نوين را فرا گرفته است، او با وجود زمان  محدودي كه دارد مي خواهد از كشاورز تهران مانند چند سال  پيش يك تيم مدعي بسازد. قلعه نويي در تمرين تيم لوركوزان  در كنار امرسون بازيكن اين تيم و كاپيتان برزيل در جام  كنفدراسيون ها مشاهده مي شود.  گروه ورزشي: مسابقه هاي فوتبال دسته اول جام آزادگان  جمعه اين هفته آغاز مي شود اما هنوز اكثر تيم ها درگير نقل و انتقال بازيكنان هستند و هنوز تب داغ اين بازار فروكش نكرده و اين در حالي است كه طبق قانون جديد فدراسيون فوتبال بازيكنان براي اين كه مجوز بازي در هر تيمي داشته باشند بايد حداقل يك هفته به آغاز بازي ها كارت باشگاه مربوطه را دريافت كنند يعني به عبارت ديگر هر تيمي كه از امروز بازيكن جديدي به خدمت بگيرد در اولين هفته بازيها نمي تواند از وي استفاده كند.  استيلي بازيكن بهمن از طريق پيروزي به دسته دوم  بوندس ليگا رفت !  اما جالبترين خبر اين است كه حميد استيلي با وجود آن كه  طبق راي فدراسيون فوتبال عضو تيم بهمن محسوب مي شود بدون  توافق اين تيم با پيروزي راهي آلمان شد و از طريق تيم  پيروزي با باشگاه "بورسيا لايپزيك "قرارداد امضاء كرده  است.  باتوجه به اين قضيه اگر تيم بهمن از استيلي به فيفا شكايت كند استيلي شايد دچار محروميت سنگيني شود.  همچنين شنيديم كه پيرواني نيز با تيم "وان الپور" تركيه  به توافق رسيده است "وان الپور" همان تيمي است كه دو سال  قبل محمد خاكپور را در اختيار داشت و در سال جاري از دسته دوم به دسته اول صعود كرده است.  اصغر مديرروستا با سايپا قرارداد امضاء كرد روز پنج شنبه هفته گذشته علي اصغر مديرروستا با تيم  سايپا قرارداد رسمي امضاء كرد. مدير روستا به دليل يك  فصل بازي در امارات بازيكن آزاد شناخته مي شود و مدتي  بود كه با تيم بهمن تمرين مي كرد اما به دليل شرايط مالي  تيم بهمن ترجيح داد با تيم سايپا قرارداد رسمي امضاء كند.  متاسفانه مشكلاتي كه مسئولان بهمن در چند سال گذشته  ايجاد كردند بازيكنان اين تيم را دچار يك نوع بدبيني  كرده كه يكي از اثرات آن جدايي بازيكني مانند مديرروستاست كه در واقع كاپيتان اين تيم محسوب مي شد.  سه بازيكن ايراني در يونان  اين هفته سه بازيكن ايراني به نام هاي محمد موءمني،  بهزاد داداش زاده و مازيار ربيعي فر راهي يونان مي شوند تا با تيم كاوالا يونان قرارداد امضاء كنند.  در بين اين سه بازيكن مازيار ربيعي فر به دليل شرايط سني  اميد و عضويت در تيم ملي المپيك ايران از شرايط بهتري  برخوردار است.  پيش از اين سه بازيكن، عليرضامنصوريان و فراز فاطمي هم  در ليگ حرفه اي يونان بازي مي كردند.  كشاورز مدعي اصلي قهرماني ليگ دسته دوم  تيم كشاورز در سال جاري با مربيگري امير قلعه نويي يكي  از مدعيان جدي قهرماني در دسته دوم جام آزادگان است.  اين تيم از اين هفته تمرينات خود را آغاز مي كند و در حال مذاكره با بازيكناني از جمله داريوش يزدي، فرهاد عباسي، علي ميرزا استواري، رضا رمضان زاده، احمدرضا سهرابي، رسول غني زاده، سيدمهدي حسيني، ميرشاد ماجدي،  ايمان عالمي، محمد نيك سيرت و... است.  اين تيم از سال گذشته هم چند جوان با آتيه از جمله  محمدرضا خدري را در اختيار دارد. 
