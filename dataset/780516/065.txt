 كادر مديريتي و فني استقلال تكميل شد گروه ورزشي: استقلال پس از اين كه دچار ناكامي هاي  متوالي گرديد بار ديگر به اصلي انكارناپذير تكيه كرد.  استفاده از مرداني متخصص و استقلالي هاي اصلي كه در واقع  صاحبان اصلي اين تيم هستند.  روز گذشته از سوي مدير عامل اين تيم، نصرالله عبداللهي  به عنوان سرپرست استقلال منصوب و مشغول به كار شد.  همچنين منصور پورحيدري نيز به طور رسمي مدير فني اين تيم  شد. پورحيدري چند صباحي است كه مشاور فني استقلال شده كه  منبعد به عنوان مديرفني تمامي كارهاي فني را زير نظر دارد.  همچنين منصور رشيدي دروازه بان سابق استقلال و تيم ملي  هم به عنوان مربي دروازه بانها انتخاب شد و قرار است به  كادر مربيان اين تيم اضافه شود.  در استقلال، سكومورو خوف سرمربي است و رضا نعلچگر يكي از دستياران وي مي باشد گفته مي شود به اين مجموعه يك  دستيار ديگر هم اضافه مي شود كه احتمالا" حميد فرزام نيا مدافع نه چندان دور اين تيم و تيم ملي خواهد بود.  گفتني است كه مديرعامل اين تيم علي فتح الله زاده است و كامران منزوي قائم مقام باشگاه استقلال است. 
