 پايان دوران طلايي فيلم سازان  پل مازورسكي فيلم ساز كهنه كار سينما مي گويد آن روزهاي  طلايي كه فيلم سازان سلطان بي منازع صنعت فيلم سازي  بودند، براي هميشه از دست رفته است.  او در گفت وگويي با" نيويورك پست "گفت: "من در بيست سال  فعاليت فيلم سازي هر آنچه را كه خواستم انجام دادم. در مقام كارگردان صحنه فيلم برداري تحت كنترل من بود، اما امروز قدرت در دست ستارگان است اين روزها خيلي مشكل است  كه من بخواهم فيلمي را كارگرداني كنم و سرصحنه تسلط كامل  داشته باشم. " به همين دليل "مازورسكي "براي اينكه وقت خود را به بطالت  نگذرانده باشد، دست به نگارش خاطرات خود زده و آن را در كتابي با عنوان "جادو را به من نشان بده "آماده چاپ كرده  است در اين كتاب او خاطرات همكاري با بازيگران سرشناس  فيلم هاي خود را تعريف كرده است. مازورسكي كه سال آينده  هفتاد ساله مي شود، نگران كم كاري خود نيست، مي گويد:  " من در اين سن و سال هم مثل سي سال قبل هستم. من هنوز هم  از ساختن فيلم هاي جديد هيجان زده مي شوم. " جنجال تازه فيلم اسپايك لي  " تابستان سام "فيلم جديد اسپايك لي كه درباره زندگي مردم  نيويورك در زمان وحشت از حضور يك قاتل سريالي است،  خاطرات غم انگيزي را به ياد مردم آمريكا آورده است.  لي مي گويد فيلم او نه درباره قتل هايي كه توسط ديو بركوسكي(معروف به "پسر سام ")كه درباره وحشت و دلايلي  است كه باعث شد تا او در نيمه دهه هفتاد اقدام به كشتن  شش آدم بي دفاع بكند. پدر نخستين قرباني بركوسكي مي گويد اسپايك لي آدمي سنگدل است كه توانسته به خودش اجازه بدهد فيلمي براساس اين ماجرا بسازد، به گفته اين مرد" قتل  آدم ها نه يك سرگرمي كه تراژدي است. " پيش بيني مي شود اكران عمومي "تابستان سام "با بحث و جنجال همراه باشد.  شكايت بازيگر مهاجر از هاليوود سلماهايك از صنعت سينما شكايت دارد. به گفته وي "هاليوود هيچ وقت نتوانسته بازيگران مكزيكي را درك و از آنها استفاده درستي در فيلم هاي خود بكند. "او با بيان اين  جمله در حقيقت خودش را نيز به عنوان يك مثال زنده معرفي  مي كند.  هايك مي گويد: "در تعداد بسيار اندكي از فيلم هاي  هاليوودي شما مي توانيد شخصيت زني را پيدا كنيد كه غير آمريكايي و در عين حال قدرتمند و تاثيرگذار باشد. "اين  بازيگر كه تابستان امسال فيلم "غرب وحشي وحشي "را در كنار ويل اسميت و كوين كلاين روانه پرده سينماها مي كند،  به مجله "گلامور" مي گويد: فيلمنامه نويسان جوان بايد بابهره گيري از فرهنگ ها و قوم هاي مختلف به كار خود تازگي داده و ابعاد آن را گسترش دهند.  دلارنتيس" هانيبال "را خريد دينو دلارنتيس تهيه كننده قديمي سينما، امتياز توليد فيلم سينمايي كتاب" هانيبال "را خريداري كرد.  " هانيبال "دنباله اي بر كتاب پرخواننده و موفق "سكوت  بره ها" است كه فيلم سينمايي آن چند سال پيش بيش از صد ميليون دلار فروش كرد و براي جودي فاسترو آنتوني هاپكينز اسكارهاي بهترين بازيگر زن و مرد را به ارمغان آورد.  " هانيبال "قصه رويارويي كلر استارلينگ پليس اف بي آي و دكتر لكتر آدمخوار را بعد از هفت سال بازگو مي كند. در قسمت قبلي استارلينگ براي دستگيري يك قاتل سريالي از دكتر لكتر كمك خواسته بود. بعد از دستگيري قاتل، لكتر موفق به فرار از زندان مي شود.  دلارنتيس از جاناتان دم كارگردان فيلم و دو بازيگر اصلي  " سكوت بره ها" براي حضور در قسمت تازه دعوت به همكاري  كرده است. دم اعلام كرده كه در توليد فيلم هيچ دخالتي  نخواهد كرد و فاستر هم در حال حاضر در مالزي مشغول بازي  در فيلم "آنا و سلطان "است. هريس نويسنده كتاب براي  نگارش فيلمنامه فيلم ده ميليون دلار دريافت كرده كه در زمينه دستمزد فيلمنامه نويسي يك ركورد به حساب مي آيد.  دلارنتيس قبل از اين نتوانست امتياز برگردان سينمايي  " سكوت بره ها" را خريداري كند او تهيه كننده فيلم هاي  مطرحي از قبيل "كينگ كونگ "است.  بازيگر تازه به جاي جان تراولتا The shipping News پروژه جلوي دوربين مي رود.  شركت سوني نزديك به دو سال است كه قصد شروع توليد اين  فيلم را دارد، اما هر بار به دليلي توليد فيلم به تعويق  افتاده است. حالا" ورايتي "خبر مي دهد كه فيلم با تركيبات تازه توليد مي شود. نخستين تغيير و تحولات اين  است كه ديگر جان تراولتا در فيلم نقش اصلي را بازي  نخواهد كرد. او به دليل تاخيراتي كه در شروع كار پديد آمد از حضور در آن اعلام انصراف كرد. به اين ترتيب كلي  پترسن همسر تراولتا هم كه قرار بود در فيلم نقش مقابل او را بازي كند، ديگر در فيلم نخواهد بود. سوني مي گويد كه  بيلي باب تورنتن جايگزين تراولتا شده است و كار كارگرداني فيلم را نيز خود او به عهده خواهد گرفت. علت  تعويق چندباره فيلم برداري هم تعويض چندباره كارگردان آن  بود. شركت سوني نتوانست با هيچ يك از سه كارگرداني كه  براي پروژه خود انتخاب كرده بود كنار بيايد. تورنتن كه  به تازگي از بازي و كارگرداني فيلم "بابا و آنها" فارغ  شده است، هم اكنون در حال كارگرداني فيلم "تمام آن  اسبهاي زيبا" با بازي مت ديمون است.  شنيده مي شود كه سوني فيلم جديد خود را با همكاري شركت  ميراماكس به صورت محصول مشترك تهيه خواهد كرد. فيلم  براساس رمان پرفروشي از آني پرولكس ساخته خواهد شد و ماجراي مردي را تعريف مي كند كه بعد از مرگ همسرش راهي  يك شهر ساحلي مي شود تا در يك روزنامه محلي مشغول كار شود.  فيلمنامه نويس جديد در راه است  " تام پروتاي نويسنده "فيلمنامه نويس مي شود.  ماه گذشته فيلم كمدي "انتخابات "به روي پرده رفت كه  براساس قصه كتاب او ساخته شده بود تحسين منتقدان از فيلم باعث شد تا او تصميم بگيرد فيلمنامه كتاب بعدي خويش  را شخصا" بنويسد. اين كتاب" استخوان هاي جناق "نام دارد كه سال 1997 منتشر شد. شركت نيولاين كه "انتخابات "را تهيه كرد امتياز برگردان سينمايي كتاب جديد را خريداري  كرده است. دو استوديوي پارامونت و برادران وارنر هم در جستجوي خريد امتياز كتاب بودند. قصه كتاب درباره مردي  سي ساله است كه با والدين خود زندگي مي كند و عضو يكي از تيم هاي ورزشي نيوجرسي است. آدام سندلر و جيم كري  نامزدهاي احتمالي بازي در نقش اصلي فيلم هستند.  كيت بلانشت و" جام طلايي " كيت بلانشت در حال مذاكره نهايي با شركت فيلم سازي مرجنت -  آيوري براي حضور در فيلم جديد آنها" جام طلايي "است.  فيلمنامه اقتباسي هنري جيمز را شركت ميراماكس خريداري  كرده است. بلانشت قرار است به جمع بازيگراني چون  اوماتورمن، نيك نولتي و آنجليكا هيوستن بپيوندد.  فيلمبرداري فيلم ماه آينده در انگلستان شروع مي شود. در فيلم بلانشت نقش دختر نولتي را بازي خواهد كرد. اين  بازيگر استراليايي تبار بهار امسال بخاطر فيلم "اليزابت " نامزد دريافت اسكار بهترين بازيگر زن بود.  نيكولز قصه فضايي تعريف مي كند فيلمبرداري" تو از كدوم سياره اي "ادامه دارد.  مايك نيكولز اين فيلم را يك سال پس از موفقيت نسبي  " رنگهاي نخستين "جلوي دوربين برده است آنت بنينگ، گري  شاندلينگ و كامرين منهايم نقش هاي اصلي فيلم را به عهده  دارند. منهايم يكي از بازيگران سرشناس تلويزيوني است كه  تاكنون چند جايزه تلويزيوني نيز دريافت كرده است. "تواز كدوم سياره اي "يك فيلم فضايي است كه در آن خبري از جلوه هاي ويژه و صحنه هاي فضايي نخواهد بود! آنت بنينگ  يك زن زميني است كه مردي از يك كره ديگر(شاندلينگ)به  وي دل مي بندد. فيلم حال و هوايي كمدي دارد. 
