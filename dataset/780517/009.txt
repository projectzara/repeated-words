 گروه اجتماعي: مراسم گراميداشت شهادت خبرنگار خبرگزاري  جمهوري اسلامي و جمعي از ديپلماتهاي ايراني امروز از ساعت 10 تا 12 توسط بنياد شهيد و وزارت امورخارجه در مسجد ارك تهران برگزارمي شود.  بنياد شهيد انقلاب اسلامي روز چهارشنبه در اطلاعيه اي  با گراميداشت ياد و خاطره اين شهدا، از عموم مردم و تمامي ارگانها و نهادها دعوت كرد تا در اين مراسم شركت  كنند.  ديپلماتهاي ايراني به همراه محمود صارمي خبرنگار و رئيس  دفتر خبرگزاري جمهوري اسلامي در افغانستان روز هفدهم  مردادماه سال 1377 در جريان تصرف شهر مزار شريف توسط طالبان در افغانستان به درجه رفيع شهادت نايل آمدند. 
