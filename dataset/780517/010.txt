 - - - T  htm. /780517/ejtem </source> <issue> يكشنبه 17 8 aug 1999 مرداد 1378،، شماره 1897 </issue> * همه ما در طول حيات خود به دفعات كم و بيش زياد، هيجان  اضطراب را تجربه كرده ايم، اما حرفه مديريت داراي آنچنان  ماهيتي است كه بيش از بعضي از مشاغل ديگر با هيجان  سروكار دارد وضعيتي كه فشار رواني را پديد مي آورد، "فشارآور"  خوانده مي شود و به طور معمول عاملهاي فشارآور با هم  آميخته مي شوند و سرانجام فشار عصبي يا استرس را پديد مي آورند. در تعريف "فشار رواني "بايد گفت وقتي فرد در شرايط و اوضاع و احوالي قرار گيرد كه تحت فشار واقع شود،  يا احساس نگران كننده اي به او دست بدهد، عصبي باشد،  احساس ناكامي و تنش كند يا در تعارض و بلاتكليفي باشد،  مي گوييم تحت فشار رواني است. فشار رواني مي تواند يك يا همه اين حالات باشد.  همه ما در طول حيات خود به دفعات كم و بيش زياد، هيجان  اضطراب را تجربه كرده ايم، اما حرفه مديريت داراي آنچنان  ماهيتي است كه بيش از بعضي از مشاغل ديگر با هيجان  سروكار دارد. يكي از خصوصيات حرفه مديريت آن است كه فرد بايد ناگزير، فشار رواني كم و بيش زيادي را تحمل كند.  شايد بتوان گفت كه اكثر مديران سازمانهاي گوناگون در ايران، در حدود متوسط تا زياد، تحت فشار رواني هستند.  فشار رواني بر عملكرد و فعاليتهاي اعضاي سازمان اثر زياد مي گذارد مديران و كاركنان تحت تاثير فشارهاي عصبي، به  حالات رواني خاصي دچار مي شوند و به رفتارها و اعمالي  دست مي زنند كه مستقيما" در عملكرد آنان منعكس مي گردد.  استرسهاي حاد، نيروي مديران را ضايع مي كند و سبب وارد آوردن آسيبهاي رواني و رفتاري به آنان مي شود و از اين  طريق، سازمان را دستخوش تزلزل مي سازد. اگر بخواهيم آثار زيان بخش فشارهاي عصبي و رواني را به حداقل برسانيم،  بايد آن را مهار كنيم.  در مواردي كه اضطراب متعادل و سازنده است، نقش مهمي را در زندگي مديران بازي مي كند اگر قرار است مدير يك  سازمان فعاليتهاي كاركنان سازمان را در جهت نيل به  هدفهاي موردنظر هماهنگ سازد، هيجان اضطراب باعث مي شود مدير سازمان به فعاليت بپردازد و موجباتي را فراهم سازد تا وظايف محوله به او انجام پذيرد. اما در صورتي كه سطح  اضطراب او از حد معيني بالاتر رفت، تغييراتي در همه  ابعاد تفكرو عملكرد مدير ايجاد مي شود و آثار منفي اين  تغييرات در همه ابعاد حيات سازماني نيز مشاهده خواهد شد.  گاه اساس و علت اصلي اضطراب را مي شناسيم و مي دانيم كه  براي مثال اختلافات خانوادگي مدير، جدايي او از همسرش،  بيماري سخت و فرزندانش، گرفتاري هاي مالي وي، تهديد مرئوسان يا روءسا، قبول نشدن فرزندانش در امتحانات، ترس  از شكست، ابتلاء به بيماري، نياوردن امتيازات لازم در فرمهاي ارزشيابي مديريت و بسياري از عوامل ديگر، باعث  اضطراب وي شده است، گاه پيش بيني يك واقعه در آينده ممكن  است مدير را گرفتار اضطراب كند پيش بيني اينكه در كار خود موفق نگردد يا قادر به انجام دادن وظايف شغلي خود نباشد مي تواند مدير را نگران سازد منبع ديگر اضطراب مديران، تعارضهاي رواني است. مديري را در نظر بگيريد كه  مي خواهد يكي از دو فرد مورد نظرش را براي معاونت خود انتخاب كند اما خصوصيات اين دو فرد چنان است كه مدير مورد بحث نمي تواند تصميم بگيرد كدام يك را براي پست  معاونت انتخاب كند. اگر اين گونه عدم توانايي در تصميم گيري ادامه پيدا كند، مي گوييم مدير گرفتار تعارض  رواني شده است. بين همه تنشهاي رواني كه مديران و مسئولان امور اجرايي سازمانها با آن مواجه مي شوند،  هيچ يك شايع تر و فراگيرتر از فشار رواني مربوط به وقت  نيست. حال چنانچه مديران در روز مدتي از اوقات خود را صرف تفكر درباره سازمان محل كار خود و برنامه ريزي كارها و وظايف كنند و طي آن به تفكر معقول بپردازند و براي حل  هر مسئله از راههاي منطقي استفاده كنند، به تدريج حيات  شغلي آنان شكلي منظم به خود خواهد گرفت و كمتر گرفتار فشار رواني حاصل از محدوديت وقت خواهند شد.  دلايل و عوامل ايجاد استرس  بطور كلي، عوامل موجد استرس در مديران را مي توان به سه  دسته كلي فردي، سازماني و محيطي تقسيم كرد.  الف)عوامل ايجادكننده فردي  عوامل ايجادكننده فردي حاصل خصوصيات و ويژگيها و مشكلات  فردي است كه از مهم ترين آنها، به دو بخش تعارض، ابهام و تغييرات زندگي اشاره مي شود. تعارض يكي از عوامل  ايجادكننده استرس فردي به شمار مي آيد. هر فردي در زندگي  نقشهاي متفاوتي دارد اما مشكل زماني پيش مي آيد كه نقشها متعارض واقع مي شوند و در اين هنگام، تعارض به صورت عامل  ايجادكننده استرس عمل خواهد كرد.  در حيطه تغييرات زندگي، از عوامل ايجادكننده استرس فردي  مي توان به اتفاقات و تغييرات غيرمنتظره و پيش بيني نشده  در زندگي شخص اشاره كرد. براي مثال، تحقيقات "هولمز"  تعدادي از مشكلات خانوادگي چون مرگ همسر، جدايي، طلاق،  مرگ نزديكان و عزيزان، بيماريهاي ناعلاج و تغييرات عمده  وضع اقتصادي و مالي را از مهم ترين آنها مي شمارد كه  امكان دارد فرد را دچار استرس سازند. در زمينه چگونگي  مقابله افراد با استرس، نوع شخصيت و ارتباط آن با فشار رواني نيز قابل توجه است.  ب)عوامل ايجادكننده سازماني  اين عوامل را مي توان نوعي موجد استرس گروهي نيز به  شمار آورد زيرا در سازمان عوامل زيادي باعث تنش اعضا مي شوند. اين گونه استرسها از روابط جمعي در سازمان بين  افراد يا بين افراد و محيط سازمان حاصل مي شود كه استيفن  رابينز نمونه هايي از اين گروه عوامل استرس زا را چنين  طبقه بندي مي كند; شرايط كاري از قبيل نوع، ميزان و وضع  فيزيكي آن و نقش فرد در سازمان و خط مشي سازماني، ساختار سازماني، شيوه مديريت، رشد سازمان و مراحل حيات سازمان  (تاسيس و پايان يافتن دوره زندگي سازمان). شواهد نشان  مي دهد مشاغلي كه تحت فشارهاي زماني و استقلال شغلي و مديريت هاي پرمسئوليت هستند بيشتر در معرض استرس سازماني  قرار دارند.  پ)عوامل ايجادكننده محيطي  از عوامل ايجادكننده فشار رواني محيطي مي توان به محيط فيزيكي و اجتماعي اشاره كرد. همان گونه كه يك محيط نامطمئن بر طرح ساختار سازماني اثر مي گذارد، بر درجه يا سطوحي از فشار رواني افراد و مديران نيز اثر خواهد گذاشت.  عده اي از مديران صرفه جو، كه مانع صرف هزينه براي  مناسبسازي محيط كاري خود مي شوند، بايد هزينه زماني را كه به دليل بيماريهاي مربوط به استرس از دست مي رود،  تحمل كنند. ازدحام و سر و صدا در محل كار نيز از عوامل  تحريك عصبي هستند، عاملهاي تحريك، اگر پيوسته و بدون  فاصله باشند، بزرگترين دلايل استرس محسوب مي شوند. از عوامل ديگر، تزلزل در سيستم اقتصادي و امكانات است.  هنگامي كه سيستم اقتصادي در حال انقباض است، مردم در مورد امنيت شغلي خويش به شدت مضطرب مي شوند. بخصوص در سير قهقرايي اقتصادي، از مديران مي خواهند كه عده اي از نيروهاي سازمان را به صورت موقت منتظر خدمت كنند.  در اين حالت، استرس مديران فزاينده است. بي اطميناني در زمينه فن آوري(تكنولوژي)، سومين عامل محيطي است كه سبب فشار رواني مي گردد. امكان دارد اختراعات جديد، مهارتها و تجربه افراد و مديران را براي يك دوره كوتاه منسوخ كند.  وسايل پيشرفته فني، دستگاههاي خودكار سيستم ارتباطات  عظيم كنوني باعث وحشت عده اي شده و سبب افزايش فشار رواني مديران در حيطه وظايف حرفه اي گرديده است.  شهين غياثي 
