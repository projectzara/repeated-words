 گروه اجتماعي: احمد ستاري عضو شوراي سردبيري روزنامه  صبح امروز ديروز به عنوان گواه به دادگاه مطبوعات رفت و بازجويي شد.  به گزارش خبرنگار ما: در پايان جلسه بازجويي اعلام شد بازجويي امروز نيز ادامه خواهد داشت و پس از پايان  بازجويي به احتمال بسيار قوي كاظم شكري از زندان آزاد مي شود. قاضي دادگاه مطبوعات قبلا" اعلام كرده بود دليل  بازداشت شكري احتمال تباني وي با ستاري است و در صورتي  كه ستاري بازجويي شود احتمال تباني از بين مي رود و قرار بازداشت كاظم شكري فك مي شود. صبح ديروز ستاري با حضور وكيل روزنامه "صبح امروز" در پشت درهاي بسته بازجويي شد.  همچنين قرار است دادگاه روزنامه "صبح امروز" و كاظم شكري  فردا با حضور هيات منصفه برگزار شود. قاضي دادگاه اعلام  كرده است اگر هيات منصفه بدون عذر موجه غيبت كنند حكم  محروميت اعضاي غايب را صادر خواهد كرد. 
