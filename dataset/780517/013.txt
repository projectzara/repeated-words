 گروه علمي - فرهنگي: "كوفي عنان "دبير كل سازمان ملل  متحد روز جمعه يك ايتاليايي را به رياست سال گفت وگوي  تمدن ها در سال 2001 ميلادي منصوب كرد.  به گزارش خبرگزاري آلمان از نيويورك، "جيان دومنيكو پيكو" نمايندگي كوفي عنان را در اجراي برنامه هايي كه  هدفش ترويج گفت و گوي صلح آميز بين ملتهاست، به عهده  خواهد داشت. سال 2001 از سوي مجمع عمومي سازمان ملل متحد در سال 1998 براي مقابله با فقدان تفاهم بين ملت ها كه  اغلب منجر به درگيريها شده است، تعيين گرديد. 
