   دانه هاي تسبيح بي لي: آخرين پرتوهاي نور خورشيد كه از خلال دره هاي عميق لبه ماه ديده مي شوند.  انگشتري الماس: آخرين دانه تسبيح بي لي كه شبيه يك جرقه  ناگهاني است.  شراره ها: شعله هايي كه از سطح خورشيد تا دهها هزار كيلومتر به فضا برمي خيزند.  تاج دروني: محدوده داخلي بالاترين لايه جو خورشيد.  تاج بيروني: رشته هاي نوراني بيروني ترين بخش جو خورشيد كه با فضاي بين سياره اي درهم مي آميزد.  براي ثبت سايه هاي پران از همان نوردهي مربوط به عكس  برداري از چشم اندازها استفاده كنيد. زمان هاي ارائه شده  براي ثبت كسوف جزئي براي استفاده با NDصافي 5 عكاسي  هستند. اگر فيلتري جز اين به كار مي بريد، قبلا" تمرين  كنيد تا بهترين نوردهي را به دست آوريد.  كسوف كامل خورشيد پديده اي پر مهابت و سريع است. براي  عكاسي از آن، بايد چالاك بود و از قبل تمرين كرد.  نخستين چيزي كه بايد بدانيد، اندازه تصوير خورشيد روي  فيلم براي لنزهاي مختلف است. براي دانستن ابعاد خورشيد روي فيلم، بايد فاصله كانوني لنز دوربين را بر 100 تقسيم  كنيد. عدد حاصل، اندازه قرص خورشيد را روي فيلم برحسب ميليمتر به دست مي دهد. براي لنزهاي نرمال كه فاصله  كانوني آنها به 50 ميليمتر مي رسد، اندازه خورشيد روي  سطح فيلم به 5/0 ميليمتر مي رسد. پس اگر مي خواهيد تصوير بزرگتري داشته باشيد، بهتر است از لنزهاي تله فوتو استفاده كنيد كه فاصله كانوني آنها از 200 ميليمتر بيشتر است. اين لنزها چون سنگينند ممكن است دوربين و سه پايه  را باهم سرنگون كنند، پس بايد طوري از آنها استفاده كنيد كه چنين اتفاقي نيفتد.  نكته دوم، استفاده از فيلتر مناسب براي عكسبرداري از كسوف جزئي است. براي اين كار مي توانيد از فيلتر شماره  14 جوشكاري يا پلاستيك پوششدار داخل ديسك هاي قديمي  (بزرگ)كامپيوتر استفاده كنيد و آن را گرد ببريد و جلوي  لنز دوربين نصب كنيد. راه حل ديگر استفاده از چند فيلتر دانسيته خنثي عكاسي است، طوري كه ND عدد مجموع آنها به 0/4 ND تا 0/5 برسد. دقت كنيد كه با فيلترهاي دانسيته خنثي،  نبايد به خورشيد نگاه كنيد. چون بر خلاف فيلتر شماره 14 جوشكاري يا ديسكت، براي بينايي مضر است.  سومين مورد، آگاهي از زمان هاي لازم براي نوردهي به  فيلم هاي با حساسيت مختلف است جدول ضميمه، در مورد نوردهي به فيلم هاي با ISOحساسيت 100 ارائه شده است.  در آخر، تذكر اين نكته را لازم مي دانيم كه پس از پايان  كسوف جزئي، حتما" فيلتر را از روي لنز دوربين برداريد و مراحل مختلف كليت كسوف را بدون استفاده از فيلتر عكسبرداري كنيد.  بهترين دوربين براي عكسبرداري مطلوب از كسوف، دوربين هاي  مكانيكي و" تك لنز انعكاسي "هستند. زيرا تنظيم زمان باز و بسته شدن شاتر(پلك زدن دوربين)در اين دوربين ها امكان پذير است دوربين هاي اتوماتيك چنين قابليتي  ندارند. 
