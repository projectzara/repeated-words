 " بنياد علمي زيرك زاده "براي كساني كه مايلند فرزندان  خود را در محيطي علمي و دوستانه به مديريت افراد مطمئن و مسئول، براي تماشاي كسوف 20 مرداد 78 راهي استان اصفهان  كنند، تورهاي ويژه اي ترتيب داده است كه همه مي توانند با كمترين هزينه در آن شركت كنند. در فهرست مهمانان  افتخاري تور نام آقاي "آلن هيل "كاشف دنبال دار معروف  " هيل - باپ "به چشم مي خورد كه قرار است به هنگام كليت  كسوف در جستجوي دنباله داران "خورشيد خراش "، پهنه اطراف  خورشيد را جستجو كند. اين بهترين فرصت است تا فرزندان  ايران زمين از تجربيات يك شكارچي موفق دنباله دارها كمال  استفاده را براي ترقي كار خود ببرند ظاهرا" آقاي "هيل " قول داده است كه تعداد 9000 عينك مرغوب كسوف همراه خود به ايران بياورد كه در اختيار دوستان و همسفران ايراني  خود قرار خواهند داد.  افراد علاقه مند مي توانند براي اطلاع بيشتر از جزئيات  تورهاي يك روزه و 2 روزه اين بنياد علمي با تلفن 8789270 تماس بگيرند ويا حضورا" از محل بنياد در تهران خيابان  ونك، شماره 112، برج آيينه ونك، آپارتمان 304 بازديد كنند. بنياد براي گروه هاي دانش آموزي مدارس تخفيف ويژه  قائل است.  ازجمله راهنمايان علمي، گشت علمي كسوف بايد از خانم  " نفيسه نعيمي پور" نويسنده كتاب" خورشيد گرفتگي - تاريكي  آفتاب در علم، تاريخ، ادبيات "نام برد كه علاقه مندان  مي توانند در طول برنامه كسوف به تبادل نظر در زمينه  كتاب تازه ايشان بپردازد. 
