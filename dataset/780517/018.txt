   همزمان با آخرين خورشيدگرفتگي قرن بيستم، نمايشگاههايي  مرتبط با علم نجوم از امروز تا بيست وپنجم مردادماه در شهرهاي مريوان، همدان واصفهان برپا مي شود.  به گزارش روابط عمومي سازمان ميراث فرهنگي كشور،  اين نمايشگاهها با هدف معرفي و آموزش ميراث تاريخي -  فرهنگي اين مرز و بوم ونيز معرفي پيشينه علم نجوم و آگاهي از باورهاي ايرانيان نسبت به اين پديده طبيعي  برگزار مي شوند.  مهرهاي دوره ساساني، جامهاي مفرغي و آثار اسلامي و ظروف سفالي پيش از تاريخ منقوش به خورشيد، انواع  اسطرلابهاي قديمي متعلق به قرون ششم، دوازدهم و سيزدهم و نيز كتب و اسناد خطي از جمله آثاري هستند كه در اين نمايشگاهها در معرض ديد عموم قرار خواهند گرفت.  نمايشگاه" كتب و اسناد خطي "در مقبره بوعلي سينا، ابزار و ادوات تاريخي علم نجوم در موزه هنرهاي تزئيني اصفهان و جلوه هاي نجوم درفرهنگ و هنر ايران در مجتمع فرهنگي هنري  اداره فرهنگ و ارشاد اسلامي شهرمريوان برپا مي شود.  همچنين همايشي با عنوان خورشيدگرفتگي در فرهنگ مردم  ايران توسط پژوهشكده مردم شناسي سازمان ميراث فرهنگي  كشور در مقبره بوعلي همدان در روز نوزدهم مرداد به مدت  يك روز برگزار مي شود. 
