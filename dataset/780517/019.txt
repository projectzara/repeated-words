 كارنامه اوليه داوطلبان امروز و فردا در سراسر كشور توزيع مي شود گروه علمي فرهنگي: سازمان سنجش آموزش كشور روز شنبه در اطلاعيه اي اعلام كردكارنامه اوليه كليه داوطلبان  شركت كننده در آزمون سراسري سال 1378 در تاريخ هاي هفدهم  و هجدهم مرداد ماه در سراسر كشور توزيع مي شود.  در اين اطلاعيه تاكيد شده است كه مجاز بودن يا نبودن  داوطلبان گروههاي آزمايشي علوم رياضي و فني، علوم تجربي،  علوم انساني و هنر براي انتخاب رشته، در اين كارنامه  مشخص شده است و اين موضوع جداگانه اعلام نمي شود.  سازمان سنجش آموزش كشور همچنين در اطلاعيه خود آورده است:  فرم انتخاب رشته هاي تحصيلي آن دسته از داوطلباني كه  مجاز به انتخاب رشته مي باشند در روزهاي سه شنبه نوزدهم  و چهارشنبه بيستم مرداد ماه در سراسر كشور توزيع مي گردد.  كليه داوطلباني كه فرم انتخاب رشته هاي تحصيلي را دريافت  و تكميل كرده اند، مي توانند نسبت به تحويل كارنامه آزمون  خود پس از ممهور كردن به مهر تحويل شد در همان باجه هايي  كه فرم مذكور را دريافت داشته اند در روزهاي پنجشنبه  بيست ويكم و جمعه بيست و دوم اقدام نمايند.  اين اطلاعيه مي افزايد: كليه داوطلبان نظام قديم و جديد آموزش متوسطه كه واجدشرايط انتخاب رشته آزمون سراسري سال  1378 هستند بايد از دوشنبه هجدهم تا جمعه بيست و دوم  مردادماه به يكي از ادارات پستي شهرستان محل اقامت خود مراجعه كرده و نسبت به دريافت دفترچه راهنماي شماره 2 مراكز تربيت معلم و يكي از 2جلد دفترچه شماره 3 با توجه  به وضعيت خود اقدام كنند. 
