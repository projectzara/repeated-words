 گروه اقتصادي: در بيست و دومين جلسه شوراي عالي شركت بيمه  اتكائي آسيا كه در بانكوك پايتخت تايلند برگزار شد، آقاي  دكتر عبدالناصر همتي رئيس كل بيمه مركزي ايران به عنوان  نايب رئيس شورا برگزيده شد. هيئت مديره شركت بيمه اتكائي  آسيا مركب از رئيس و نايب رئيس شورا، مديرعامل و معاون  مديرعامل است.  در اين جلسه حسابهاي سال 1998 شركت به تصويب رسيد. شوراي  شركت مركب از نمايندگان ده كشور: جمهوري اسلامي ايران،  تايلند، كره جنوبي، چين، فيليپين، هندوستان، افغانستان،  بوتان، بنگلادش و سريلانكا است. در بيست ودومين جلسه  شوراي شركت بيمه اتكايي آسيا فعاليت هاي بيمه اي شركت  بررسي و راه هاي توسعه فعاليت و برنامه هاي بلندمدت آتي  شركت مشخص شد. براساس تصميمات متخذه قرار شد كه شركت  بتواند با داشتن سرمايه بيشتر، فعاليت هاي بيمه اتكائي  خود را گسترش دهد. 
