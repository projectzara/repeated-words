 قيمت نفت درياي شمال(برنت)روز جمعه براي نخستين بار طي  21 ماه گذشته از بشكه اي 20 دلار فراتر رفت.  نفت برنت براي تحويل در ماه اكتبر روز جمعه بشكه اي 07/20 دلار داد و ستد شد كه نسبت به روز قبل(پنجشنبه) بشكه اي 25 سنت افزايش يافت.  تحليل گران بازار نفت عزم كشورهاي توليدكننده نفت به حفظ سقف توليد و كاهش ذخاير نفت و بنزين آمريكا را عمده ترين  عامل افزايش قيمت نفت اعلام كردند.  در همين حال به گزارش خبرگزاري جمهوري اسلامي از توكيو قيمت نفت خام شاخص دوبي كه در دو هفته اخير در بازار توكيو با فراز و نشيب مواجه بود روز جمعه افزايش يافت.  معامله گران نفتي گفتند كه قيمت نفت خام دوبي در بازار توكيو با 25 سنت افزايش نسبت به روز دوشنبه به بشكه اي  45/18 دلار رسيد.  كارشناسان علت اين افزايش را ناشي از انتشار خبرهايي دال  بر كاهش صادرات نفت از سوي روسيه در بازارهاي جهاني  مي دانند. نفت دوبي شاخص نفت خام كشورهاي خاورميانه است  كه براساس آمارهاي رسمي ژاپن در سال گذشته يك ميليارد و 79/371 ميليون بشكه يعني 6/85درصد از نفت مورد نيازش را از اين منطقه تامين كرده است.  امارات، عربستان و جمهوري اسلامي ايران در صدر كشورهاي  تامين كننده نفت خام ژاپن قرار دارند. 
