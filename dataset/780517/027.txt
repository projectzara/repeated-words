   گسترش شبكه هاي داده و اطلاع رساني ارتباط مستقيم با زيرساخت هاي مخابراتي و ارتباطي كشورها دارد گروهي به ترويج اصولي اينترنت مي انديشند و گروهي ديگر،  آن را عامل انحطاط اخلاقي به شمار مي آورند اشاره: كشورهاي جهان در عصر ارتباطات فرامرزي با شبكه هاي گسترده اي از ماهواره ها ورايانه ها به هم  مرتبط شده اند. در ميان شبكه هاي فراگير ارتباطي  " اينترنت "نقش گسترده تري دارد. اين شبكه در جريان  اطلاع رساني حجم بزرگي از رفتارها و مناسبات فرهنگي و اجتماعي را از منطقه اي به منطقه ء ديگر انتقال مي دهد.  به همين دليل برخي كشورها، پاره اي از ناهنجاري هاي  فرهنگي و اجتماعي را كه از اين طريق وارد قلمرو آنها مي شود برنمي تابند و با تمهيدات لازم به انتخاب برنامه هاي اين شبكه غول پيكر جهاني مي پردازند. با اين  حال" اينترنت "در عصر ما به يكي از مهم ترين بزرگراههاي  اطلاعاتي تبديل شده است و از اين طريق انبوهي از داده هاي گوناگون اطلاعاتي تا داروهاي غيرمجاز و نيروزا (چند ماه پيش جريان آن بر ملا شد)مبادله يامعامله  مي شود گزارش حاضر ضمن معرفي شبكه اينترنت و كاركردهاي  آن به اجمال، دربرگيرنده پاره اي نظرات كارشناسي در اين  زمينه مي باشد.  در آستانه ورود بشر به قرن بيست ويكم و آغاز هزاره سوم،  ارتباطات فرامرزي فصل تازه اي از نظام ارتباطي را در جهان رقم زده اند و درواقع جهان وارد عصر حاكميت رايانه  شده است. در اين عصر يكي از اهرم هاي مهم براي دستيابي  به توسعه و پيشرفت، به دست آوردن آسان اطلاعات و دانش روز مي باشد. در كشور ما در زمينه بهره گيري از امكانات و دانش رايانه اي گام هاي مهمي برداشته شده است،  اما در مقايسه با توسعه شتابناك علوم رايانه اي در جهان  تا رسيدن به مرحله برتر دسترسي به جريان اطلاعات مورد نياز، بايد تلاش هاي بيشتري به عمل آوريم.  كارشناسان جهاني با اشاره به محدوديت هايي كه بر سر راه  تبادل اطلاعات رايانه اي در برخي كشورها ايجاد شده،  به وجود آوردن اين قبيل محدوديت ها را با توجه به  فن آوري هاي نوين، در آينده محكوم به شكست مي دانند و بر اين باورند كه هر كشوري بايد، خود را براي استفاده بهينه  از روش ها و شبكه هاي رايانه اي ازجمله شبكه جهاني  اينترنت مجهز كند.  به گزارش يكي از منابع سازمان ملل هم اكنون در جهان  ميليون ها نفر به شبكه اينترنت دسترسي دارند و تنها در كشورهاي عربي يك ميليون نفر قادر مي باشند، از امكانات  اينترنت استفاده كنند.  ارسال اطلاعات و تصاوير مغاير با فرهنگ، اخلاق و منش  ملت ها در شبكه اينترنت، موجب شده كه برخي كشورها به ناچار محدوديت هايي در برابر صفحه خانه هاي حاوي اين  قبيل عكس ها و مطالب ايجاد كنند. بنابه گزارش همان منبع  در كشورهاي عربستان، تونس، بحرين وامارات متحده عربي  براي حفاظت شهروندان در برابر پيام هاي غيراخلاقي  اينترنت، برخي از صفحه خانه هاي مربوط به سازمان هاي  حقوق بشر نيز مسدود شده است. ليبي و عراق به شبكه  اينترنت متصل نمي باشند. اما تونس در ايجاد و اعمال  قوانين محدودكننده براي شبكه اينترنت، درصدر كشورهاي  عربي قراردارد.  با اين حال به دليل وجود منابع گوناگون اطلاعاتي و دانش  مورد نياز مردم در زمينه هاي تجاري، فرهنگي و خبري در شبكه اينترنت، اين شبكه جهاني راه خود را در زندگي فردي  و اجتماعي مردم جهان گشوده است.  مهندس محمود نظاري، مديرعامل يك شركت بزرگ نرم افزاري  مي گويد: "امروزه شبكه هاي اطلاع رساني و اينترنت،  شتاببخش فن آوري اطلاعات شده است. آمارهاي موجود در زمينه اينترنت و خدمات آن در سال 1998 ميلادي حاكيست  شمار كاربران اينترنت در جهان 110 ميليون نفر است كه 41 درصد از اين ميزان امريكايي هستند. " مهندس نظاري، با اشاره به رواج تجارت الكترونيكي در دنيا مي افزايد: "در سال 1996 ميلادي كتابفروشي آمازون به  تنهايي معادل 7/15 ميليون دلار از طريق اينترنت فروش  داشت و در سال بعد اين ميزان را به 610 ميليون دلار رساند. در حال حاضر حجم تجارت الكترونيكي شركتهاي جهان  كه يكي از سرويسهاي اينترنت است حدود 109 ميليارد دلار در سال مي باشد كه تا سال 2003 ميلادي به حدود 1300 ميليارد دلار مي رسد.  پست الكترونيكي E] نيز- [Mail از ديگر امكانات استفاده از شبكه اينترنت است. جديدترين آمارها، حاكيست كه در سال  1998، در حالي كه پست امريكا 186 ميليارد نامه معمولي را به مقصد رسانده است، در همان سال 618 ميليارد نامه  الكترونيكي از طريق شبكه اينترنت جابه جا شده اند.  برآورد شده است كه تا سال 2000 ميلادي، سالانه 7000 ميليارد پست الكترونيكي، در امريكا جابه جا خواهد شد. " در برخورد با پديده اينترنت دو ديدگاه مطرح است. گروهي  به ترويج اصولي آن مي انديشند و گروهي ديگر در نگرش جزمي  اين تكنولوژي نوين را عاملي براي انحطاط اخلاقي جامعه  به شمار آورده و خواستار ممنوعيت آن شده اند.  مهندس ناصر علي سعادت، مدير مركز اطلاع رساني ندارايانه،  با بيان اين نكته كه در ايران زيرساختهاي اقتصادي، فني و فرهنگي براي ترويج اينترنت وجود ندارد، مي گويد: "اينترنت  يك فرهنگ وارداتي است كه در غرب تجربه اي 25 ساله از آن  حمايت مي كند. به واقع در آنجا، نياز و تجربه و تكنولوژي  با هم رشد كرده اند در ايران اما به دليل وارداتي بودن  هنوز درك صحيحي از اين تكنولوژي ارتباطي وجود ندارد و اما در پاسخ به كساني كه اينترنت را عامل ترويج فساد در جامعه مي دانند، بايد گفت كه اين افراد هستند كه براساس  نظام ارزشي خود و فرهنگ غالب جامعه، نحوه استفاده از تكنولوژي را تعيين مي كنند پس اشكال از تكنولوژي نيست.  تاكنون بسياري از تكنولوژيهاي ارتباطي مانند اتومبيل و تلفن و.. كه در جايگاه خود ارزشمند هستند، توسط گروهي  براي مقاصد ضدارزشي چون سرقت و مزاحمت مورد استفاده قرار گرفته است ولي اين دليل محكمي براي طرد تلفن يا اتومبيل  به عنوان يك ابزار ارتباطي نيست. اينترنت نيز همين وضع  را دارد. پس مي توان با بهره برداري صحيح از مزيت هاي  اين تكنولوژي در پيشبرد اهداف اقتصادي و اجتماعي بهره  برد در سالهاي آينده كشورهايي كه به اينترنت متصل  نيستند، به بازارهاي جهاني راه پيدا نخواهند كرد و اما در پاسخ ايرادات وارد بر اينترنت در زمينه نقش آن در انحطاط اخلاقي جامعه مي توان گفت كه يكي از مسائلي كه  تفكر استفاده نكردن از اينترنت را پديد آورده است، مشكل  ارسال مطالب و تصاوير ضداخلاقي و عرضه اشتباه اين پديده  است.  اين اشكال تنها دغدغه كشور ايران نيست، بلكه حتي در خود كشورهاي غربي نيز گروهي كه به حاكميت اخلاق اعتقاد دارند،  در صدد ارائه روشي براي عرضه اصولي اينترنت هستند. از اين رو چاره اي براي كار انديشيده اند.  در حال حاضر، يك كمپاني بزرگ امريكايي براي بوجود آوردن  امكان گزينش در اطلاعات اينترنت، محتواي اطلاعاتي آن را به دسته هاي مختلف تقسيم بندي نموده است و مشتركان را از محتواي اطلاعاتي سايتها با خبر مي كند. به همين منظور نرم افزاري را طراحي و توليد كرده است كه با نصب آن،  كاربران قادر مي شوند، مانع از دسترسي به اطلاعات برخي  بخشهاي مغاير با شئونات جامعه شوند. " وجود تبليغات بر ضداستفاده و ترويج اينترنت در حالي شكل  مي گيرد كه به گفته كارشناسان، بخش خدماتي، مشاوره اي و طراحي به راحتي قادر به صادرات محصولات خود از اين طريق  هستند. با استفاده از اين تكنولوژي مي توان بدون صرف  هزينه و زمان زياد و روبه رويي با مشكلات جانبي به  صادرات نرم افزار پرداخت.  سيد رضا حسيني، مدير امور مطالعات و انتشارات موءسسه  همشهري مي گويد: "در طول تاريخ ارتباطات بشري، همواره  مقاطعي بوده است كه زمينه ساز پيشرفت ارتباطات بشري و برتري يافتن برخي كشورها از ديگر جوامع بوده است.  اختراع دستگاه چاپ در قرن 16 كه به منزله انقلاب ارتباطات در آن زمان به شمار مي آيد، يكي از اين مقاطع  مي باشد.  تحليلگران بر اين باورند كه اختلافات فراوان فرهنگي و تكنولوژي وبرتري غرب از همين نقطه آغاز شد. در كشور ما يكي از اشكالات بزرگ عقبافتادگي مردم از اين دوران است.  تيراژ تنها 3 هزار نسخه كتاب در يك كشور با بيش از 60 ميليون نفر گواهي بر اين مدعاست و دليل آن طي نكردن دوره  تكامل تاريخي در زمينه ارتباط نوشتاري است. شكل گيري  پديده اينترنت نيز در عصر كنوني يكي از تحولات اساسي و نقطه اوج پيشرفت ارتباطات بشري است كه متاسفانه برخي  افراد در شرايط فعلي، تصوري منفي از اين پديده در ذهن  دارند، حال آنكه حتي يكسال عقب ماندن از اين تكنولوژي  ارتباطي، داراي پيامدهاي بسيار منفي است و دامنه تاثيرات  آن متعاقب با چندين سال عقبافتادگي در ابعاد مختلف  اقتصادي، اجتماعي و فرهنگي است.  در كشور ما پيش از بررسي پيامدهاي مثبت استفاده از اينترنت نكات منفي آن در نظرگرفته شده است و اين بحث  مطرح شده كه اينترنت حاوي مطالبي مغاير با شئونات  اجتماعي است درصورتي كه با يك بررسي اصولي روشن مي شود كه در ميان انبوه بخشهاي مفيد اطلاع رساني، تنها درصد بسيار ناچيزي از سايتها داراي محتويات و برنامه هاي  ضداخلاقي هستند.  در شرايط فعلي كه مسير حركت جهان، به سمت دهكده جهاني  اجتنابناپذير است و گونه هاي متفاوت وسايل ارتباطي نقش  مهمي را در اين راستا ايفا مي كنند، اينترنت، با انواع  اطلاع رساني در زمينه هاي مختلف تجاري، اقتصادي، علمي،  مشاوره اي، فرهنگي و.. درصدد است تا جايگزين ديگر وسايل  ارتباطي نظير راديو، تلويزيون، تلفن، نامه نگاري و ساير ارتباطات ميان فردي و... شود.  آنچه كه اكنون انديشيدن به آن ضروري است، هماهنگي با اين تكنولوژي پيشرفته بشر و نه دوري گزيدن از آن است.  چنانچه از اين تكنولوژي به بهانه هاي مختلف پرهيز كرده و عقب بمانيم، ديگر نه در برابر تهاجمات فرهنگي، چيزي براي  دفاع داريم و نه محصولي براي عرضه به جهان. " مشكلات اينترنت در ايران  صاحبنظران بر اين باورند كه گسترش شبكه هاي داده و اطلاع رساني ارتباط مستقيم با زيرساختهاي مخابراتي و ارتباطي در كشور دارد حال آنكه ما هنوز، در شبكه ارتباط داخلي كشور با كمبودهايي روبه رو هستيم. اتصال اين شبكه  به شبكه هاي بين المللي مستلزم صرف هزينه، برخورداري از تكنولوژي بالا و نيروي انساني كارآمد است كه ما در هر سه  بخش با مشكل روبه رو هستيم.  مدير امور مطالعات و انتشارات موءسسه همشهري در زمينه  مشكلات بهره برداري از اينترنت در ايران مي گويد:  " طولاني شدن زمان دريافت اطلاعات گاهي و نيز قطع ارتباط به دليل مشكلات فني خطوط ارتباطي ازجمله موانع  استفاده كنندگان از اينترنت است زيرا پهناي خطوط ارتباطي  ما كمتر از ديگر كشورها است در ايران بعداز فراخوان يك  سياست توسط مشترك، مدتي زمان مي برد تا اطلاعات به تدريج  از خطوط باريك ارتباطي به كاربر برسد. در نتيجه سرعت  دريافت اطلاعات كاهش مي يابد.  مريم ناصح پور 
