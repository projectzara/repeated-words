 گروه ورزشي: در ادامه رقابت هاي تداركاتي تيم هاي بزرگ  فوتبال اروپا دو بازي در شهرهاي برلين و لوركوزان برگزار شد.  در شهر برلين تيم هرتابرلين ميزبان بارسلونا قهرمان  باشگاههاي اسپانيا بود كه در اين ديدار موفق شد با نتيجه  دو بر يك حريف را شكست دهد.  مايكل پريتز كاپيتان هرتا در دقيقه 10 و علي دايي مهاجم  ملي پوش كشورمان در دقيقه 41 براي هرتابرلين گلزني كردند و تنها گل بارسلونا نيز توسط داني در دقيقه 33 به ثمر رسيد.  در شهر لوركوزان نيز تيم آ. ث. ميلان ايتاليا ميهمان تيم  بايرلوركوزان بود كه نتيجه اين ديدار به پيروزي سه بر دو آ. ث. ميلان منتهي شد.  اندري شوچنكو مهاجم اوكرايني آ. ث. ميلان دو گل و ابراهيم  با هافبك فرانسوي اين تيم يك گل براي آ. ث. ميلان به ثمر رساندند. براي تيم لوركوزان نيز ميشل بالاك و اولاف  كريستن هر دو از روي نقطه پنالتي دروازه آ. ث. ميلان را باز كردند.  داريوش يزداني هافبك ايراني لوركوزان در دقيقه(60)اين  ديدار به جاي اليور نويل وارد بازي شد.  تيم لوركوزان در اولين هفته بوندس ليگا جمعه آينده به  مصاف دويسبورگ مي رود آ. ث. ميلان نيز در بازي نخست خود در سن سيرو با لچه ديدار دارد. 
