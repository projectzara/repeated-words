 " احمد قريع "رئيس شوراي قانونگذاري فلسطين "ايهود باراك " نخست وزير اسرائيل را متهم كرد كه پيش از مذاكره درمورد وضعيت نهايي سرزمينهاي فلسطيني قصد دارد از فلسطينيان  باج بگيرد.  به گزارش خبرگزاري فرانسه از قاهره، قريع در گفتگو با روزنامه عربزبان "الحيات "گفت: نه گفتن هاي باراك  درباره بيت المقدس، شهرك سازي و مرزها، نشانگر اين است  كه وي قصد دارد پيش از مذاكره درباره وضعيت نهايي، از فلسطينيان باج بگيرد. وي افزود: فرق چنداني ميان باراك و بنيامين نتانياهو نخست وزير پيشين اسرائيل وجود ندارد و تنها روش آنها متفاوت است.  قريع همچنين نسبت به ترديد باراك براي به اجرا درآوردن  قرارداد واي ريور در زمينه عقبنشيني نظامي از كرانه  باختري ابراز شگفتي كرد و گفت: اين قراردادها از سوي حزب كار و خود باراك مورد تصويب قرار گرفت، پس چه چيزي مانع  از به اجرا درآمدن اين قراردادها مي شود؟در همين حال،  حكومت خودگردان فلسطين ديروز بر اجراي فوري مفاد توافقنامه" واي ريور" اصرار ورزيد و پيشنهاد باراك  نخست وزير اسرائيل مبني بر شروع اجراي بخش هائي از توافقنامه را در مدت سه هفته رد كرد.  به گزارش خبرگزاري فرانسه از شهر غزه، كابينه حكومت  خودگردان دربيانيه خود اعلام كرد: بر اساس دستور كارمندرج در توافقنامه واي ريور، اجراي مفاد آن بايد در حال حاضر آغاز شود وحداكثر ظرف مدت سه هفته خاتمه يابد.  باراك روز جمعه در تلويزيون اسرائيل اعلام كرد: وي در نظردارد ظرف مدت سه هفته، اجراي توافقنامه "واي ريور" با وساطت آمريكا را آغازكند. 
