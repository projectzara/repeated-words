 مرد مسلحي معاون رئيس كنفدراسيون اتحاديه كارگري تركيه  را در مقابل منزلش به قتل رساند. به گزارش خبرگزاري رويتر از استانبول، "سمس دنيزر" كه رهبري هزاران اعتصابكننده  معادن زغال سنگ را در راهپيمايي آنكارا در سال 1991 بر عهده داشت، در شهر زونگولداك مورد اصابت شش گلوله از ناحيه سر قرار گرفت و كشته شد.  پليس شخصي بنام "چنگيز باليك "را در ارتباط با اين جنايت  دستگير كرده است و هنوز انگيزه اين اقدام مشخص نشده است.  اين در حالي است كه اتحاديه كارگري، در سطح ملي از اهميت  بالايي برخوردار است و با طرح دولت براي تغيير قانون  تامين اجتماعي و افزايش سن بازنشستگي مخالفت مي كند.  اين طرح يكي از پيش شرطهاي صندوق بين المللي پول براي  پرداخت وام جديدبه تركيه است. دنيزر همچنين رهبري ا تحاديه كارگران معادن را بر عهده داشت و از چهره هاي  مطرح در زونگولداك بود. 
