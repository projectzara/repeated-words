 كره شمالي ديروز در مذاكرات صلح شبه جزيره كره بار ديگر بر موضع خود در مورد انجام آزمايش موشكي تاكيد كرد.  به گزارش خبرگزاري فرانسه، سخنگوي هيات مذاكره كننده كره  شمالي در سومين روز از گفتگوهاي صلح دو كره كه با شركت  كره جنوبي، آمريكا و چين در واشنگتن برگزار شد گفت،  پيونگ يانگ احتياج به موشك دارد و هرگاه آماده باشد اين  آزمايش را انجام خواهد داد و هيچگونه تغييري در اين موضع  را نمي پذيرد.  به دنبال انتشار اخباري در مورد احتمال انجام آزمايش  موشكي توسط كره شمالي، آمريكا و ژاپن بر فشارهاي خود بر پيونگ يانگ افزودند و بارها به اين كشور اخطار دادند.  سخنگوي هيات مذاكره كننده كره شمالي تاكيد كرد كشورش  تسليم فشارها نمي شود و از طرح خود صرف نظر نخواهد كرد. 
