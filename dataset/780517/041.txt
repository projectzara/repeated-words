   گروه شهري: رئيس سازمان هواشناسي كشور وضعيت آب و هوايي  ايران را در روز بيستم مرداد ماه روز وقوع پديده كسوف،  اعلام كرد.  دكتر علي محمد نوريان گفت: در روز كسوف احتمال صاف بودن  استانهاي غربي كشور 76 درصد، قسمتي ابري 21 درصد و ابري  سه درصد است.  وي افزود: هواي استانهاي مركزي كشور 90 درصد صاف، 9 درصد كمي ابري وكمتر از يك درصد ابري پيش بيني مي شود.  نوريان اظهار داشت: روز بيستم مرداد ماه دراستانهاي  جنوب شرقي كشورشاهد 87 درصد آسمان صاف، قسمتي ابري 12 درصد و ابري حدود يك درصد خواهيم بود.  رئيس سازمان هواشناسي كشور گفت: در لحظه كسوف در استان  سيستان وبلوچستان احتمال 96 درصد صاف بودن هوا و 10 درصد ابري بودن وجود دارد.  دكتر نوريان ادامه داد: هواي شهرستان بم درلحظه كسوف  90درصد صاف و 10 درصد ابري پيش بيني مي شود.  همچنين در كرمان احتمال 87 درصد صاف و 13 درصد ابري  بودن هوا مي رود.  در شهر اصفهان وضعيت هوا 95 درصد صاف و 5 درصد ابري  پيش بيني شده است.  در شهرستان بروجرد به احتمال 83 درصد آسمان صاف و 17 درصد ابري خواهد بود.  پيش بيني مي شود در اليگودرز هوا به ميزان 71 درصد صاف  و 29 درصد ابري باشد.  در كرمانشاه پيش بيني مي شود آسمان به احتمال 92 درصد صاف و 8 درصدابري باشد.  درشهر همدان هوابه احتمال 70 درصد صاف و30 درصدابري  خواهد بود.  در شهر سنندج پيش بيني براساس 91 درصد صاف و 9 درصد ابري بودن هوا استواراست. 
