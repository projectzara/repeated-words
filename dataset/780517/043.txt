 گروه شهري: سخنگوي شوراي اسلامي شهر تهران ديروز به  خبرگزاري جمهوري اسلامي گفت: شوراي اسلامي شهرتهران  دخالتي در انتخاب مديرعامل جديد سازمان فرهنگي، هنري  شهرداري تهران نداشته است.  خانم صديقه وسمقي درباره انتخاب مرتضي ميرباقري به عنوان  مديرعامل جديد سازمان فرهنگي، هنري شهرداري تهران  اظهارداشت: در اين زمينه از شوراي اسلامي شهر تهران  هيچگونه نظرخواهي نشده، بلكه انتخاب مديرعامل جديد اين  سازمان طبق روال سابق انجام شده است.  وي گفت: بررسي، انجام اصلاحات ضروري ودرنهايت تصويب اساسنامه كليه سازمانها، شركتها و موسسات و واحدهاي  تابعه شهرداري برعهده شوراي شهراست.  وسمقي اظهارداشت: سازمان فرهنگي هنري شهرداري تهران هنوز داراي اساسنامه مصوب نيست و باتوجه به ضرورت امر، تدوين  وتصويب اساسنامه براي اين سازمان دردستور كار شورا قرار دارد.  سخنگوي شوراي شهرتهران گفت: بديهي است كه پس از تدوين  وتصويباساسنامه سازمان فرهنگي، هنري شهرداري تهران  درشوراي شهر، مديرعامل قانوني اين سازمان نيز انتخاب خواهدشد. هيات امناي سازمان فرهنگي هنري شهرداري تهران  هفته گذشته درنشستي بااكثريت آراء، مرتضي ميرباقري  مشاورسابق رئيس جمهوري درامورجوانان را به عنوان  مديرعامل و منصور واعظي و مهدي ارگاني را به عنوان اعضاي  هيات مديره اين سازمان انتخاب كرد.  پيش ازاين، منصور واعظي مديرعامل سازمان فرهنگي هنري  شهرداري تهران بود. 
