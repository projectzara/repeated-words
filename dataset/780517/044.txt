 گروه شهري: نشست مشترك اعضاي شوراي شهر تهران با شهردار،  معاونان و مديران شهرداري منطقه 7 برگزار شد.  در اين ديدار كه با حضور خانم وسمقي، آقايان خسروي و فروزش اعضاي كميته مركزي شوراي شهر صورت گرفت، مسايل و مشكلات منطقه بررسي شد.  خانم نوري شهردار منطقه با اشاره به ضرورت افزايش ظرفيت  فضاي سبز و مكانهاي تفريحي منطقه راهكارهاي كارشناسان  منطقه را براي دستيابي به اين ظرفيت تشريح كرد، در اين  نشست همچنين اعضاي شوراي شهر ضمن استقبال از طرح مشاركت  دادن مردم در مديريت شهري كه در اين منطقه اجرا شده است،  بر گسترش اين طرح تاكيد كردند و خانم وسمقي در اين  ارتباط تشكيل انجمنها، در نواحي شهر تهران را نويد داد.  سخنگوي شوراي شهر همچنين با اشاره به ضرورت برخورد فرهنگي و انساني مناسب شهرداريها با مردم، شهرداري منطقه  7 را از جمله مناطق موفق در اين امر خواند. 
