 گروه شهري: سازمان انتقال خون ايران اعلام كرد: طبق  استانداردهاي علمي، هرشخص سالم مي تواند هر هشت هفته يك  بارخون اهداكند، مشروط براينكه تعداد دفعات خوندهي وي  درطول يك سال از چهار دفعه بيشترنشود.  در اين اطلاعيه در خصوص افراد واجد شرايط براي اهداي  خون آمده است: افراد بين 17 تا65 سال كه درشرايط سلامتي  به سر مي برند و سابقه بيماري خاص نظير هپاتيت ويروسي،  مالاريا، آلودگي به ويروس ايدز، صرع، ديابت، بيماريهاي قلب،  ريه، كليه و كبد نداشته باشند مي توانند خون اهدا كنند.  اين سازمان در موردجبران خون اهدا شده در بدن انسان  افزود: پس ازاهداي خون، بدن انسان بلافاصله جهت جبران خون  از دست رفته به فعاليت مي پردازد و از نظر سلولي نيز طي  دو تا سه هفته سلولهاي خون وي جايگزين مي شود. در اين  اطلاعيه آمده است مقدار خون مردان بيشتر از زنان است و معمولا" خون هرشخص باوزن بدنش تناسب دارد و مقدار خون  افراد برحسب وزن بدنشان محاسبه مي شود. در مردها به ازاي  هركيلوگرم وزن بدن 70 ودر زنها65 ميلي ليتر خون وجوددارد.  هفت اقليم  گرم شدن كره زمين تنها عامل بروز تغييرات جوي نيست     تخريب زيستگاه، عدم دستيابي به غذا و شكار بي رويه از عوامل عمده انقراض يوزپلنگ ايراني(آسيايي)است.  مهندس اصغر محمدي فاضل هماهنگ كننده ملي طرح تدوين  استراتژي حفاظت از تنوع زيستي كشور در گردهمايي مديران  كل و كارشناسان محيط زيست استانهاي كشور با اعلام اين  خبر گفت: "نسل يوزپلنگ در جهان به سرعت درحال انقراض است. " وي افزود: "به دليل آن كه يوزپلنگ از لحاظ رژيم غذايي در راس هرم اكولوژيك قرار دارد، وجود آن در هر منطقه شاخص  سلامت محيط زيست طبيعي و عملكرد صحيح و سازوكارهاي  پيچيده گياهي و جانوري است. " مهندس فاضل با تاكيد بر لزوم حفاظت از يوزپلنگ ايراني و همچنين حفاظت از اين حيوان گفت: "هم اكنون با مشاركت  سازمان ملل متحد، اتحاديه جهاني حفاظت(IUCN)، وزارت  امور خارجه، سازمان حفاظت محيط زيست و انجمن غيردولتي  متخصصان محيط زيست ايران طرح حفاظت از زيستگاههاي  يوزپلنگ در كشور درحال اجراست. "وي تاكيد كرد: "به دليل  اهميت بسيار زياد حفاظت از يوزپلنگ و تاثير شگرف آن در محيط زيست طبيعي طرحهاي مهمي آماده و به مرحله اجرا درمي آيد تا اين گونه حيوان امكان ادامه حيات بيابد و از خطر انقراض نجات يابد. "هماهنگ كننده طرح حفاظت از تنوع  زيستي كشور تاكيد كرد: "باورهاي غلط فرهنگي درخصوص آدم  خوار بودن اين حيوان موجب شده تا شكار اين حيوان در سالهاي اخير در آسيا و نقاط مختلف جهان به سرعت افزايش  يابد. " وي گفت: "تاكنون حتي يك مورد حمله به انسان يا دام از يوزپلنگ گزارش نشده و درصورتي كه راهكارهاي اساسي براي  حفاظت از اين حيوان منزوي تدوين و اجرا نشود شاهد نابودي  و محو آن از عرصه طبيعت جهان خواهيم بود. " پاسخ مسئولان  مدارك لازم ارائه دهند در پاسخ به مطلب مندرج در شماره 1851 مورخ 25/3/78 تحت عنوان: "يك سوءال از مركز انتشارات دانشگاه علوم  پزشكي شيراز" براساس گزارش دانشگاه علوم پزشكي و خدمات  بهداشتي درماني شيراز به آگاهي مي رساند:  مسئول كتابفروشي بيمارستان نمازي كه عملكرد آن در روزنامه تحت سوءال قرار گرفته دانشجوي پزشكي مي باشند و متن شكايت نيز به نام ايشان درج شده است كه اگر تشابه  اسمي نباشد يعني از خودشان شكايت كرده اند كه اين موضوع  با عقل و منطق منطبق نيست. باتوجه به اين كه خلافي از ايشان سرنزده است شاكيان مي توانند مدارك لازم را در مورد تخلف انجام شده ارائه دهند تا در صورت تائيد رسيدگي  شود هرچند ايشان خود نيز خواستار ارائه توضيح از آن  روزنامه محترم درخصوص چگونگي شكايت عليه خودشان شده اند.  لازم به ذكر است به لحاظ اين كه كتابفروشي بيمارستان  نمازي مستقيما" زير نظر معاونت پژوهشي دانشگاه قرار ندارد به منظور ايجاد وحدت رويه در فروش كتاب و همچنين  جلوگيري از هرگونه شبهه از سوي آن معاونت تعطيل شده است.  اداره كل روابط عمومي وزارت بهداشت  قابل توجه آقاي تقي قرباني  عطف به اعلام تلفني آقاي تقي قرباني مبني بر ادعاي سرقت  در پاركينگ فرودگاه مهرآباد در ستون تلفن به همشهري  يكشنبه مورخ 16/3/78 شماره 1846 به استحضار مي رساند.  چنانچه نامبرده به افسر كشيك نيروي انتظامي مستقر در فرودگاه مهرآباد مراجعه و طرح شكايت شده با دردست داشتن  تائيديه مذكور به مديريت پاركينگ مراجعه تا اقدامات لازم  براي معرفي نامبرده به شركت بيمه طرف قرارداد به منظور تامين خسارت مورد ادعا بعمل آيد.  مديركل فرودگاههاي استان تهران  تعهدي پيش بيني نشده است  احتراما"، بازگشت به بريده جريده مورخ 3/3/78 در مورد آشنايي با حمايتهاي سازمان تامين اجتماعي(مستمري  بازنشستگان)به اطلاع مي رساند براساس قوانين موضوعه  قسمتي از مطالب مندرج در آن مغاير با قانون مي باشد كه  به شرح ذيل اصلاح مي گردد. خواهشمند است دستور فرماييد نسبت به درج آن اقدام مقتضي مبذول فرماييد.  1- افرادي كه حداقل 20 سال متوالي يا 25 سال متناوب در مناطق بدآب و هوا كار كرده و يا به كارهاي سخت و زيان آور اشتغال داشته باشند درصورت داشتن 50 سال براي  مردان و زنان 45 سال مي توانند بازنشسته شوند.  2- در مورد زنان بيمه شده با 20 سال پرداخت حق بيمه و 42 سال مي توانند بازنشسته شوند در اين مورد تعهدي براي  كارفرما پيش بيني نشده است.  مديركل روابط عمومي سازمان تامين اجتماعي  گمرك آستارا آزمايشگاه استاندارد دارد با سلام، در پي درج مطلب زيرعنوان "فقدان اتاق بازرگاني و استاندارد در آستارا" در شماره 1857، خواهشمند است دستور فرمايند نسبت به چاپ جوابيه زير اقدام كنند: "موءسسه "در گمرك آستارا داراي آزمايشگاه بوده و براساس بررسي هاي  انجام شده، درخواست متقاضيان براي صدور ميوه و تره بار حداكثر ظرف يك ساعت رسيدگي و گواهي نامه صادر مي گردد.  چنانچه آقاي حسين رحمتي، موردي، مغاير اين پاسخ دارند منعكس نمايند و مطمئن باشند كه در صورت صحت تصميم لازم  گرفته خواهدشد.  مدير روابط عمومي موءسسه استاندارد خريد خدمت طبق درخواست متقاضي بود پاسخ شرح مندرج در شماره 1872 مورخ 19/4/78 زيرعنوان "من  را به كار برگردانيد" به اطلاع مي رساند: درخصوص اظهارات  آقاي محمدرضا كياني از كاركنان سابق شركت پخش سراسري  ايران به استحضار مي رساند كه مشاراليه حسب درخواست شخصي  بازخريد سنوات خويش را خواستار شده كه مديريت محترم شركت  با عنايت به انتصاب ايشان به خانواده محترم شهدا با بالاترين امتياز با درخواست ايشان موافقت نموده است كه  سوابق امر در شركت موجود مي باشد.  روابط عمومي پخش سراسري ايران  چشم انداز به جاي فروش جنگل آن را به تماشا بگذاريد از سيل نكا تا كسوف 20 مرداد(3) ابتدا: سالها پيش در ايامي كه نامدارترين سياستمدار مصر معركه" خليج العربي "به راه انداخته ودوري از ايران را يكي از اركان ناسيوناليسم عربي معرفي مي كرد، ادونيس  شاعر بزرگ عرب در يكي از مشهورترين تغزل هاي خود خطاب به  محبوبش سروده بود: "براي وصف تو تنها اين تشبيه كفايت  مي كند كه چشم هايت اصفهان است "هم در آن زمان آندره  مالرو اديب و سياستمدار فرانسوي به جد و تاكيد گفته بود:  " من گمان مي كنم اروپايي ها به اين خاطر فلورانس را زيباترين شهر جهان مي دانند، كه هنوز اصفهان را نديده اند"  بعد: كارشناسان اعلام كرده اند در لحظه وقوع كسوف 20 مرداد اصفهان صاف ترين و آفتابي ترين آسمان را خواهد داشت. به اعتبار آنچه كه پيش از اين گفته شد، اصفهان  همچنين در ميان تمامي شهرهاي كره زمين كه در آنها كسوف  كلي به وقوع مي پيوندد يكي از نامي ترين هاست. پس  جهانگردان علاقه مند به ديدار از" آخرين كسوف قرن " مي بايست در وهله اول به اصفهان بيايند. و اگر اينگونه  باشد، يعني ورود ده ها هزار جهانگرد، و اگر اينگونه بشود،  يعني ده ها ميليون دلار در آمد براي اصفهان... اما اينگونه نخواهد شد.  به احتمال شمار جهانگرداني كه به اصفهان خواهند آمد، از پنج هزار نفر نيز فراتر نخواهد رفت. اصفهان هم زيباست،  هم نامدار، هم فرودگاه دارد، هم هتل هاي بزرگ و مجهز. پس  چرا جهانگردان بسيار اندك تر از آنچه كه انتظار مي رود به اصفهان خواهند آمد؟ به خاطر بياوريم كه چند سال پيش  كشور مصر از وقوع كسوف كلي در اين كشور نزديك به چهار ميليارد دلار سود به دست آورد. و اين، افزونتر از نصف  درآمد سالانه خالص ما از فروش نفت است.  ديگر: هم زمان با كم شدن آب نكارود حرفها و حديث ها هم  درباره سيل نكا در حال فروكش كردن است. شايد سيلزدگان  اين حادثه فراموش نشوند. اما مي دانيم كه عاملان اصلي  وقوع اين سيل فراموش خواهند شد. باز هم جنگلها را چوبفروشان به ثمن بخس خواهند فروخت، تا باراني ديگر و طغياني ديگر. براي حداكثر سالانه سي ميليون دلار درآمد كه پيش از اين هم گفتيم با آمدن فقط سي هزار طبيعت گرد خارجي مي تواند به دست آيد. اما وقتي حتي اصفهان هم  نتواند از موقعيت بي نظير تاريخي و جغرافيايي خود، در مقايسه با همگنانش در ديگر كشورهاي جهان، سود چنداني  ببرد، آخرين جنگل هاي سرخدار جهان نيز در شمال ايران،  همچنان مهجور و مظلوم، طعمه تبرهاي برقي خواهند شد.  سرانجام: حتي يك كودك هم مي داند كه براي بهره برداري از ميدان نقش جهان عاقلانه تر از تبديل آن به گاراژ، آن است  كه از جاذبه هاي فرهنگي و تاريخي آن براي جذب توريست  استفاده كنيم. اگرچه هنوز به چندان توفيقي در اين باره  دست نيافته باشيم اما چگونه است كه ساده ترين راه براي  بهره برداري از جنگل را، قطع و فروش درختان آن مي دانيم؟ چگونه بايد استدلال كرد تا متوليان امر دريابند،  عاقلانه تر از فروش جنگل به تماشا گذاشتن آن است؟ ناصر كرمي 
