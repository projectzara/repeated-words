 گروه سياسي: نماينده دايم جمهوري اسلامي ايران در سازمان  ملل در ديدار با رئيس شوراي امنيت سازمان ملل توجه وي را به گذشت يك سال از شهادت ديپلمات ها وخبرنگار ايراني به  دست طالبان در مزار شريف و ادامه بي اعتنايي  رهبران طالبان نسبت به اراده بين المللي و قطعنامه هاي  سازمان ملل مبني بر لزوم محاكمه و مجازات عاملان اين  جنايت نفرت انگيز جلب كرد.  نژاد حسينيان در اين ديدار از رئيس شوراي امنيت(آنجابا) خواست كه شورا تدابير موءثري در راستاي قطعنامه هاي  پيشين خود جهت واداشتن طالبان به انجام مسئوليت هايش در اين مورد اتخاذ كند.  نماينده دايم ايران در سازمان ملل در اين ديدار ضمن  حمايت از بيانيه اخير شوراي امنيت درباره افغانستان،  نگراني جمهوري اسلامي ايران را ازتهاجم نظامي طالبان در روزهاي بعد از اجلاس تاشكند و نيز حمايت نظامي گسترده و فزاينده خارجي از عمليات طالبان ابراز كرد. 
