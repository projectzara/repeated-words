 گروه سياسي: حزب همبستگي ايران اسلامي با ارسال نامه  سرگشاده اي خطاب به سران سه قوه ضمن دعوت تمامي گروهها و جناحهاي سياسي كشور به وحدت و گفتمان سياسي ثمربخش و بروز رفتارهاي خويشتن دارانه از مسئولان يادشده درخواست  كرده تا زمينه را براي تحقق وحدت و همبستگي عملي گروهها و جناح هاي سياسي كشور فراهم نمايند.  در بخشي از اين نامه چنين آمده است: اينك كه در مرحله  تثبيت و پايداري نظام قرار داريم، بويژه پس از وقايع  تاسف با راخير كشور و توصيه هاي خردمندانه رهبر فرزانه  انقلاب و از همه مهمتر قرارداشتن در سال امام خميني(ره) به عنوان منادي وحدت و همگرايي، بيش از پيش لزوم گسترش  وحدت به منظور دستيابي به درجاتي از وفاق سياسي براي همه  جناحها، احزاب، گروهها، طيفها و سلايق سياسي درون نظام،  احساس مي گردد. 
