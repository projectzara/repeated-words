   در روزنامه همشهري مورخ شنبه 8 خرداد 78 مقاله اي با عنوان" واژه هاي فرهنگستان ! "به قلم آقاي دكتر اعتماد سرابي به چاپ رسيد. پيش از هرچيز، به عنوان يك ايراني  صميمانه از ايشان و تمامي ايرانياني كه براي درستي  كاربرد و شيوايي زبان پارسي اهميت قائل هستند و خود را موظف به بحث و اظهارنظر و همياري در اين امر مهم  مي دانند سپاسگزارم، چرا كه اين زبان مورد استفاده تك تك  ما و گذشتگان و آيندگان ماست و نگاهداري از آن برتمامي  ما واجب.  اما از سويي ديگر، احساس مي كنم كه در اين امر و در هر كار ديگر نقد مثبت و سازنده و اتكا بر پايه هاي علمي و منطقي بسيار بهتر از اظهارنظر احساسي و كنايه و تمسخر نتيجه خواهد داد. متاسفانه، اين جنبه را در مقاله ياد شده كه پوشيده از علامتهاي تعجب و سوءال و طعنه ها و كنايه ها بود كمتر يافتم.  بحثي نيست كه الزاما" تمامي واژگان ساخته شده در فرهنگستان از سلامت و شيوايي كامل برخوردار نيست، چرا كه  گل بي خار يافت نتوان كرد. حتي در برخي موارد اشكالهاي  مهمي نيز به چشم مي خورد اما آيا بهتر نيست ما دوستداران زبان پارسي ابتدا با بررسي و جستجوي علمي نسبت  به اين نقايص مطمئن تر شويم و سپس با لحني از سر علاقه و توجه و نه زباني آكنده از نيش و كين، آنها را به  فرهنگستان اطلاع دهيم؟ به هر حال، اجازه دهيد به چند مورد از واژگان مورد بحث در مقاله ياد شده بپردازيم.  سرابي اشاره كرده اند، معاني تك تك كلمات انسرينگ و ماشين ربطي به "پيام گير" ندارد. اما بايد توجه داشت كه  در ساختن واژگان جديد بر مبناي لغتي از يك زبان بيگانه،  رسانيدن مفهوم درست و با آواي شيوا به مراتب از ترجمه  لغت به لغت مهم تر است. براي مثال، كلمه "فرودگاه "ترجمه  airport واژه انگليسي است، در حالي air كه به معناي هوا port و به معناي بندر است. نمي دانم اگر در آن عهد اين  كلمه به "بندر هوايي "ترجمه مي شد چقدر باب طبع  استفاده كنندگان قرار مي گرفت، اما گمان مي كنم فرودگاه  واژه اي بسيار زيبا براي رسانيدن مفهوم اين واژه است.  واژگاني از اين دست در زبان ما بسيار است. واژه پيام گير،  واژه اي است خوش آوا و در عين حال مفهوم انسرينگ ماشين  را به راحتي در ذهن تداعي مي كند.  آقاي دكتر اشاره نموده اند. اما در بي ربط دانستن اين  مفهوم نسبت به كلمه چارباغ، عنايت به اين نكته لازم است  كه چارباغ به معناي خيابان كنار باغ نيست، بلكه دقيقا"  به خيابان وسيع با درختاني در ميانه اطلاق مي شده است.  خيابان چارباغ در اصفهان نيز دقيقا" به همين دليل  " چارباغ "نام گرفته است. در ضمن بد نيست اشاره كنيم كه  واژه ذكر شده با هر دو املاي "بلوار" و" بولوار" در فرهنگ عميد آمده است، بنابراين بلوار به همان ميزان صحيح  است كه بولوار.  نويسنده محترم اشاره نموده اند، اپوزيسيون يك مصدر، به  معناي مخالفت است. اما توجه به اين نكته نيز ضروري است  كه بخش وسيعي از واژگان، در بسياري از زبانها، داراي بيش  از يك معني هستند. بويژه كلماتي كه در زمينه هاي خاص و حرفه اي كاربرد پيدا مي كنند، معاني خاص خود را نيز مي يابند كلمه اپوزيسيون در زمينه هاي سياسي و اجتماعي  مشخصا" به معناي گروه مخالف است و بايد توجه كرد كه اين  واژه در زبان ما دقيقا" در همين زمينه به كار مي رود. ما هيچگاه اين واژه را در جمله اي مثل "او با من اپوزيسيون  مي كند" به كار نمي بريم و از آن معناي عام "مخالفت "را برداشت نمي كنيم، بلكه اين واژه در زبان ما در متون  سياسي نظير" حق آزادي بيان براي اپوزيسيون "بكار مي رود و معناي مورد نظر، همان گروه مخالف است. اما براي اين كه  تنها به برداشت خود از كاربرد واژه بسنده نكنيم، به  معناي ياد شده براي opposition كلمه در OXFORD فرهنگ  اشاره مي كنم، تا مشخص شود كه حتي در زبان اصلي نيز اين  كلمه براي مفهوم ياد شده بكار مي رود: 1. حالت يا عمل  مخالفت 2000. كساني كه(باكسي)مخالفت مي كنند، رقيبان...  " بنابراين مي توان ديد كه كلمه "گروه "از كجا آمده است.  حتي جالب است كه بدانيد در اين فرهنگ، معني شماره 2 از لحاظ دستوري "نام گروهي "خوانده شده است.  توجه نكرده اند كه يك واژه مي تواند بيش از يك معني  داشته باشد. بديهي است كه كسي اصطلاح "چيني جا" را براي  " جاي غدا در رستوران "بكار نمي برد. اما بسياري از ما مي دانيم كه در خانه ها، به ويترين يا قفسه اي كه ظروف  را در آن نگاهداري مي كنيم نيز بوفه مي گويند و باز اين  يك استفاده خودساخته نيست نگاهي به buffet كلمه در همان  فرهنگ ياد شده در بالا مي گويد: 1. پيشخواني كه در آنجا غذا و نوشيدني فروخته يا مصرف مي شود2000. ميز كنار ديوار و يا قفسه ظروفي كه بشقابها، ظروف و غيره در آن  نگهداري مي شود. "و اگر به اطراف خود بنگريم، مي بينيم  كه اكثريت قريب به اتفاق اين ظرفها كه معمولا" شكل  تزئيني دارند چيني هستند بنابراين، واژه چيني جا تداعي  درستي از مفهوم بوفه(البته در اين كاربرد)به دست  مي دهد. ايراد گرفتن از ترجمه بوفه به "جاي ظروف چيني " در برابر" جاي غذا در رستوران "همان قدراشكال دارد كه  بگوييم چرا انگليسي زبانان در جايي كلمه "شير" را به جاي  Lion Milk به ترجمه كرده اند بديهي است كه واژگان زبان  نسبت به متن و مطلب مورد استفاده معني درست خود را نشان  مي دهند. بنابراين، توجه كنيم كه ترجمه "چيني جا" براي  يك وجه از معاني كلمه بوفه ساخته شده و در آن وجه ترجمه  درستي به نظر مي رسد.  ناصر خضرايي منش 
