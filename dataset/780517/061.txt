 گروه ورزشي: "امير دالوند" و" ياسر نورزايي "كشتي گيران  وزن هاي 63 و يكصدكيلوگرم ايران به ديدار پاياني  رقابت هاي كشتي آزاد قهرماني نوجوانان جهان راه يافتند.  پيش از اين "ياسر خالپور" كشتي گير نوجوان وزن 42 كيلوگرم ايران به ديدار پاياني اين وزن راه يافته بود.  " امير دالوند" صبح ديروز با پيروزي 5بر يك مقابل  كشتي گير اهل روسيه به ديدار پاياني وزن 63 كيلوگرم  راه يافت.  اين كشتي گير براي كسب مدال طلا، به مصاف كشتي گيري از گرجستان مي رود.  " ياسر نورزايي "كشتي گير وزن 100 كيلوگرم ايران در يك  ديدار نزديك و فشرده با نتيجه 6 بر 5 بر كشتي گير ترك  پيروز شد تا ديدار پاياني اين وزن را مقابل حريفي از روسيه برگزار كند.  " مصطفي آخوندي "كشتي گير وزن 46 كيلوگرم ايران نيز در ديدار مقابل حريف جمهوري آذربايجان خود 6 بر صفر مغلوب شد و از رسيدن به ديدار پاياني اين وزن باز ماند.  آخوندي براي كسب مدال برنز، كشتي خواهد گرفت.  مسابقه هاي كشتي آزاد نوجوانان جهان با شركت كشتي گيران  42 كشور جهان در شهر لودز لهستان در حال انجام است. 
