 گروه اجتماعي: روابط عمومي دادگستري استان تهران روز يكشنبه در اطلاعيه اي اعلام كرد: به دليل به حدنصاب نرسيدن تعداد اعضاي هيات منصفه مطبوعات، رسيدگي  به پرونده اتهامي روزنامه صبح امروز و ماهنامه شبكه به  تعويق افتاد.  در اين اطلاعيه آمده است: اين تصميم به دنبال اعلام دفتر دكتر تخشيد عضوهيات منصفه و رئيس دانشكده حقوق و علوم  سياسي مبني بر عدم حضور وي در تهران و طولاني شدن سفرش  به خارج از كشور، اتخاذ شده است.  اين اطلاعيه افزوده است: در غياب دكتر تخشيد، چون تعداد اعضاي هيات منصفه به حدنصاب مقرر در ماده 33 قانون  مطبوعات نمي رسد، لذا وقت رسيدگي به پرونده اتهامي  نشريات صبح امروز و شبكه كه هر دو زنداني دار مي باشند به روز دوشنبه 25مرداد ماه جاري ساعت 30/8 صبح موكول  مي شود.  جلسه محاكمه اين دو نشريه قرار بود، امروز در شعبه 1410 دادگاه مطبوعات برگزار شود. 
