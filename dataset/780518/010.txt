 گروه اجتماعي: صبح ديروز دومين جلسه بازجويي احمد ستاري  عضو شوراي سردبيري روزنامه صبح امروز در ارتباط با نامه  منتشره در اين روزنامه با عنوان "دو خط موازي همديگر را قطع نمي كنند مگر خدا بخواهد" پشت درهاي بسته تشكيل شد.  پس از خاتمه بازجويي غلامعلي رياحي وكيل ستاري و حجاريان  در رابطه با موارد اتهامي شكري و حجاريان گفت: تاكنون نه  از طرف مدعي العموم و نه از طرف رئيس دادگاه شعبه 1410 اتهام ارتداد به هيچ يك از موكلين تفهيم و منتسب نگرديده  است بلكه مبناي تحقيق نسبت آخر ماده 26 قانون مطبوعات  مبني بر اين است كه اگر توهين در حد ارتداد نباشد طبق  نظر حاكم شرع و براساس قانون تعزيرات رفتار مي شود.  وي افزود: پرونده در حال حاضر در مرحله تحقيق و رسيدگي  مي باشد.  رياحي درباره نتيجه بازپرسي ستاري گفت: تحقيقات از ستاري  خاتمه يافت و دادگاه مقرر داشت تا حجاريان و شكري جهت  مواجهه حضوري فردا(امروز)ساعت 11 صبح در دادگاه حضور يابند. وي در خصوص احتمال آزادي شكري گفت: با توجه به  پايان تحقيقات از ستاري و انجام مواجهه بين شكري و حجاريان موجبي براي ادامه قرار بازداشت باقي نمي ماند،  انتظار و پيش بيني اينجانب اين است كه دادگاه دوشنبه  نسبت به فك قراربازداشت و آزادي شكري از زندان اقدام كند.  لازم به ذكر است قاضي دادگاه مطبوعات دليل بازداشت شكري  را احتمال تباني ذكر كرده بود كه با بازجويي از ستاري و مواجهه شكري با حجاريان موردي براي ادامه بازداشت باقي  نمي ماند و به احتمال قوي شكري امروز از زندان آزاد مي شود. 
