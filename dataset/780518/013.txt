   ديدن كسوف كامل در زندگي فردي كه شانس ديدن آن را دارد،  از وقايع فراموش نشدني است. زيبايي و شكوه اين پديده بر همگان تاثير دارد، چه رسد به ذهن حساس هنرمندان و شعرا و نويسندگان. مخفي شدن آفتاب عالمتاب در روز روشن، ذهن را به نمادسازي از پيروزي موقتي ظلمت بر نور رهنمون مي شود و سپس، بيرون آمدن خورشيد پيروزي نهايي نور بر ظلمت است.  كسوف حلقوي، دانه هاي بيلي، انگشتري الماس، تاج باشكوه  خورشيد كه فقط در زمان كسوف كامل ديده مي شود، همه  پديده هاي زيبايي است كه ذهن را تسخير مي كند، و به همين  سبب نيز هست كه بسياري از هنرمندان و نويسندگان كسوف را دست مايه آثار خود كرده اند.  كسوف در ادب ايران  بسياري از شعراي ايران با فن نجوم و اصطلاحات آن آشنا بوده اند و گاه در شعرهاي خود اشاراتي به پديده هاي  نجومي دارند.  ذكر خورشيدگرفتگي و ماه گرفتگي نيز به كرات در شعر قديم  ايران آمده است.  كجا ماند جهان را روشنايي  چو خورشيد افتد اندر عقده راس  كه اشاره است به قرار گرفتن خورشيد و ماه در يكي از گره ها(عقده الراس)كه شرط وقوع خورشيدگرفتگي است.  نظامي در هفت پيكر مي گويد:  ديد دودي چو اژدهاي سياه  سر برآورده در گرفتن ماه  كه اشاره اي است به اعتقاد قديمي بلعيده شدن ماه توسط اژدها.  همچنين نظامي در مخزن الاسرار آورده است:  مه كه سيه روي شده از زمين  تشت تو رسواش نكرده چنين  كه اشاره اي است به ماه گرفتگي و رسم خرافي تشت زدن براي  رفع گرفتگي و نيز اشاره اي به مثل افتادن تشت به معني  رسوا شدن دارد.  در ليلي و مجنون كه كتاب ديگري از اين شاعر است، آمده  است:  گرچه گوهري گرانبها بود چه مه به دهان اژدها بود دريغا آنچنان خورشيد و آن ماه  كزينشان در خسوف افتاد ناگاه  كه باز هم اشاره اي به ماه گرفتگي و اژدهاي افسانه اي كه  ماه را مي بلعد، دارد.  جالب است به اين نكته توجه كنيم كه بر خلاف نظر رايج،  اصطلاح كسوف فقط براي ماه گرفتگي به كار نمي رفته است و مي بينيد كه شعرا در اشعارشان از هر دوي اين اصطلاحات  هم براي خورشيدگرفتگي و هم براي ماه گرفتگي استفاده  مي كردند.  ابن يمين فريومدي در غزلي كه شكايت از رسم زمانه در ستم  بر اهل هنر مي كند، مي گويد:  اي دوستان به كام دلم نيست روزگار آري زمانه دشمن اهل هنر بود بر آسمان ستاره بود بي شمار ليك  رنج كسوف بر دل شمس و قمر بود كه البته مبالغه شاعرانه است، چرا كه خيلي از اجرام  آسماني دچار گرفتگي مي شوند اين گرفتگي ممكن است در اثر قرار گرفتن در پشت خورشيد و ماه باشد، يا اجرام ديگري  مانع ديده شدن آنها شوند كه به اين پديده "اختفاء"  مي گويند. يعني اجرام ديگر نيز از" رنج كسوف "بي نصيب نمي مانند.  خاقاني با اشاره به افسانه خورده شدن ماه توسط اژدها در موقع گرفتگي، مي گويد:  بر كردن آن عمل رضا داد مه را به دهان اژدها داد و يا در جاهاي ديگر مي گويد:  از مه چهار هفته گذشت آن دو هفته ماه  زير خسوف خاك نهان چون گذاشتي  چند گوئي كه دو سال دگر است آيت خسف  دفع را رافت رحمان به خراسان يابم  كه ظاهرا" منظور پيش بيني خورشيد يا ماه گرفتگي در دو سال ديگر است.  همچنين خاقاني، در كتاب تحفتالعراقي آورده است:  ماهي است دلش رونده ليكن  از نقش خسوف و كلف ايمن  عنصري مي گويد:  گفتم كه منخسف شده طرف مهت ز جعد گفتا خسوف نيست مه از غاليه نقاب انوري مي گويد:  ماه از آسيب سقفش ار زين پس  نگذرد بر سپهر معذور است  كه ز مخروط ظل او همه سال  خايف است از كسوف و رنجور است  سلمان ساوجي مي گويد:  ز آفتاب رخت ماه تاب مي گيرد ز ماه طلعت تو آفتاب مي گيرد كه به جز بازي با الفاظ ماه و تاب و ماهتاب اشاره اي به  آفتاب گرفتگي ناشي از ماه و البته نور گرفتن ماه از خورشيد دارد.  مولانا در مثنوي معنوي آورده است:  مي شمارد مي دهد زر بي وقوف  تا كه خالي گردد و آيد خسوف  چون گنه كمتر بود نيم آفتاب منخسف نيمي و نيمي نور تاب در شعري منسوب به فتحعلي شاه قاجار، چنين آمده است:  به روي بچه مسگر نشسته گرد زغالي  صداي مس به فلك مي رسد كه ماه گرفته است  كه صورت بچه مسگر را به ماه و گرد زغال كوره مسگري را به  سايه زمين و كل اين ماجرا را به ماه گرفتگي و صداي كار مسگران را به تشت زدن خسوف تشبيه كرده است.  كسوف در ادبيات جهان  در عرصه ادبيات جهان نيز اشاره به كسوف مكرر بوده است.  اشيل شاعر يونان باستان مي گويد:  از هيچ كاري نبايد اميد بربست  هيچ كاري را ناممكن نبايد دانست  هيچ چيزي خارق العاده نيست  چرا كه زئوس پدر المپيها روز روشن را به شب تبديل كرد نور درخشان آفتاب را پنهان كرد و مردمان در هراس شدند گفته مي شود كه اين شعر اشيل اشاره به كسوف 6 آوريل 648 قبل از ميلاد دارد.  جان ميلتون(John Milton)شاعر انگليسي قرن 17 در بخشي  از اثر معروف خود بهشت گمشده مي گويد:  آن سان كه خورشيد تازه برآمده  بر افق غبار گرفته ديده مي اندازد و پرتواش را از پشت ماه در كسوفي كم نور نمايان مي كند،  همان سان سپيده دم فاجعه، هراس بر دل مردم و ترس از تغيير بر شاهان مستولي مي كند و آنان را پريشان مي سازد.  مارك تواين(Mark twain)در كتابش به نام يانكي اهل  كنه تيكت در دربار آرتور شاه، از كسوف بهره مي گيرد. هنك  مورگان(Hank Morgan)قهرمان اين داستان به نحو مرموزي  در تاريخ به عقب باز مي گردد و به انگليس قرون وسطي  مي رسد. او را دستگير مي كنند و به تير چوبي مي بندند تا آتش بزنند. او كه از وقوع خورشيدگرفتگي مطلع است، به  گرفتار كنندگان خود اعلام مي دارد كه داراي قواي جادويي  است و مي تواند خورشيد را تيره كند.  " لبه سياهي به تدريج روي قرص خورشيد را مي پوشانيد. مردم  از ترس فرياد مي زدند و از نسيم سرد غيرمعمول بر خود مي لرزيدند... ستارگان بيرون آمدند... " مورگان به آنها وعده مي دهد كه دوباره روز روشن را برايشان خواهد آورد، به شرط آن كه آزادش كنند. آرتور شاه  موافقت مي كند و البته خورشيد بازمي گردد. مارك تواين  تاريخ اين كسوف را 21 ژوئن سال 528 ذكر مي كند كه البته  خيال پردازي ادبي است و چنين كسوفي چه در آن تاريخ و چه  حوالي آن تاريخ، روي نداده است.  شايد معروفترين اشاره به خورشيدگرفتگي در عرصه ادبيات  كودكان كه داستان معبد خورشيد از مجموعه تن تن و ميلو نوشته نويسنده بلژيكي هرژه است، اقتباسي از همين داستان  مارك تواين باشد. چرا كه در داستان مشابه، تن تن با اطلاعاتي كه از طريق روزنامه در مورد خورشيدگرفتگي كامل  به دست مي آورد، وسيله رهايي خود را از دست سرخپوستان  فراهم مي كند.  آنتوان چخوف(Anton Chekhov)نويسنده روس در داستان  كوتاه" آدمهاي خطرناك "جريان وقوع خورشيدگرفتگي را در يكي از شهرهاي كوچك روسيه قرن 19 بهانه انتقاد از عقبافتادگي مردم روس در همگامي با علم و دانش رو به  گسترش اروپايي كرده است. در اين داستان اشخاص "ناشناسي " (دانشمندان)با وسايل "عجيب"(وسائل علمي)به شهري سفر مي كنند و تجهيزات خود را براي ديدن كسوف آماده مي سازند:  "... پس از گذشت مدت زمان كوتاهي از اين واقعه، بدبختي  عظيمي كه تا اين تاريخ نظيرش ديده نشده بود، روي داد.  همه به تدريج مشاهده كرديم كه زمين و آسمان دارد تاريك  مي شود موقعي كه شخص خارجي لوله را بر روي زمين گذاشت و به عجله در دفترچه خود يادداشتي نمود و شيشه سياهرنگ را به دست گرفت از ميان جمعيت صداي دلخراشي به گوش ما رسيد كه فرياد مي زد:  - آقايان خورشيد دارد سياه مي شود.  همه فورا" سرهايشان را بلند نمودند و آن وقت مشاهده  كرديم كه حقيقتا" شيئي شبيه به ماهيتابه دارد به روي  خورشيد مي خزد و آن را از زمين جدا مي سازد.  موقعي كه اهالي شهر متوجه شدند كه بيش از نصف خورشيد را سياهي فرا گرفته و اشخاص ناشناس مشغول ادامه كارهاي  مرموز و خطرناك خود هستند، طاقت نياورده و فورا" به  سركار ولاسوف پاسبان مامور پاس ميدان، مراجعه و تقاضاي  كمك كرديم.  - سركار چرا شما توجهي به اين بي نظمي نداريد؟ چرا مانع  عمليات خطرناك اين دو نفر نمي شويد؟ - آقايان من تقصير ندارم. طبق دستور خورشيد جزو محل  ماموريت و حوزه مسئوليت من نيست.  در نتيجه عدم توجه و بي علاقگي مسئولين انتظامات  بالاخره خيلي زود به چشم ديديم كه تمام خورشيد از انظار ناپديد گرديد. شب فرا رسيد. از اين كه روز چطور شد و به  كجا رفت هيچكس نمي دانست و نمي توانست به ما اطلاعي بدهد.  در آسمان ستاره ها شروع به چشمك زدن نمودند... " نفيسه نعيمي پور 
