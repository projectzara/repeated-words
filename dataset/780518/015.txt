 طبق راي صادره توسط شوراي عالي آموزش و پرورش،  گواهينامه افتخاري پايان تحصيلات دوره سه ساله راهنمايي  تحصيلي، به شهداي بزرگسال نهضت سوادآموزي اعطا خواهدشد.  به گزارش روابط عمومي معاونت مشاركت هاي مردمي، شاهد و ايثارگر، اين شورا موافقت كرده است به شهداي بزرگسال  نهضت سوادآموزي كه در حراست از حريم مقدس اسلام در صحنه هاي دفاع از انقلاب اسلامي به درجه رفيع شهادت نايل  گرديده اند، گواهينامه افتخاري پايان تحصيلات دوره سه  ساله راهنمايي تحصيلي توسط وزارت آموزش و پرورش اعطا شود تا خانواده آنها در صورت لزوم بتوانند از مزاياي قانوني  آن استفاده كنند.  اين روابط عمومي افزوده است: دستورالعمل اجرايي اين  مصوبه توسط اداره كل امور ايثارگران تدوين و پس از تاييد وزير آموزش و پرورش اعلام خواهد شد. 
