 زمان ثبت نام و برگزاري آزمون سراسري مقاطع كارداني و كارشناسي ناپيوسته فرهنگي در سال 78 از سوي معاونت  برنامه ريزي و نيروي انساني وزارت آموزش و پرورش اعلام  شد.  به گزارش روابط عمومي وزارت آموزش و پرورش،  داوطلبان شركت در اين آزمون، علاوه بر شرايط اختصاصي،  بايد دراستخدام اين وزارتخانه باشند و حكم كارگزيني رسمي  قطعي آنان تا پايان شهريور ماه سال جاري ابلاغ شده باشد.  بر اساس اين گزارش، ثبت نام از متقاضيان شركت در آزمون  سراسري آموزش عالي فرهنگيان از روز شنبه 23 مردادماه  آغاز و تا پايان وقت اداري روزپنجشنبه چهارم شهريورماه  ادامه خواهد داشت.  وزارت آموزش و پرورش، زمان برگزاري آزمون را 14 آبان 78 ذكر كرد و افزود: كارت شركت در آزمون مربوطه در روزهاي  دهم و دوازدهم آبان ماه، از طريق حوزه هاي برگزاري آزمون  توزيع خواهد شد.  دارندگان مدرك تحصيلي فوق ديپلم عمومي و يا معادل از دانشگاهها وموسسه هاي آموزش عالي كشور در رشته آموزش  ابتدايي و همچنين دارندگان مدرك كارداني معادل شوراي  عالي آموزش و پرورش، از شركت در اين آزمون منع شدند. 
