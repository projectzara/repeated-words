 اهواز- خبرگزاري جمهوري اسلامي: مدير امور خريد شركت  ملي فولاد ايران گفت: طبق توافقنامه اخير بين شركت ملي  فولاد ايران و كشتيراني جمهوري اسلامي، نرخ حمل سنگ آهن  از هندوستان و برزيل به ايران، كاهش يافت.  غديريان شنبه افزود: نرخ كنوني حمل اين ماده ازهندوستان  5/6 دلار و برزيل 75/15 دلار براي هر تن تعيين شده است كه  نرخ قبلي حمل اين ماده به ترتيب 5/8دلار و بيش از 20 دلار بود.  او همچنين نرخ جديد حمل هرتن سنگ آهن از بندر عباس به  بندرامام را چهار دلارذكر كرد.  مدير امور خريد شركت ملي فولاد ايران گفت: كاهش قيمت حمل  سنگ آهن به كشور، تاثير خوبي بر روي قيمت تمام شده فولاد خواهد گذاشت. 
