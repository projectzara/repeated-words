 يك روزنامه تركيه ديروز نوشت: در پي قبول پيشنهاد عبدالله اوجالان مبني بر ترك مخاصمه از سوي شاخه نظامي پ.  ك. ك، نيروهاي نظامي اين حزبدر شمال عراق متمركز خواهند شد.  به گزارش خبرگزاري جمهوري اسلامي از آنكارا، روزنامه  " راديكال "نوشت: شاخه نظامي پ. ك. ك در روزهاي آتي در جريان يك كنفرانس مشترك با شوراي رهبري پ. ك. ك در شمال  عراق، اين مسئله را به طور جدي مطرح و تصميمات لازم در اين زمينه را اتخاذ خواهد كرد.  راديكال افزود: طبق تصميمات شاخه نظامي پ. ك. ك، نيروهاي  نظامي اين حزب عمدتا" در مناطق همجوار تركيه مانند زاپ،  هفتامين، خاركوك، متينا، بوته، زلي، كوههاي قنديل و سليمانيه متمركز خواهند شد.  راديكال نوشت: پ. ك. ك بعد ازاستقرار نيروهاي نظامي خود در شمال عراق سعي در بهبود روابط خود با" مسعود بارزاني " كرده و آخرين تحولات نظامي تركيه را نيز از نزديك تعقيب خواهد كرد.  به نوشته راديكال، عثمان اوجالان برادر عبدالله اوجالان  و از اعضاي كادر رهبري پ. ك. ك در گفت وگويي با تلويزيون  " مديا تي وي "كه ديدگاههاي پ. ك. ك را منعكس مي كند، گفت:  دوره مجادله نظامي پ. ك. ك به اتمام رسيده وپ. ك. ك از اين  پس فعاليت هاي اقتصادي، سياسي و ديپلماتيك در پيش  خواهدگرفت.  عثمان اوجالان افزود: هدف پ ك ك از اين پس، تقويت هر چه  بيشتر تركيه در تمامي زمينه ها خواهد بود.  در همين حال، راديو حزب كارگران كردستان تركيه پ ك. ك گفت:  فرماندهي شاخه نظامي اين حزب با انتشار بيانيه اي فرمان  آغاز عقبنشيني و حركت چريك هاي اين حزب به سمت مرزهاي  تركيه را صادر كرد.  اين راديو ديروز گفت: در اين بيانيه تاكيد شده است  چريك هاي اين حزب در مسير حركت به سمت مرزها از انجام  هرگونه عمليات نظامي خودداري كنند.  راديو پ. ك. ك گفت: عقبنشيني چريك ها در چارچوب اجراي  دستور اوجالان و با هدف نشان دادن حسن نيت اين حزب براي  برقراري صلح صورت مي گيرد.  اين منبع به نقل از اين بيانيه افزود: چريك هاي پ. ك. ك در مسير عقبنشيني، در صورتي كه مورد حمله قرار بگيرند، با تمام توان از خود دفاع خواهند كرد.  راديو پ. ك. ك افزود: اوجالان خواستار تضمين بين المللي  امنيت چريك هاي اين حزب به هنگام عقبنشيني و خروج از مرزهاي تركيه شد.  اين راديو به نقل از اوجالان افزود: خروج چريك هاي پ. ك. ك  از مرزهاي تركيه، بهترين دليل صلح طلبي كردها بوده و مجامع بين المللي بايد امنيت چريك ها و طرفداران اين حزب را كه در تركيه باقي مي مانند، تضمين كنند.  اين منبع افزود: عبدالله اوجالان در دومين بيانيه خود گفته است، زمين گذاشتن سلاح و خروج چريك هاي پ. ك. ك از تركيه حركتي تاكتيكي نبوده و روش جديد زندگي براي كردها در چارچوب دمكراسي در تركيه است. 
