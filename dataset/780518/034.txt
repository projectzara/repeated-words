   * از ديدگاه هگل، وظيفه بنيادي دولت، همساز ساختن مصلحت  خاص و عام است تا بدين گونه، حق آزادي فرد نگهداشته شود.  عملي شدن چنين وظيفه اي مستلزم يكي شدن دولت و جامعه  است، نه جدائي آنها اشاره در انديشه هگل، دو ابزار مشخص براي كنترل جامعه مدني  ارائه مي شود 1- ايجاد يك نيروي حامي مردم 2- اتحاديه  صنفي، اين دو جهت حفظ وحدت و فعاليت هاي رقابت آميز در درون طبقات، و همچنين دفاع از مصالح سازمان يافته جامعه  مدني در برابر دولت ضروري است، يكي از مهمترين نظريه هاي  هگل مربوط به دولت است، از نظر هگل ويژگي تعيين كننده  جامعه مدني، امنيت و حمايت از مالكيت و آزادي شخصي است و مصلحت فرد، غايت آن است. اما اين وظيفه يعني تشخيص مصلحت  بر عهده دولت گذاشته شده است. از ديدگاه هگل، وظيفه  بنيادي دولت، همساز ساختن مصلحت خاص و عام است و اگر سامان اقتصادي و اجتماعي به خودي خود يك همبستگي راستين  را براساس "اراده من "ايجاد كند، هدفي براي وجود دولت  باقي نمي ماند. مقاله زير نگاهي دارد به انديشه هگل كه  از نظرتان مي گذرد.  گروه مقالات  هگل همطراز با سنت فلسفه سياسي دموكراتيك، فرض را براين  مي گيرد كه فرد آزاد قانونگذار اصلي است و اوست كه قانون  را بر خود اهداء مي كند، اما در ضمن، اين فرض او را از گفتن اين نكته باز نمي دارد كه قانون در" حمايت از مالكيت و از طريق دادگستري "تحقق مي پذيرد.  بصيرت به پيوستگي اساسي حكم قانون و حكم مالكيت، هگل را وا مي دارد كه برخلاف لاك و جانشينانش، از آيين  ليبراليستي پا فراتر گذارد. قانون به دليل همين پيوستگي  با حكم مالكيت، نمي تواند فرجام مرحله يكپارچگي براي  جامعه مدني باشد و همچنين نمي تواند كليت واقعي آن را باز نمايد. از اين روي، قانون بايد با نيروي نيرومندتر و سخت گيرتري تكميل گردد تا بتواند مستقيم تر و صريح تر بر افراد حكومت كند، چندان كه حتي جايش را به اين نيرو دهد.  بدين سان نيروي پليس پديدار مي شود.  مفهوم پليس هگل با بسياري از ويژگي هاي آييني كه استبداد براي توجيه مقررات تحميلي اش بر زندگي سياسي و اجتماعي  به كار مي برد مطابقت دارد. پليس استبدادي نه تنها در فراگرد توليد و توزيع دخالت مي كرد و نه تنها آزادي  تجارت و سود را محدود مي نمود و بر قيمتها، فقر و ولگردي  نظارت مي كرد، بلكه زندگي خصوصي فرد را در هر كجا كه  مي توانست بر آسايش عمومي تاثيرگذارد، تحت نظارت داشت.  به هر روي، گفته هاي هگل درباره كاركرد پليس، نشان  مي دهد كه او از آيين رايج پا فراتر مي گذارد، به ويژه  در آنجا كه تاكيد مي كند تعارض هاي رو به رشد جامعه مدني  ارگانيسم اجتماعي را دچار هرج و مرج كور ناشي از مصالح  خودخواهانه ساخته است و براي نظارت بر اين آشفتگي،  استقرار يك نهاد قدرتمند ضرورت دارد. درست در همين مبحث  پليس است كه هگل پرآوازه ترين و نافذترين ملاحظاتش را درباره مسير نابود كننده اي كه جامعه مدني بايد بپيمايد،  به دست مي دهد. او در همين ملاحظات نتيجه مي گيرد كه  " جامعه مدني براثر ديالكتيك خود به فراسوي حدودش كشيده  مي شود و از صورت يك جامعه مشخص و خودكامه بيرون  مي آيد. "(1) به عقيده هگل، پليس محصول تعارض هاي فزاينده جامعه مدني  است و براي چاره گري همين تعارض ها پديد آمده است. او موقعيتي نهايي را در نظر مي گيرد كه در آن، "كار تحت  مقررات اداري تنظيم خواهد شد" او معتقد بود كه اين امر " طغيانهاي خطرناكي "را كه جامعه مدني مستعد آن است،  " تخفيف و تسكين مي دهد. "به سخني ديگر يك سازمان اجتماعي  توتاليتر فرصت كمي باقي مي گذارد تا" كشمكش هاي اجتماعي  به خودي خود و با يك ضرورت ناخودآگاه تعديل شوند. " روش ديگري كه هگل مطرح ساخت اين بود كه نظام ناپذيري  جامعه مدني را بايد با نهاد ديگري، يعني با اتحاديه صنفي  مهار كرد، اين اتحاديه يك واحد سياسي، اقتصادي است كه  كاركردي دوگانه دارد1- وحدت بخشيدن به مصالح و فعاليت هاي رقابت آميز در درون طبقات و 2- دفاع از مصالح  سازمان يافته جامعه مدني در برابر دولت.  اتحاديه صنفي تحت نظارت دولت عمل مي كند، اما هدف آن  پاسداري از علايق بازرگاني و صنعت است سرمايه و كار،  توليد كننده و مصرف كننده در اتحاديه تلاقي پيدا مي كنند و اتحاديه صنفي همان جايي است كه در آن، مصالح خاص  اقتصادي از خودخواهي محض تطهير مي شوند، چندان كه با سامان كلي دولت تناسب يابند.  مبحث اتحاديه صنفي از قسمت مربوط به جامعه مدني تا قسمت  مربوط به دولت، ادامه دارد.  دولت لزوما" از جامعه جدا و متمايز است.  ويژگي تعيين كننده جامعه مدني، "امنيت و حمايت از مالكيت  و آزادي شخصي "است و مصلحت فرد، غايت فرجامين آن است.  دولت كاركرد كاملا" جداگانه اي دارد و به شيوه اي ديگر با فرد ارتباط برقرار مي كند. "وحدت به معناي مطلق، همان  محتواي راستين و هدف دولت "است.  عامل يكپارچه كننده دولت نه جزئي، بلكه كلي است.  فردمي تواند در دولت "زندگي كلي اي رابگذراند. "در دولت،  ارضاءها، فعاليتها و شيوه هاي زندگي جزئي فرد، با مصلحت  همگاني تنظيم مي شوند. قوانين و اصول دولت، شناساهاي  انديشنده و آزاد را هدايت مي كنند، شناساهايي كه عنصر تشكيل دهنده آنها نه طبيعت، بلكه ذهن، دانش عقلي و اراده  افراد همبسته است. به همين معني است كه هگل دولت را" ذهن  عيني" مي خواند.  دولت ساماني را مي آفريند كه جامعه مدني، براي دوام خود به ارتباط كور نيازها و نقش هاي جزئي وابسته نيست. "نظام  نيازها" در دولت، به گونه طرح خودآگاهي از زندگي  درمي آيد كه با تصميم هاي مستقل انسان در زمينه مصلحت  همگاني، نظارت مي شود، بنابراين، دولت را مي توان دال بر " تحقق آزادي "گرفت.  از ديدگاه هگل، وظيفه بنيادي دولت، همساز ساختن مصلحت  خاص و عام است تا بدين گونه، حق آزادي فرد نگهداشته شود.  عملي شدن چنين وظيفه اي مستلزم يكي شدن دولت و جامعه است،  نه جدائي آنها، زيرا نيازها و مصالح فرد در جامعه وجود دارند و در فراگردهاي اجتماعي حاكم بر زندگي فردي پديدار مي شوند و باقي مي مانند.  به نظر هگل، دولت هدفي جز(همبستگي به معناي مطلق)ندارد.  به ديگر سخن، اگر سامان اقتصادي واجتماعي به خودي خود يك" همبستگي راستين "را ايجاد كند، ديگر هدفي براي دولت  به جاي نمي ماند.  به هر روي هگل، جامعه را به گونه جامعه مدني در نظر مي گرفت، يعني همان جامعه اي كه يك "همبستگي مطلق "نيست.  خصلت انتقادي ديالكتيك، هگل را واداشته بود كه جامعه را همين گونه ببيند.  روش ديالكتيك، واقعيت موجود را برحسب نفي ذاتي آن  درمي يابد و واقعيت ها را در پرتو دگرگوني آنها در نظر مي گيرد. دگرگوني يك مقوله تاريخي است.  زمانه اي كه در آن، مبناي مادي براي تحقق خرد و آزادي  فراهم آمده، از آن جامعه مدني است، اما خرد جامعه مدني  با ضرورت كور فراگرد اقتصادي تعريف شده و آزادي آن براثر رقابت مصالح رقابت آميز خصوصي، منحرف گشته است. با اين  همه، همين جامعه چيزهاي زيادي براي يك همبستگي به راستي  آزاد و معقول دارد: جامعه مدني حق جدائي ناپذير فرد را تصديق مي كند، نيازهاي بشري و وسايل برآورده ساختن آنها را افزايش مي دهد، به امر تقسيم كار سازمان مي بخشد و حكم قانون را پيشرفت مي دهد اين عناصر را بايد از مصالح  خصوصي جدا كرد و به قدرتي واگذار نمود كه برفراز نظام  رقابت آميز جامعه مدني و درپايگاه والاي ويژه اي ايستاده  باشد. اين قدرت، همان دولت است هگل دولت را به گونه  " قدرت مستقل و خودمختاري "مي بيند كه درآن، "افراد، تنها لحظه هايي از سير خداوند در جهان "به شمار مي آيند. گرچه  هگل ذات واقعي دولت را اين گونه مي پنداشت، اما در واقعيت، تنها همان نوع دولتي را توصيف مي كرد كه با جامعه مدني سازگار بود.(2) به هرروي، دولت هگل به هيچ وجه همطراز با يك دولت فاشيست  نيست. يك دولت فاشيست سطحي از تحول اجتماعي را باز مي نمايد كه دولت هگل بايد از آن بپرهيزد، يعني  فرمانروايي توتاليتر و مستقيم مصالح خاص بر مصلحت كل.  دولت مورد نظر هگل به نام چه كسي حكومت مي كند؟ به نظر هگل، به نام فردآزاد و مصلحت راستين او. "ذات دولت جديد،  وحدت كلي با آزادي كامل جزئي و بارفاه افراد" است.  اختلاف اصلي ميان جهان كهن و جهان نو در اين است كه در جهان دومي، درباره مسائل بزرگ زندگي بشري، نبايد از سوي  نوعي مرجع مافوق تصميم گرفته شود، بلكه اين تصميم بايد از سوي "من اراده مي كنم "آزاد انسان اتخاذ گردد. "اين  من اراده مي كنم.. سهم خاص خود را بايد در ساختمان بزرگ  دولت داشته باشد. "اصل بنيادي اين دولت، تحول كامل فرد است. ساختمان دولت و همه نهادهاي سياسي آن بايد" دانش و اراده افرادش "را بيان كند.(3) امين اسديان پور فهرست منابع  1- بنيادهاي فلسفه هگل، ترجمه محسن ثلاثي، نشر نقره،  صفحه 221 2- همان  3- همان صفحه 225 تازه هاي انديشه  خيال وصال  شرح ارمغان حجاز محمداقبال /لاهوري به كوشش: محمد بقايي  (ماكان)/ انتشارات /مشكوه چاپ /اول، 1378 هزار /نسخه 288 صفحه، /رقعي 950 تومان.  ارمغان حجاز، شامل دوبيتي هايي از اقبال لاهوري است كه  مضمون اصلي آنها، عشق به حق و رسول اوست. اقبال اين  دوبيتي ها را در آخرين روزهاي حياتش سروده و كتاب پس از فوت او انتشار يافته است. ربع آخر كتاب به زبان اردوست.  كتاب حاضر، كه شرحي است بر دوبيتي هاي فارسي ارمغان حجاز،  و از آن رو، عنوان خيال وصال به خود گرفته كه  نشان دهنده آرزوي تحقق نيافته شاعر باشد. كتاب از ظاهري  پيراسته برخوردار است و اصول كتابسازي در آن به خوبي  رعايت شده است.  بررسي آثار شكسپير نويسندگان: مارتين استفن و فيليپ /فرانكس ترجمه:  شراره سادات /شبيري انتشارات /مشكوه چاپ اول، تابستان  / 1378 273 صفحه، /وزيري 950 تومان.  بررسي آثار شكسپير، به منظور تامين نيازهاي آموزشي  دانشجوياني طراحي شده است كه مي خواهند تك تك  نمايشنامه هاي او را در بافت آثار او به طور كلي مورد ارزيابي قرار دهند. اين كتاب با توصيفي از آثار وي به  همراه تجزيه و تحليل نقادانه و كوتاهي از همه  نمايشنامه هاي وي كه بايد به عنوان زمينه مطالعه براي كل  مجموعه خوانده شود، آمده است. در پايان كتاب" شكسپير در صحنه تئاتر" گزارشي از نحوه تبديل آثار مكتوب شكسپير به  محصولي زنده و جذاب براي صحنه تئاتر آمده است.  نكته افزودني آن كه، در اين كتاب بعضي از نمايشنامه هاي  شكسپير مورد نقد و بررسي قرار گرفته است كه هنوز هيچ  ترجمه فارسي از آنها موجود نيست كه از جمله آنها مي توان  به" هياهوي بسيار براي هيچ "،" طوفان "و" اندازه به  اندازه" اشاره كرد كه اميد است اهل ترجمه به صرافت ترجمه  اين آثار نيز بيفتند، اگرچه چند سال قبل دكتر علاءالدين  پازارگادي درصدد ترجمه مجموعه آثار شكسپير برآمد، اما اين كار به انتها نرسيده و تنها دو جلد از آن توسط انتشارات سروش منتشر شد.  تاريخ معاصر ايران(فصلنامه تخصصي تاريخ معاصر ايران) صاحب امتياز: موءسسه مطالعات تاريخ معاصر ايران  سال سوم، شماره نهم، بهار 1378 در زمينه تاريخ معاصر ايران، فصلنامه مذكور ازجمله  نشريات تخصصي است كه به بحث و بررسي در عرصه موضوعات  فرهنگي، اجتماعي و سياسي مي پردازد. در اين شماره مقالات  لهستانيهاي مهاجر در ايران 231320 ش، عبدالحسين ميرزا فرمانفرما، انگليسها و جنگ جهاني اول ; رقابت موءسسات  تجاري انگلستان با يكديگر در منطقه خليج فارس و مناطق  مجاور در سده هاي هفدهم و هجدهم، تاريخيگري يا مكتب اصالت تاريخ به چاپ رسيده است. همچنين در بخش هاي ديگر كتاب كه عبارتنداز اسناد، گفت وگو و خاطرات، كتاب و كتابشناسي، نگاهي ديگر، گزارش و اخبار مطالب و موضوعات  متنوعي به چشم مي خورد.  خاورميانه(فصلنامه) صاحب امتياز: مركز پژوهشهاي علمي و مطالعات استراتژيك  خاورميانه سال ششم، شماره يك، بهار 1378 فصلنامه خاورميانه از نشريات معتبر و تخصصي است كه  موضوعات مختلف مربوط به منطقه خاورميانه را به بحث و بررسي مي گذارد. در اين شماره مطالب متنوع در قالبهاي  متفاوت طرح شده است. "عواقب سياسي كاهش قيمت نفت در خاورميانه" ميزگردي است با حضور حسين كاظم پور اردبيلي،  محمود سريع القلم، سهراب شهابي، موسي غني نژاد و ابوالقاسم هاشمي. در بخش مقالات، "سياست امنيت ملي  اسراييل"(سعيده لطفيان)،" خليج فارس: رژيم امنيتي يا معضل امنيتي "(قدرت احمديان)"گسترش ناتو به شرق و خاورميانه"(سيد حسين موسوي)و" ديدگاه بانك جهاني در مورد شرايط اقتصادي خاورميانه "(فريده فرهي)موضوعات  مطرح مي باشند علاوه بر ميزگرد و مقالات بخش هاي اسناد،  گزارش، معرفي و نقد كتاب و گزيده رويدادها به چاپ رسيده  است. 
