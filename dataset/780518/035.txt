   نگاهي به عوامل موءثر در تخريب لايه ازن  ازن كه نامي براي مولكول سه اتمي اكسيژن است، در اثر كنش  و واكنش هاي پي درپي فتوشيميايي احياء و اكسيده شده به  طوري كه مولكول هاي اكسيژن توسط اشعه ماوراي بنفش خورشيد تجزيه شده و به دو اتم اكسيژن تبديل مي شود، اتمهاي آزاد شده مجددا" با اتمهاي ديگر اكسيژن تركيب و اتم ازن(O 3) را تشكيل مي دهد. اين واكنش ها برگشت پذير به صورت  پيوسته موجب ايجاد چتر حفاظتي زمين در برابر ورود خارج  از حد طبيعي پرتوهاي ماوراي بنفش مي گردد. مقدار ازن  موجود در جو به قدري ناچيز است كه اگر مقدار ازن جو را در فشار متعارف روي هم انباشته كنيم ضخامت آن در گرداگرد زمين از چند ميلي متر تجاوز نخواهد كرد. با وجود اين جرم  كم، ازن در مقابل پرتوهاي ماوراي بنفش به مانند جسم سياه  عمل نموده و از نفوذ تابشهاي ماوراي بنفش به سطح زمين  جلوگيري به عمل مي آورد. اما فن آوري نوين بشري به همراه  استفاده از مزاياي آن گاهي اوقات به قيمت قرباني شدن  منافع بلندمدت جامعه بشري عمل نموده و اين بار علاوه بر زيانهايي كه تا چندي قبل برفرود زمين وارد مي آورد پا فراتر گذارده بر فراز زمين نيز لكه ها و علائم ناپاك خود را وارد آورد.  در سال 1982 يك تيم تحقيقاتي محيط زيست بريتانيا كه به  منطقه قطب جنوب اعزام شده بودند كشف تكاندهنده اي را اعلام نمودند، اما ابزار كافي براي تجزيه و تحليل لايه  ازن در استراتوسفر نداشتند. دانشمندان علوم جوي پيش از اين هرگز با اين پديده مواجه نشده بودند اما ماهواره هاي  ساخت بشر و هواپيماهاي بلند پرواز از سال 1985 از طريق  مطالعات نورسنجي طيفي از سطح زمين آن را تاييد و وجود يك  حفره وسيع ازن را در بخش گسترده اي برفراز قاره قطب جنوب اعلام كردند. تحقيقات در اين مورد ادامه يافته و به اين  نتيجه رسيدند كه اين مسئله يك رخداد فصلي بوده كه در فصل  بهار به نقطه اوج خود مي رسد. پرواضح است كه از ميزان  ضخامت ازن كاسته خواهد شد.  تا پايان دهه 1980 دانشمندان در مورد عواملي كه باعث  تخريب لايه ازن مي شوند به يك توافق عمومي و كلي دست  يافتند. در خلال فصل زمستان در نيمكره جنوبي(خرداد تا شهريور)هواي قطب جنوب در اثر جريان بادهاي شديد ماوراي  قطبي حاكم در اطراف اقيانوس جنوبي به طور جداگانه عمل  مي كند. زماني كه هواي گرم كاملا" محصور شود و روشنايي  روز به حداقل كاهش يابد گستردگي هواي سرد سطح قطب جنوب تدريجا" به لايه هاي فوقاني نفوذ كرده كه اين هواي  فوق العاده سرد حتي استراتوسفر را هم تحت الشعاع قرار داده. به طوري كه ابرهاي يخي شكل مي گيرند. سطوح يخي اين  ذرات كه اين ابرها را تشكيل مي دهند محل كنش و واكنش  كلرين ها هستند كه در تقابل با امواج ماوراي بنفش خورشيد قبل از اينكه دوره طولاني زمستان قطب جنوب به پايان برسد مي باشند. در طي اين واكنش اتمهاي كلرين آزاد شده و شديدا" مولكولهاي ازن را به اشكال ديگر اكسيژن تخريب و تجزيه مي نمايند. بعلاوه هر اتم كلرين آزاد شده مي تواند صدها واكنش طبيعي تشكيل ازن را دچار اختلال نمايد.  بنابراين فرآيند تحليل ازن سريعا" گسترش يافته و افزايش  درجه حرارت و تبخير اين ابرها را باعث مي شود. تا اوايل  تابستان سطح ازن مجددا" كاهش يافته و در زمستان به حداقل  خواهد رسيد اما با رسيدن فصل بهار چرخه تخريب مجددا"  آغاز خواهد شد. اين داستان نبايد ضرورتا" اين تجسم را به  ذهن خطور دهد كه تمام ازن از دست رفته مجددا" احيا خواهد شد. همانطوريكه تصوير ارائه شده نشان مي دهد حفره عظيم  ايجاد شده در لايه ازن كه بوسيله رنگهاي آبي تيره نشان  داده شده است هر سال برفراز قطب جنوب ظاهر مي شود.  تاكنون حفره ايجاد شده در لايه ازن در سال 1992 بزرگترين  آن تا حال بوده است كه مساحتي حدود3/24 ميليون كيلومتر مربع را دربرگرفته است. مساحتي حدودا" دوبرابر اندازه  قاره قطب جنوب. رويدادهايي اينچنين، تخريب و زوال لايه  ازن را در بخشهاي ديگر كره زمين دور از ذهن نمي دارد.  البته عامل مخرب كلرين ها(Chlorine)هستند كه بخش  عمده اي از آن منشا انساني داشته محصول تكنولوژي مدرن  بوده و ناسازگارا اتمسفر ظريف كره زمين را تحت فشار قرار مي دهد. رويدادهاي امروزي لايه ازن مسئله اي است كه مايع  دستپاچگي همه شده كه عوامل اصلي اين فرآيند تركيبات  مصنوعي كلروفلوئوروكربن ها(GFCs)هستند. پيش از دهه  1990 اينگونه مواد شيميايي به طور وسيعي در زندگي روزانه  براي مقاصد مختلف از جمله گازهاي سرد كننده در يخچالها و دستگاههاي تهويه مطبوع، مواد موجود در افشانه ها،  حلالهاي پاك كننده براي اجزاء كامپيوتري والكترونيكي،  پليمرها و ابرهاي پلاستيكي در محصولات متنوع استفاده  مي شد بنابراين موج وسيعي از GFC مواد در جو براي مدت  مديدي وارد شد و تنها در سالهاي اخير دانشمندان دريافتند كه اين تركيبات به سهولت به لايه استراتوسفرجو رسيده و در سراسر كره زمين پراكنده مي شوند. به هر حال تحقيقات  آغازين در خصوص حفره ازن در اواسط دهه 1980 عملا" نشان  داد كه اين پديده به قطب جنوب محدود شده است و اين  موجبات نگراني را براي جامعه علمي جهان ايجاد كرد كه  وارد عمل شود. چنين تلاشهايي در سال 1987 در يك كنفرانس  در مونترئال كاناداتحقق يافت كه بيش از 30 كشور گامهاي  نخستين براي محدود كردن توليد محصولات GFC داراي بردارند.  پروتكل مونترئال يك هيات علمي ارزيابي را بنيان نهاد كه  مفاد آن به عنوان بخشي ازجريان مداوم در جهت خنثي كردن  اضمحلال ازن اتمسفر به عهده كشورها نهاده شده بود.  كنفرانس دوم در سال 1990 برگزار شد كه در آن حدود يكصد كشور موافقت كردند كه مرحله خارج كردن كارخانه هاي توليد محصولات GFC داراي را تا سال 2000 از چرخه توليد آغاز كنند. در سال 1991 يك ضربالعجل تا سال 1996 پيشنهاد شد (كشورهاي در حال توسعه شامل آن نمي شود)و وقتي كه در سال 1992 جامعه علمي تشديد تحليل لايه ازن را گزارش  دادند انواع ديگر مواد شيميايي GFC حاوي به فهرست  محصولاتي كه بايد از گردونه توليد خارج شوند اضافه شد (تا سال 2030). اندازه گيري ها صحت اجراي مفاد پروتكل را نشان دادند. زيرا افزايش سالانه GFC غلظت اتمسفر نسبت به  آنچه كه در دهه 1980 رسيده بود به نصف تقليل يافته است و دلگرم كننده تر اينكه تعداد كشورهاي امضاء كننده پروتكل  مونترئال به 132 كشور افزايش يافته كه حدود 85 درصد كل  جمعيت جهان را دربرمي گيرد. با اين حال يافته هاي  تحقيقاتي جديد بر زيانهاي زيست محيطي كه پيشتر به وقوع  پيوسته اند تاكيد دارند. اكنون كاملا" مي دانيم كه حدود 10 درصد كل لايه ازن تا دهه 1970 تحليل رفته است و نيز مقدار زيادي از لايه هاي مختلف اطراف زمين فراتر از عرضهاي نيمكره جنوبي قطب جنوب در حال نابودي است. قاره  قطب جنوب به صورت يك منطقه هدايتي براي پژوهشگران درآمده  و در سال 1993 در فصل بهار سطح ازن پايين ترين مقدار را نسبت به هر جاي ديگر نشان داد و زنگ خطري را گوشزد نمود.  نقاط ديگر در نيمكره جنوبي شامل جنوب آمريكاي جنوبي  نشانه هايي از تخريب لايه ازن را ظاهر ساخته اما امروزه  جريانهايي هم نيمكره شمالي را تهديد مي كند. تخريب لايه  ازن در سالهاي اخير به آستانه خطرناكي در عرضهاي بالاي  نيمكره شمالي رسيده است. مطالعات در بهار 1993 نشان از عميق تر شدن حفره حدود 10 درصد نسبت به سال قبل  دركشورهايي چون كانادا روسيه و اروپاي شمالي مي دهد. به  همراه اين كاهش قشر ازن و افزايش مقدار كلرين غير معمول در استراتوسفر نيمكره شمالي برخي نظرات آن را احتمالا معلول انفجار عظيم آتشفشان پيناتوبو در فيليپين  در سال 1991 مي دانند. خوشبختانه برفراز منطقه قطبي شمال  در مقايسه با قطب جنوب اثري از گسستگي حفره مشاهده  نمي شود. زيرا زمستانهاي قطب شمال نسبت به قطب جنوب گرمتر و روزها طولاني تر، همچنين در قطب جنوب جريان  بادهاي متفاوت با قطب شمال و ارتفاعات بلند و يخ پهنه ها ضخيم تر است اما همين مقدار كم تغييرات لايه ازن در قطب شمال بدون شك پيامدهاي آني تري براي جوامع انساني خواهد داشت، چه تقريبا" 90 درصد ساكنين زمين در نيمكره شمالي  زندگي مي كنند.  شايد بديهي ترين واقعيت اينكه بشريت آگاهانه يا نا آگاهانه مداخلاتي را در جريانهاي جوي آغاز نموده است كه  سريعا" برگشت پذير به حالت طبيعي نخواهد بود.  براي دقت بيشتر مي توان گفت حدود 10 سال طول مي كشد تا GFC گازهاي به لايه استراتوسفر(محل استقرار لايه ازن) برسد. ادامه اين روند بدون اثرات قابل توجه شايد در مدت  چندين سال آينده چشمگير نباشد اما در آينده اي نه چندان  دور بحراني ترين مسئله گريبانگير بشر خواهد شد و سرانجام  تغييرات تكاندهنده اي جامعه بشري را فراگرفته كه گريز از آن ناممكن خواهد بود مسئله از بين رفتن ازن كره زمين  بايد در رديف مهمترين معضلات محيطي روز قرار گيرد، در نگاهي واقع گرايانه نسبت به وضعيت جاري پيش بيني ها حكايت از اين دارد كه در خلال سه دهه آينده ورود اشعه  ماوراي بنفش به سطح زمين براثر ايجاد حفره از5 تا 20 درصد نسبت به وضعيت كنوني افزايش خواهد يافت. حتي اگر برآوردهاي سطحي صحيح باشند انتظار مي رود دست كم سالانه  يك ميليون مورد سرطان پوست جنبه واقعيت به خود گيرد.  مشكلات پزشكي ديگري كه افزايش خواهد يافت شامل بيماريهاي  چشمي و آب مرواريد و تضعيف سيستم ايمني بدن نسبت به  امراض و بيماريها خواهد بود، زندگي جانوري به گونه  خطرناكي مورد تهديد قرار خواهد گرفت. يك نمونه مطالعه  انجام شده نشان مي دهد كه تنها 10 درصد افزايش در ميزان ورود پرتوهاي ماوراي بنفش قادر است نسل پلانكتونها كه اساسي ترين و بنيادي ترين موجودات  زنده در زنجيره غذايي اقيانوسها از آنها نشات مي گيرد رامنقرض نمايد. گياهان و درختان زمين به طور زيانبار مورد تهاجم قرار گرفته و بازده محصولات كشاورزي بيش از 25 درصد در توليد كاهش خواهد يافت قطعا" جهان نابرابر امروزي باروند كنوني رشد سريع جمعيت قادر به تغذيه  ساكنان خود نيست، براي مقابله با پديده كاهش لايه ازن،  دشواري هاي پيچيده تري را در پيش رو دارد.  مترجم: فرزاد همتايي 
