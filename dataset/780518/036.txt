 گروه شهري: مهندس مرتضي الويري، ديروز در جريان بازديد از پروژه ها و توان تجهيزاتي شركت كنترل كيفيت هوا،  اعلام كرد: لايحه ادغام اداره راهنمايي و رانندگي به  شهرداري تهران در هفته جاري تقديم مجلس شوراي اسلامي  خواهد شد. در صورت تصويب اين لايحه، شهرداري تهران اين  امكان را خواهد يافت كه مقابله جدي با خودروهاي آلاينده  محيط زيست را آغاز كند. بيشترين آلودگي هوا ناشي از تردد خودروهاي دودزاست و شهرداري ابزار لازم براي كنترل آن را در اختيار ندارد.  به گزارش خبرنگار ما، شهردار تهران با مثبت خواندن  كارهاي مطالعاتي جهت مقابله با آلودگي هواي تهران در دوره آقاي كرباسچي و اينكه اين مطالعات مي تواند مبنا و پايه اي براي برخورداري از هوايي عاري از آلودگي ها باشد،  افزود: متاسفانه اين واقعيت تلخ را بايد پذيرفت كه  تهران، از جمله آلوده ترين شهرهاي دنيا به شمار مي آيد و اگر تلاشي در اين باره انجام نشود، وضعيت آلودگي هواي  تهران تا سال 1390 به مرحله نگران كننده اي خواهد رسيد.  وي توجه به مقوله كنترل و مبارزه با آلاينده هاي هواي  تهران را ضروري و از برنامه هاي راهبردي شهرداري خواند و اظهار اميدواري كرد در صورت اجراي طرح هاي مطالعاتي  مقابله با آلودگي هوا، ظرف 15 سال آينده، هواي تهران به  استانداردهاي جهاني خواهد رسيد.  شهردار تهران، آلودگي هواي تهران را ناشي از دو مساله  عمده شامل شرايط جغرافيايي و شيوه استفاده از انرژي  دانست و افزود: براي كاهش آلاينده هاي هوا، نمي توانيم  در حذف آنها نظير تغيير جغرافيايي تهران موءثر باشيم، اما مي توان تدابيري را به مورد اجرا گذارد كه توسعه شبكه  گازرساني شهري و تجهيز خودروهاي بنزين سوز به سيستم  گازسوز از آن جمله اند و واقعيت هاي كارشناسانه نشان  مي دهد اگر طرح شبكه گاز شهري در تهران اجرا نمي شد،  شرايط عمومي تهران به مراتب بدتر از اوضاع كنوني بود.  وي تاكيد كرد: اجرايي و عملياتي كردن طرح هاي مطالعاتي  درباره مبارزه با آلودگي هوا را بطور جدي دنبال خواهيم  كرد و گازسوز كردن خودروها و ساماندهي شبكه حمل و نقل  عمومي و به اجرا درآوردن مساله معاينه فني خودروها از مواردي است كه پيگيري خواهد شد.  شهردار تهران گفت: به نظر مي رسد شهروندان نسبت به مقوله  آلودگي هوا و ضرورت فراگيري آموزش هاي مربوطه بيگانه  باشند به همين منظور مقرر شده در اين باره با استفاده از ابزارهاي اطلاع رساني، شهروندان را نسبت به پيامدهاي  آلودگي هوا و نقش و سهم آنان در كاهش آلاينده هاي هوا آگاه ساخت.  مهندس الويري با اظهار اين مطلب كه سهم خودروها در آلودگي هواي تهران بسيار بالاست، افزود: طرح جامع حمل و نقل عمومي تهيه شده و در آن نقش و كاركرد هر يك از ناوگان شبكه حمل و نقل نظير مترو، اتوبوس، تاكسي و تراموا مشخص شده است و اين طرح پس از بسترسازيهاي لازم،  به مورد اجرا در خواهد آمد. براساس اين خبر، مهندس سعيد ابوالحسني- مديرعامل شركت كنترل كيفيت هوا، گزارشي از عملكرد و طرح هاي مطالعاتي و اجرايي اين شركت را اعلام  كرد. وي گفت: پيش بيني وضعيت آلودگي هواي تهران در آينده  از جمله طرح هاي اين شركت است و براساس اين طرح سعي  مي شود حداقل 3 روز قبل، وضعيت هوا به منظور انجام  اقدامات پيشگيرانه، تعيين و اعلام شود. وي غلظت  آلاينده ها در هواي تهران را بيش از حد استاندارد خواند و گفت: براي كاهش آلاينده هاي هوا و برخورداري از شهري  با هواي پاك، مشاركت همه شهروندان، سازمانها، صنايع و همچنين همكاري مراكز علمي و دانشگاهي الزامي است و واقعيت مساله اين است كه خسارات ناشي از آلودگي هوا، بر سلامتي تمام شهروندان تاثيرگذار است.  مهندس ابوالحسني، ساماندهي شبكه حمل و نقل، اصلاح سوخت و انرژي مراكز صنعتي، تجاري و مسكوني، تبديل به احسن  خودروهاي فرسوده، تقويت برنامه معاينه فني خودروها و استانداردسازي گازهاي خروجي اگزوز خودروها را از جمله  عوامل كاهنده آلاينده هاي هواي تهران برشمرد. 
