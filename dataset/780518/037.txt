 گروه شهري: وزارت بهداشت، درمان و آموزش پزشكي ديروز اعلام كرد: ايجاد بخش فوريتهاي پزشكي در مراكز آموزشي  درماني الزامي است.  طي دستورالعملي از سوي معاونت درمان وزارت بهداشت در تمامي بيمارستانهاي آموزشي تربيت كننده پزشك، بايد از اين پس حداقل يك بخش جديد به نام بخش فوريتهاي پزشكي  وجود داشته باشد.  براساس اين گزارش، فقط بيمارستانهاي آموزشي تك تخصصي  شامل اين دستورالعمل نمي شوند و به روال سابق واحدهاي  فوريتهاي پزشكي به كار خودادامه خواهند داد.  اين گزارش تاكيد مي كند، به ازاي هر 150 تخت بايد حداقل  ده تخت اورژانس در بيمارستان وجود داشته باشد.  معاونت درمان وزارت بهداشت بااين دستورالعمل، بخشهاي  فوريتهاي پزشكي را موظف كرده تا تمام مشاوره هاي پزشكي  را در همان روز و با قيدفوريت انجام دهند و تمام بيماران  ارجاع شده به اين بخش ها، صرف نظر ازنوع فعاليت  بيمارستان بايد پذيرش و معاينه شده و حمايتهاي درماني  اوليه را دريافت كنند. اين دستورالعمل خاطرنشان مي كند،  در صورت عدم وجود تخصص مربوط دربيمارستان، نسبت به پذير ش و اعزام بيمار به بيمارستان ديگر اقدام شود وهيچ بيمار فوريت پزشكي به دليل عدم پيش پرداخت هزينه درماني نبايد ازارائه خدمات درماني مورد نياز و حيات بخش محروم بماند. 
