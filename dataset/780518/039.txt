 گروه شهري: وزارت پست و تلگراف و تلفن تمامي امكانات  مخابراتي مورد نياز شهرداري تهران را براي بهبود شبكه  حمل و نقل و ترافيك شهر تهران تامين مي كند.  دكتر محمدرضا عارف وزير پست و تلگراف و تلفن ديروز هنگام  بازديد از مركز كنترل ترافيك تهران با اعلام مطلب بالا گفت: بهبود شبكه رفت و آمد شهري نقش مهمي در حفظ محيط زيست، استفاده بهينه از وقت شهروندان، حفظ سرمايه هاي  ملي و كاهش هزينه ها دارد و از همين رو بايد مورد توجه  جدي تمامي سازمان ها و مسئولان قرار گيرد.  وي ضمن ابراز خرسندي از امكانات پيشرفته موجود در مركز كنترل ترافيك شهر تهران از جمله دوربين هاي نظارت  تلويزيوني معابر و شبكه هوشمند چراغ هاي راهنمايي و رانندگي گفت: اين تجهيزات و امكانات پيشرفته بايد در تمامي معابر تهران نصب شود و در آينده بايد ساير شهرهاي  بزرگ كشور نيز به اين تجهيزات مجهز شوند. وي افزود: براي  سر و سامان گرفتن ترافيك شهر تهران اين وزارتخانه ارائه  خدمات مخابراتي به مركز كنترل ترافيك را وظيفه خود مي داند و به همكاري گسترده با مجموعه حمل و نقل و ترافيك شهرداري تهران ادامه خواهد داد.  تلفن به همشهري  لباس را معدوم كردند!  چند دست لباس از خارج برايم به ايران فرستاده شد، گمرك  امانات پستي بخشي از كالا را تحويل داد اما يك لباس را كه روي آن تصوير نقش بسته بود تحويل ندادند. علت را پيگيري كردم، مسئولان مربوطه اظهار داشتند تصوير روي  لباس غيرمجاز است درخواست كردم اين لباس را مرجوع كنند،  اما اين درخواست را نپذيرفتند و گفتند بايد لباس معدوم  شود و لباس را معدوم كردند!  فرجپور يا استخدام و يا اخراج كنيد از وزارت آموزش و پرورش تقاضا مي شود به وضع اسفبار فرهنگيان حق التدريسي رسيدگي كنند. همسر من حدود 8 سال  به صورت حق التدريسي ساعتي با مدرك ليسانس در آموزش و پرورش شهريار اشتغال به كار دارد. مدت سه سال از اين 8 سال به طور پاره وقت 12 ساعته و مدت 5 سال تمام وقت خدمت  مي كند و حقوق ماهيانه وي بين 27 تا 30 هزار تومان،  آن هم در مناطق محروم شهريار است كه اين مبلغ ناچيز را سه ماه يكبار هم پرداخت نمي كنند و از سال 75 تاكنون نيز هيچ گونه قانوني براي استخدام رسمي اين قبيل افراد تصويب نشده است. تقاضا دارم اين گونه شاغلين را يا استخدام  كنند يا اخراج.  عارف افشار محمديان  انتقال واحد صنعتي تايرتيوپ فرگون ايران  با عنايت به نامه شماره 81324/4/76 اداره كل حفاظت محيط زيست استان قزوين به دادگستري استان قزوين در مورد تعطيل  واحد صنعتي تايرتيوپ فرگون ايران كه وجود آن مورد اعتراض  اهالي كوي ورزش در شهر قزوين بوده است و با توجه به  واگذاري زمين از اراضي ملي مجتمع صنعتي "ليا" جهت انتقال  واحد صنعتي يادشده در سال 72 متاسفانه هنوز اين كارخانه  در محيط مسكوني مستقر و به آلوده سازي محيط زيست آن هم  تقريبا" در مركز شهر قزوين ادامه مي دهد و معلوم نيست با چه مجوزي مسئولان كارخانه نسبت به انتقال اين واحد آلاينده به مجتمع صنعتي "ليا" اقدام نمي كنند. يادآور مي شود بخشي از قسمت هاي اين كارخانه از طرف دادگستري  پلمپ شده است.  علي ارسلان  سم پاشي درختان در منطقه 16 شهرداري منطقه 16 هر سال در فصل مربوطه محلات محدوده  شهرداري منطقه از جمله ميدان جعفري در نازي آباد جنب پارك 17 شهريور- كوچه رحمتي را سم پاشي مي كرد تا هم  مردم از شر پشه و حشرات ديگر آسوده خاطر شوند هم درختان  درواقع از نفوذ انگل ها حفظ شوند متاسفانه در سال جاري  شهرداري منطقه 16 گويا فراموش كرده است كه محلات را سم پاشي كند كه اگر چنين است اميدوارم اين يادآوري  مثمرثمر شود.  جمعي از اهالي  پول شهريه را پس نمي دهند!  در آزمون ورودي كارداني به كارشناسي دانشگاه آزاد واحد تبريز شركت كردم و در واحد بناب پذيرفته شدم پس از ثبت نام در واحد مربوطه بنابه دلائلي ناگزير يك ترم  مرخصي گرفتم. اينك نيز چون شركت در كلاس هاي درس برايم  مطلقا" ميسر نيست تقاضاي انصراف از تحصيل در واحد بناب را دارم و خواستار مبلغ 36 هزار و پانصد تومان شهريه  پرداختي شدم. پس از چند بار مراجعه متاسفانه موفق به  دريافت وجه مزبور نشدم و اين درحالي است كه دانشگاه  تبريز در چنين مواردي پول شهريه را پس مي دهند ولي واحد بناب در اين مورد همراهي كه ندارد هيچ اصولا" جوابي به  تقاضاي من نمي دهند.  نام محفوظ هفت اقليم  عامل پاكسازي آبهاي جهان كشف شد    دانشمندان در شانزدهمين كنگره گياه شناسي درسنت لوئيس  اعلام كردند گرچه گياهان نمي توانند صحبت كنند ولي به  كمك تغيير رنگ و بو از گياهان ديگر كمك مي طلبند يابه  يكديگر مي گويند كجا براي رشد مناسب است. به گزارش  يونايتدپرس ازسنت لوئيس به گفته دكتر مارسل ديك  ازدانشگاه واشنگتن واقع درهلند و دكتر بالر از آرژانتين  وقتي كسي به شما حمله مي كندشما مي گريزيد يا با او گلاويز مي شويد وياكمك مي طلبيد، گياهان نمي توانندفرار كنند ولي كمك مي طلبند و يا واكنش نشان مي دهند همچنين  مي تواننددر مورد نياز خود به فضاي خصوصي بايكديگر سخن  بگويند. گياهان با انتشار مواد شيميايي توجه حشرات دوست  راجلب مي كنند وبدين ترتيب كمك مي طلبند. هر نوع گياه  علامت كمك طلبيدن خود را دارد و هر علامت نمايانگر درخواست كمك خاصي است. بعضي از گياهان براي حشرات دوست  نظير نوزاد عنكبوت هاجاي خواب و شهد مخصوص فراهم مي كنند.  در شرايط آرام و به دور از اضطراب گياهان با يكد يگر صحبت مي كنند تاسر راه يكديگر نرويند و مزاحم يكديگر نباشد گياهان نورمادون قرمز را احساس مي كنند و زماني  كه نورمادون قرمز ارسالي گياه ديگر را دريافت مي كنند به  سمت ديگر كه گياه كمتري وجود دارد خم مي شوند ويا برگ  جديد مي رويانند. آگاهي از زبان گياهان براي دانشمندان  از اهميت فراوان برخوردار است زيراراههاي افزايش توليد ازطريق فضا سازي مناسب ونيزفراهم كردن وسيله دفاعي  دربرابرحشرات رابه ما مي آموزد. 
