 گروه شهرستانها: نگريستن به مشهد به عنوان يك شهر ملي،  اين شهر را به يكي از مراكز مهم زيارتي و گردشگري كشور تبديل خواهد كرد.  به گزارش خبرنگار همشهري در مشهد، استاندار خراسان  همچنين گفت: نگاه ملي به شهر مشهد و بهبود شرايط اين شهر.  متناسب با شئونات بارگاه مطهر حضرت رضا(ع)و يك شهر ملي،  علاوه بر نياز به افزايش اعتبارات شهرداري به ميزان 4 تا 5 برابر بودجه فعلي، همكاري مسئولان كشور و مشاركت هاي همه جانبه شهروندان را مي طلبد.  مهر عليزاده گفت: وجود مرقد امام هشتم(ع)بركات معنوي و مادي فراواني را براي شهر مشهد بوجود آورده كه اين امر،  موقعيت و فرصت هاي بسياري را براي پيشرفت اين شهر فراهم  ساخته است.  استاندار خراسان، عدم اتكاء به اعتبارات و درآمدهاي محلي،  اعتقاد همگاني به توسعه شهر مشهد به عنوان يك مساله ملي  و فراملي و تلاش عملي براي جلب توجه و همكاري مسئولان  كشور را از ديگر مصاديق نگاه ملي به شهر مشهد دانست و افزود: شهرداري مشهد با توجه به موقعيت خاص اين شهر و حضور سالانه 12 ميليون زائر، علاوه بر ايجاد منابع جديد مالي بايد در جلب سرمايه هاي بخش خصوصي نيز تلاش كند و در صورت نگريستن به مشهد به عنوان يك شهر ملي، اين شهر مي تواند با توجه به ويژگيهاي خاص خود به يكي از مراكز مهم زيارتي و توسعه گردشگري كشور تبديل شود.  وي با اشاره به وضعيت نوسازي و بازسازي بافت قديمي اطراف  حرم مطهر، راه اندازي شهرداري ثامن و تاثير بسيار مطلوبي  كه در رفع مشكلات شهروندان و ساكنان آن محدوده داشته است  را رضايت بخش توصيف و اظهار اميدواري كرد كه ظرف چند ماه  آينده، وضعيت طرحهاي شهرسازي اطراف حرم مطهر به ساماندهي  كامل برسد.  وي با اشاره به سياست تفويض اختيار و تاثيري كه در شكوفايي و خلاقيت فكرها و بهبود و پيشرفت كارها دارد گفت:  تفويض اختيارات بيش از هر چيز، شجاعت، جسارت و شناخت  كافي مديران را مي طلبد و بايد به تدريج تفويض اختيار به  تدوين مسئوليتها تبديل شود كه در صورت نهادينه شدن آن  رشد و شكوفايي مديريت شهري را فراهم خواهد ساخت.  استاندار خراسان، شناخت ابعاد مشكلات و معضلات را اولين  گام در حل آن دانست و گفت: بسياري از مشكلات به دليل  كثرت و حجم كارها و يا عدم آشنايي با ابعاد كار، بدون  راه حل باقي مانده و موجب تراكم و افزايش حجم كارها شده  است.  مهر عليزاده توجه بيشتر به بخشهاي محروم شهر مشهد و توزيع عادلانه اعتبارات و امكانات شهري را مورد تاكيد قرارداد و اظهار داشت: مردم نبايد تفاوتي را در ارائه  خدمات شهرداري احساس كنند.  همچنين نوروزي شهردار مشهد با اشاره به گسترش همكاريهاي  متقابل در مجموعه سازماني شهرداري كه منجر به بازدهي  مطلوب فعاليت ها خواهد شد، گفت: شهرداري مشهد به منظور بهره گيري از تفكر جمعي در پيشبرد و موفقيت فعاليتها، تشكيل گروههاي مشورتي را با استفاده از تجارب و توان  افراد خبره در دستور كار خود قرار داده است.  شهردار مشهد، مهم ترين تحول شهرداري مشهد را اصلاح  ساختار اداري دانست و گفت: در حال حاضر سرانه درآمدهاي  شهرداري مشهد در مقايسه با شهرداري هاي بزرگ كشور در پايين ترين سطح قرار دارد كه اين مسئله در روند اجراي  طرحها و برنامه هاي شهرداري تاثير گذاشته است و براي اين  منظور بحث شناسايي منابع جديد مالي را با استفاده از نظرات و ايده هاي جديد كارشناسان، متخصصان و دانشجويان  در دستور كار قرار داده است. 
