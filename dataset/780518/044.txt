   گروه شهرستانها: مدير ميراث فرهنگي يزد گفت: مسجد سهل بن علي واقع در مركز شهر و در مجاورت مجموعه ابنيه  تاريخي فرهنگي نظر خانه شهيد صدوقي، دانشكده معماري،  مدرسه و مسجد مصلي با شماره 2340 در فهرست آثار ملي كشور جاي گرفت.  به گزارش خبرنگار همشهري در يزد محمدحسن خادم زاده افزود:  قدمت بنا، گنبد و كتيبه هاي گچبري آن به قرن هشتم هجري  بازمي گردد و بنا به احتمالاتي كه نويسنده يادگارهاي يزد به آن اشاره كرده است "از آن دست مدارسي بوده كه ذكر آن  در كتب قديمي نرفته است اما طبق رسوم آن عصر، باني هر بنا را در آن دفن مي كردند. اغلب اين نوع مدارس در قرون  بعد به زيارتگاه تبديل شده است و دراين محل شيخ الاسلام  سعيدجمال الاسلام محمدبن احمدبن محمدبن مهريزد دفن  مي باشد كه يكي از عرفاي مشهور در قرن پنجم هجري قمري  بوده است ". وي گفت: اين بنا را مردم، مزار امامزاده  سهل بن علي مي دانند و نسبت به آن احترام بسياري قائل  هستند.  وي اظهار داشت: كتيبه گچبري به خط ثلث زيبا كه مضمون آن  سوره فتح است و گنبدي كه بر روي چهار ديوار به اندازه  x 5/8 5/8 متر و به ضخامت 5/1متر قرار دارد به 8 گوشواره  و پس از آن به 16 گوشواره ختم مي شود و در بالاي درگاه  ورودي مسجد يك تخته سنگ به شكل سرو نصب و به خط نسخ،  باني و سازنده مسجد و اتمام ساخت بنا به سال 1288 ه-. ق  آورده شده است كه از آثار اين مسجد مي باشد.  وي يادآور شد: مسجد از خشت و گل ساخته شده و از داخل با گچ سفيدكاري شده است. 
