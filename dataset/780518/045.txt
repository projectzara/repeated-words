 * نظام موظف است امنيت تمامي اجتماعات، تظاهرات و سخنراني هاي داراي مجوز قانوني را تامين كند گروه شهرستانها: پس از بيانات مقام رهبري و اظهارنظرهاي  رئيس جمهوري حجت بر همه آحاد جامعه تمام است و هيچ فرد،  گروه، حزب يا دسته اي نمي تواند به استناد حمايت از انقلاب، رهبري و ديگر نهادهاي نظام، قانون شكني و برخلاف  قانون حركت كند و همه كساني كه ديدگاههاي موافق انتقادي  و مخالف دارند بايد پايبند قانون باشند.  به گزارش خبرنگار همشهري در تبريز استاندار آذربايجان  شرقي در مراسم صبحگاه نيروي انتظامي آذربايجان شرقي در سخناني در مورد ضرورت پايبندي به قانون اضافه كرد: براي  نهادينه شدن قانونمندي، همه آحاد جامعه بايد تابع نظم،  قاعده و قانون باشند و آزادي در انديشه، منطق در گفتار و قانون در عمل را سرلوحه كار خود قرار دهند.  يحيي محمدزاده در بخش ديگري از سخنانش با اشاره به  اين كه سياست وي در استان اين بوده است كه هر نقطه نظري  در چارچوب قانون باشد، ابراز داشت: ما نمي توانيم  بپذيريم كه كسي بخواهد با ديدگاه خود، نظم اجتماعات را برهم بزند; نظام موظف است امنيت و آرامش تمامي اجتماعات،  تظاهرات و سخنراني هاي داراي مجوز قانوني را تامين كند.  وي گفت: هر كسي امنيت شهروندي را تا زماني كه برخلاف  قانون حركت نكرده است، به هر اسم، عنوان، لباس و شعاري  مخدوش كند مورد قبول و پذيرش نظام نيست و وقتي كسي منادي  گفتگو در عرصه جهاني است نمي تواند در عرصه داخلي از گفتگو فرار كند.  استاندار آذربايجان شرقي ضمن ستايش از عملكرد نيروهاي  انتظامي در كنترل حوادث 20 تير دانشگاه تبريز گفت: اين  نظر اعضاء شوراي تامين، مسئولان استان، وزير كشور و جانشين فرماندهي كل قواست و براي همه آنها درخواست تشويق  شده است، گرچه سربازان، افسران و فرماندهان به خاطر اين  تشويق ها انجام وظيفه نمي كنند و انتظار اصلي اين ها از عمل به وظيفه، جلب رضايت خداست. 
