 گروه شهرستانها: همزمان با آخرين خورشيدگرفتگي قرن بيستم  همايش خورشيدگرفتگي در فرهنگ مردم ايران نوزدهم مردادماه  جاري در جوار آرامگاه شيخ الرئيس بوعلي سينا حكيم،  دانشمند و منجم بلندآوازه ايران برگزار مي شود.  به گزارش خبرنگار همشهري مديركل ميراث فرهنگي همدان گفت:  در اين همايش كه به همت سازمان ميراث فرهنگي كشور برپا مي شود محققين به بررسي نقش خورشيدگرفتگي در فرهنگ و هنر ايراني و نيز معرفي آداب و رسوم مربوط به اين پديده  طبيعي خواهند پرداخت. رشيدبيگي افزود: همچنين به منظور معرفي و آشنايي هرچه بيشتر مردم با پديده خورشيدگرفتگي،  نمايشگاه كتب و اسناد خطي و آثار برگزيده اي از موزه هاي  كشور در ارتباط با تاريخ نجوم ايران از 18 لغايت 25 مرداد در آرامگاه بوعلي سينا برگزار خواهد شد. 
