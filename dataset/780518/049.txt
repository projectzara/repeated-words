 گروه سياسي: رئيس مجمع تشخيص مصلحت نظام در جمع اعضاي  جهاد دانشگاهي تاكيد كرد آينده كشور با تكريم دانشگاه و دانشگاهيان تضمين مي شود.  آيت الله هاشمي رفسنجاني در اين ديدار همچنين اظهار داشت:  در دانشگاهها بايد فضاي تحقيق و سئوال كردن وجود داشته  باشد و به سئوالات و نيازهاي فكري دانشجويان و نسل جوان  پاسخ داده شود. وي با تاكيد بر اين كه جهاد دانشگاهي  مي تواند در اين زمينه فعال باشد، تاكيد كرد: تحقيق در مسائل علمي، فرهنگي، اقتصادي، آموزشي، اجتماعي، با شك و سئوال آغاز و به يقين و تصميم نهايي ختم مي شود و فرض بر اين است كه اين حق دانشجوست كه از هر چيز بپرسد. 
