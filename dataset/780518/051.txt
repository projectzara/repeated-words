 انتخابات مجلس ششم روز 29 بهمن برگزار خواهد شد گروه سياسي: وزير كشور در همايش يك روزه "مشاركت سياسي،  احزاب و انتخابات "كه روز گذشته در تهران برگزار شد طي  سخناني" انتخابات "را نمادي از توسعه سياسي و تجليگاه  حضور احزاب سياسي دانست و گفت: انتخابات اين فرصت را به  احزاب مي دهد كه توانايي خود را تمرين كنند و به ميزان  تاثير حضور خود در جامعه پي ببرند.  حجت الاسلام والمسلمين موسوي لاري در اين همايش با تاكيد بر اين مطلب كه ديدگاهها و سلايق افراد و جريانات سياسي  را نمي توان حذف و آنان را از صحنه خارج كرد افزود:  بديهي است براي اداره جامعه، سليقه هاي متفاوتي وجود دارد، ولي بايد توجه داشت كه هيچ سليقه اي حق مطلق نيست.  وزير كشور طرح شناسنامه دار كردن احزاب و گروه هاي سياسي  را به عنوان يك دستاورد مهم براي نهادينه كردن احزاب سياسي در دهه سوم ذكر كرد و گفت: با شناسنامه دار كردن  تشكلهاي سياسي كه خواست تشكلها نيز هست، زمينه تشخيص  فعاليت گروه هاي سياسي براي مردم فراهم مي شود. وزير كشور اظهار داشت: دولت موظف است احزابي را كه داراي نام و نشان و با شناسنامه در چارچوب نظام حركت مي كنند، حمايت  كند.  وي فعاليت تشكلها و گروه ها در يك سال اخير را مثبت  ارزيابي كرد و گفت: تجمع و گردهمايي هاي زيادي طي اين  مدت در كشور برگزار شد كه در آن تشكلها و گروه هاي سياسي  حرفها و خواسته هاي خود را بيان كردند.  لاري افزود: اگرچه برخي از اين گردهمايي ها توسط برخي  عناصر مورد تعرض قرار گرفت، اما بايد توجه داشت كه كشور ما شرايط جديدي را تمرين مي كند و طبيعي است مخالفاني  نيز دارد.  وي اظهار داشت: البته جامعه برخوردهاي بي حساب و كتاب را پس مي زند و اين انديشه كه هر كس هر كاري دلش خواست  انجام دهد و تعرض كند، ديگر در جامعه طرفدار ندارد.  وي با اشاره به برگزاري انتخابات ششم مجلس شوراي اسلامي  گفت: انتخابات مجلس ششم طبق توافق شوراي نگهبان و وزارت  كشور روز 29 بهمن برگزار خواهد شد و تا يك ماه ديگر نيز بخشنامه انتخابات صادر خواهد شد.  وزير كشور افزود: بايد تمام توان را به كار گيريم تا مانعي براي حضور و نقش آفريني كساني كه در چارچوب قانون  اساسي فعاليت مي كنند، وجود نداشته باشد.  موسوي لاري همچنين گفت: در عرصه عمل و اجرا، هيچ  وظيفه اي بالاتر از برگزاري انتخابات سالم براي خود قايل  نيستيم و هيچ تكليف شرعي بالاتر از اين كار براي خود به  عنوان يك مجري انتخابات نمي بينيم.  وزيركشور گفت: اصلاحيه هايي كه در مجلس مطرح بوده و از منظر دولت آن بخشهايي از قوانين كه روي تعيين و تببين  وظايف اجرايي و نظارت سايه انداخته بايد شفاف شود تا تكليف ناظر و مجري روشن شود.  لاري اظهار داشت: دولت از عينك خوش بيني به آحاد جامعه  نگاه مي كند به همين دليل در برخي موارد مانند اعتقاد و التزام به دين و مسايل اخلاقي و دستگاه هاي مربوطه بايد بر اساس مستنداتي معتبر عدم صلاحيت فرد رامحرز اعلام  كنند.  وي در پايان از نمايندگان مجلس براي تصويب طرحي كه  براساس آن رد صلاحيت داوطلبان را تنها بر اساس ارايه سند امكان پذير مي سازد، قدرداني وتشكر كرد.  يادآور مي شود مرحله دوم اين همايش مهرماه برگزار خواهد شد. 
