 گروه سياسي: رئيس مجلس شوراي اسلامي در جمع اعضاي  جهاددانشگاهي تحقق توسعه پايدار را منوط به پيشرفت  تكنولوژي و توسعه صنعتي دانست.  حجت الاسلام والمسلمين ناطق نوري در اين ديدار همچنين  ضمن خاطرنشان كردن نقش دانشگاه در توسعه اقتصادي،  اجتماعي و فرهنگي به عدم برقراري ارتباط مثبت و موءثر ميان مراكز دانشگاهي و مراكز كاربردي و صنعتي اشاره كرد و از كمبود بودجه، ديوانسالاري و تشريفات اداري و كمبود تجهيزات و امكانات، پايين بودن سطح دستمزد و وجود مقررات  دست و پاگير به عنوان موانع مربوط به بخش تحقيقات ياد كرد كه در بيگانگي مراكز علمي و كاربردي موءثر بوده است.  رئيس مجلس شوراي اسلامي، گسترش و توسعه امور فرهنگي را وظيفه ديگر جهاد دانشگاهي عنوان كرد و اظهار داشت: توطئه  اخير(حادثه كوي دانشگاه)نشان داد كه دشمن كجا را هدف  قرار داده است. هدف او دانشگاه، دانشجو و محيطهاي فرهنگي  و علمي است، اما خوشبختانه در اين حادثه دانشجويان  هشيارانه برخورد كردند و توقع هم همين بود. 
