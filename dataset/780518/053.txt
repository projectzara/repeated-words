 گروه سياسي: بررسي شور دوم طرح اصلاح قانون انتخابات  مجلس شوراي اسلامي درجلسه علني ديروز مجلس آغاز شد و دو ماده از آن به تصويبرسيد.  در ماده يك اين طرح قيد شده است: انتخابات مجلس شوراي  اسلامي بر طبق مقررات اين قانون انجام مي گيرد و دولت  موظف است در برگزاري انتخابات ترتيبي اتخاذ نمايد كه پيش  از پايان دوره قبل، انتخابات را برگزار نمايدبه طوري كه  كشور در هيچ زمان بدون مجلس نباشد.  براساس ماده 2 اين طرح، عده نمايندگان مجلس شوراي اسلامي  دويست وهفتاد(270)نفر مي باشد و افزايش تعداد آن  براساس اصل(64)قانون اساسي خواهد بود.  در تبصره اين ماده تاكيد شده است: از تعداد كل نمايندگان،  پنج نفر به ترتيبذيل مربوط به اقليتهاي ديني مي باشند:  زرتشتيان و كليميان هركدام يك نماينده، مسيحيان آشوري و كلداني مجموعا يك نماينده و مسيحيان ارمني جنوب و شمال  هركدام يك نماينده.  ادامه رسيدگي به اين طرح به جلسه علني آينده مجلس موكول  شد. همچنين در جلسه علني ديروز مجلس طرح آيين نامه داخلي  مجلس شوراي اسلامي اعاده شده از شوراي نگهبان مطرح شد و برخي اصلاحات به منظور تامين نظر اين شورا به عمل آمد.  در جلسه ديروز مجلس همچنين طرح تغيير عنوان اعضاي  شوراهاي اسلامي روستاهايي كه به شهر تبديل شده اند اعاده  شده از شوراي نگهبان مطرح و با راي موافق نمايندگان  تبصره يك آن به منظور تامين نظر شوراي نگهبان حذف شد.  همچنين در جلسه علني روز يكشنبه طرح برگزاري انتخابات  شوراهاي اسلامي در تيره ها، طوايف و ايلات و عشاير كوچ  رو كشور اعاده شده ازشوراي نگهبان مطرح شد اما نمايندگان  مجلس با راي موافق خود، طرح مذكوررا كه قبلا تصويب كرده  بودند، تاييد كردند.  براساس ماده واحده اين طرح، انتخابات شوراهاي اسلامي در تيره هاي عشاير كوچ رو كل كشور در اين دوره، همزمان با انتخابات ميان دوره اي شوراهاي اسلامي شهر و روستا و با همان شرايط عمومي و به تعداد سه نفر درهر تيره كه جمعيت  آن برابر آخرين سرشماري و آمار رسمي داراي بيست خانواريا يكصد نفر جمعيت باشند، برگزار مي گردد. 
