 گروه سياسي: محاكمه سردار انقلاب دوم و فتح لانه جاسوسي  در صحنه اي تاسف بار موجب خوشحالي آمريكا و ناراحتي  فرزندان امام و انقلاب را فراهم كرد.  اين مطلب را روز گذشته مجيد انصاري رئيس مجمع حزبالله  مجلس در سخنراني پيش از دستور خود عنوان كرد.  به گزارش خبرنگار همشهري وي كه از محاكمه مدير مسئول  روزنامه سلام انتقاد مي كرد گفت: دادگاه ويژه روحانيت كه  به حكم امام براي مقابله با روحانيون دين فروش تاسيس شده  بود اقدام به محاكمه يكي از معدود ياران امام در دوران  دشوار مبارزه با نظام ستمشاهي كرد. وي اضافه كرد: حضرت  حجت الاسلام موسوي خوئيني ها كه جزو ده نفر اول ياران  امام در دوران مبارزه و پس از آن است در دوران ستمشاهي  به اعدام محكوم شد كه اين حكم بعدا" به 15 سال حبس تبديل  گرديد و اوايل انقلاب ايشان توسط مردم از زندان آزاد شد.  مجيد انصاري، حجت الاسلام موسوي خوئيني ها را كسي دانست  كه در دوران انقلاب در تمام موارد مورد وثوق و امين امام  بود و نخستين نمايندگي ايشان را در حج به عهده گرفت و به  عنوان امين الحاج بنيانگذار بعثه امام شد. انصاري اضافه  كرد: امام پست دادستاني انقلاب را كه در قانون اساسي  احراز آن شرط اجتهاد مطلق را دارد به ايشان سپرد.  همچنين ايشان از سوي امام ناظر بر صداوسيما بوده و براي  تائيد صلاحيت كانديداهاي رياست جمهوري نيز برگزيده شد.  رئيس مجمع حزبالله مجلس، عضويت آقاي موسوي خوئيني ها در نخستين مجمع تشخيص مصلحت نظام و مجلس بازنگري قانون  اساسي از سوي امام را نيز يادآور شد و گفت: بعد از ارتحال امام ايشان به عنوان مشاور عالي سياسي رهبري  مجددا" به عضويت مجمع تشخيص مصلحت نظام انتخاب شد.  انصاري گفت: موسوي خوئيني ها عضو برجسته مجمع روحانيون  مبارز، روحاني متعبد، زاهد و شجاعي بود كه در سنوات  گذشته بار سنگين اطلاع رساني سالم و با صداقت را با كمال  متانت در قالب روزنامه سلام به انجام رساند وي افزود:  متاسفانه به موازات جذب فزاينده برخي روحانيون و شخصيت هايي كه كمترين سنخيتي با امام و انقلاب نداشتند شاهديم به طور فزاينده اي ياران ديروز، امروز و آينده  امام و اسلام به دلايل واهي به محاكمه كشيده مي شوند.  انصاري همچنين براي برگزاري يك مناظره حقوقي در مورد برخورد دادگاه ويژه روحانيت با مدير مسئول سلام اعلام  آمادگي كرد.  وي هشدار داد كه مبادا در سال امام و در سالي كه رهبري  همه را به وحدت و انسجام نيروهاي خودي دعوت كرده اند بازوهاي تواناي امام و انقلاب يكي پس از ديگري به  بهانه هاي واهي كنار زده و انقلاب بي پشتوانه شود.  رئيس مجمع حزبالله تاكيد كرد كه به نفع روحانيت شيعه  نيست كه استوانه هاي اين شجره طيبه را خشكانده و منزوي  كنند.  انصاري محاكمه سردار دوران مبارزه قبل از انقلاب، سردار انقلاب دوم و فتح لانه جاسوسي در صحنه اي تاسف بار را موجب خوشحالي آمريكا و ناراحتي فرزندان امام و انقلاب دانست و دعا كرد كه خداوند انقلاب و نظام را از خطر مصون  دارد. 
