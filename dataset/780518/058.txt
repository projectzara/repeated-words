 رئيس فدراسيون فوتبال كيست؟ سازمان ورزش - فدراسيون فوتبال     فوتبال به وسعت پنج قاره جهان گسترش پيدا كرده است. از بزرگترين تا كوچكترين كشورهاي جهان در ميدان سبز تعيين  شده در قانون فوتبال برابرند. در دنيايي كه توپ گرد تمام  مسائل را تحت الشعاع رويداد خود قرار مي دهد، نمي توان  از كنار آن بي تفاوت گذشت براي چنين فوتبالي مسئولي به  اندازه ابعاد خودش نياز است در دنيايي كه قدرتي چون  آمريكا در مقابل ايران و در ميدان فوتبال زانو مي زند،  بايد مسئولي، فوتبال را اداره كند كه ابعاد سياسي اين  حادثه را نيز بشناسد. دنيايي كه در آن ايراني ها چنين با بازيكنان فوتبال آمريكا يك تيم مي شوند و يك عكس  مي گيرند بايد مسئولي فراتر از يك رئيس فوتبال داشت.  گروه ورزشي: نزديك به 65 سال از نهضت ورزش نوين ايران  مي گذرد و اين زمان كمي نيست، اما براي جامعه ورزشي  ايران، چندان هم زياد نيست. ورزش قديم ايران پايه هايي  را در تاريخ بنا نموده كه براساس آن مي توان انتظار بيشتري از ورزش نوين داشت. از ايرانياني كه شجاع و نيرومند، ميهن پرست و باهوش، راستگو و درستكار معرفي  شده اند، بيش از اين بايد در ورزش ديد و شنيد. كشوري كه  براي اولين بار سواره نظام ورزيده و همه كاره پرورش داد بايد جايگاه، ورزش آن بسيار معتبرتر و بالاتر باشد.  افسوس كه دوره هايي از تاريخ اين كشور پهناور به بطالت و تنبلي گذشت، از زنديه تا پايان قاجاريه كه همه به خانه  نشيني و كاهلي گذراندند و تنها رگه هايي ازورزش باقي  ماند.  از زماني كه انجمن ملي تربيت بدني و پيشاهنگي به سازمان  تربيت بدني تغييرنام داد بيش از نيم قرن مي گذرد. به  نوعي دكتر جناب و يا ايزدپناه اولين روءساي تربيت بدني  بودند، يقينا" از سال 1332 و تصويب لايحه قانوني تاسيس  سازمان تربيت بدني توسط دكتر محمد مصدق نخست وزير وقت.  البته عمر رياست اولين مسئولين كمتر از يكسال طول نكشيد و كلا" عباس ايزدپناه را اولين رئيس سازمان تربيت بدني  قلمداد مي كنند. به فراخور شرايط تاريخي و اجتماعي عمر رياست هر كدام از اشخاصي كه بر مسند سازمان ورزش نشستند بلند و كوتاه بود.  بعد از انقلاب از طرف دولت مهندس بازرگان، شاه حسيني اين  پست را به عهده داشت و سپس مصطفي داودي، داودي شمسي،  احمد درگاهي، غفوري فرد و حالا هاشمي طباء. طي بيست سال  اخير سيستم اداري ورزش به گونه اي بود كه تمام روءساي  فدراسيون زير چارت سازماني فعاليت مي كردند و روءساي آنها از طرف سرپرست سازمان تربيت بدني منصوب مي شد در شرايط فعلي نيز همان ضوابط و اصول مديريتي اعمال مي شود، با اين تفاوت كه حالا خود فوتبال يك سازمان مجزا به وسعت  تربيت بدني نياز دارد و مديرش نيز چيزي در همان اندازه  رئيس ورزش بايد باشد.  بحث امروز ما با اين مقدمه چيني طولاني نيز همين موضوع  است كه رئيس فدراسيون فوتبال بايد شخصيتي باشد فراتر از بقيه فدراسيون ها هم بدليل وسعت كار و هم مخاطبان بسياري  كه دارد. مسئوليت اين فدراسيون نيز با بقيه متفاوت و مسئله برانگيز است. پس لازمه پيشبري برنامه هاي چنين  فدراسيوني كار آساني نيست و بايد مديري لايق، هوشيار، با تجربه و حتي سياسي بر راس آن قرار گيرد كه قادر باشد علاوه بر انجام وظايف دشوار، استقلال كاريش را نيز حفظ كند. رئيس فدراسيون فوتبال بايد شخصيتي باشد كه بتواند از برنامه هاي خود دفاع كند زير بار سفارش و دستور غيرمنطقي نرود. به عقب برنگردد و اگر از علم و دانش در حيطه خود دفاع مي كند به آن اعتقاد داشته باشد اگر مربي  خارجي مي آورد و اين عمل را با اعتقاد انجام مي دهد، پاي  آن بايستد رئيس فدراسيون فوتبال نمي تواند اهل باج دهي  باشد، صرفا" بدليل اينكه فلان باشگاه تماشاگر بيشتري  دارد، يا فلان تيم آدمهاي كله گنده در پشت سرش قرار دارند. رئيس فدراسيون فوتبال هرگز حاضر نيست كه از كلاس  دانشگاهي فوتبال را به كلاس اكابر ببرد و خدايي نكرده در سركلاس عكس مار را نشان دهد. رئيس فدراسيون فوتبالي كه  روي اصول خود ايستاده است وقتي اين ايستادگي او را در تقابل با رئيس ورزش قرار داده است حاضر نيست در تيم ملي  از كساني استفاده كند كه هنوز نتوانسته اند از نظراخلاقي  و علمي در خود تحول ايجاد كنند رئيس فدراسيون فوتبال اگر به اين نقطه رسيد، آواي هلاكت و فنايش به گوش خواهد رسيد.  فوتبال با اين ابعاد گسترده نيازمند شجاعت و تهور مديران خود است، حتي اگر رئيس ورزش و معاونانش با شيوه  كار مسئول فوتبال مخالف باشند و قادر نباشند او را تعويض  كنند. رئيس فدراسيون فوتبال بايد دورتر را ببيند و نگاه  گسترده اي در جامعه داشته باشد. حتي اگر بزرگترين رسانه  تصويري قصد كوبيدن او را داشته باشد، رئيس فدراسيون  فوتبال زماني باقي مي ماند و محبوب باقي مي ماند كه  اصالت و استقلال خود را حفظ كند. رئيس فدراسيون فوتبال  با تمام نجابتي كه دارد بايدقاطع به سمتي حركت كند كه  جهان امروز مي رود وگرنه... 
