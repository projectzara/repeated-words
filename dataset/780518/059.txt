 كشتي آزاد نوجوانان جهان  گروه ورزشي: فدراسيون كشتي اعلام كرد تيم كشتي آزاد نوجوانان ايران پس از تيم هاي روسيه و جمهوري آذربايجان  در رده سوم رقابت هاي كشتي آزادقهرماني نوجوانان جهان  قرار گرفت.  در اين مسابقه ها كه با شركت كشتي گيران 42 كشور در شهر لودز لهستان برگزار شد، تيم ايران 52 امتياز كسب كرد و تيم هاي روسيه و جمهوري آذربايجان 70 و 59 امتياز به دست  آوردند.  تيم هاي قزاقستان، گرجستان و اوكراين به ترتيب با كسب 50، 48 و47 امتياز درمكان هاي چهارم تا ششم قرار گرفتند.  كشتي گيران ايران در آخرين شب اين پيكارها صاحب يك مدال  طلا ويك نقره شدند.  " ياسر نورزايي "كشتي گير وزن 100 كيلوگرم ايران با پيروزي 8 بر 2مقابل حريف اهل روسيه خود مدال طلا را به  گردن آويخت.  " امير دالوند" كشتي گير وزن 63 كيلوگرم كشورمان در ديدار پاياني اين وزن كشتي را با نتيجه 4 بر 2 به حريف  گرجستاني خود واگذار كرد وبه مدال نقره قناعت كرد.  " مصطفي آخوندي "كشتي گير وزن 46 كيلوگرم ايران كه به  ديدار رده بندي اين وزن راه يافته بود، 3 بر 2 مغلوب حريف اهل گرجستان خود شد و در رده چهارم ايستاد. 
