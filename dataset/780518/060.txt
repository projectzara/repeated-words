 گروه ورزشي: نخستين تمرينات آماده سازي تيم ملي فوتبال  ايران با حضور 26 بازيكن در زمين شماره دو ورزشگاه آزادي  تهران برگزار شد.  در اين جلسه از تمرين، حميد استيلي ملي پوش تيم بهمن  به دليل سفربه آلمان و مذاكره با مقامات باشگاه "لايپزيك " غيبت داشت اما بقيه بازيكنان در اولين تمرينات تيم ملي  شركت داشتند همچنين منصور پورحيدري سرمربي تيم ايران  نيز در اين جلسه از تمرين غايب بود كه به گفته مربيان  تيم ملي، وي به علت بيماري و پيگيري معالجات نتوانست در ورزشگاه آزادي حضور بهم رساند.  بازيكنان دعوت شده در محل خوابگاه شماره يك مجموعه  ورزشي آزادي حضور يافتند و تمرينات اوليه را زير نظر حسين فركي واكبر مالكي انجام دادند. در تمرين روز گذشته  ابتدا" حسين فركي "با بازيكنان صحبت كرد و سپس كارهاي  نرمشي با هدايت "اكبر مالكي "انجام شد. آنگاه بازيكنان  به حركات پابتوپ و كارهاي تاكتيكي پرداختند. 
