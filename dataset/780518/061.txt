 الو... الو... همشهري  ياردانقلي: بفرمائيد خواننده: آقا شنبه شب شبكه سوم نيمچه ميزگردي داشت، شما تماشا كرديد؟ ياردانقلي: از آنجا كه از بدشانسي افتاديم تو ورزش، بله  تماشا كرديم.  خواننده: آقا اينا چي ميگن معاون فني سازمان چي گفت.  آقاي كارشناس هم كه فضل فرمودند شما تماشا كرديد؟ ياردانقلي: خب، ايشون نظر كارشناسي دادن، كاريش نميشه  كرد...  خواننده: آقا كارشناسي كدومه؟ ياردانقلي: فرمودند، در ايران هيچكس يافت نمي شود كه  بتواند در كميته فني مستقر شود. يعني اينكه در اين خاك  پهناور يك نفر كه فوتبال بازي كرده باشد و درسي خوانده  باشد و اهل ورزش باشد يافت نمي شود. البته ايشان  بلافاصله بدون آنكه به حافظه اشان مراجعه كرده باشند فرمودند، استثنائا" بنده هستم. دكتراي چي چي دارم فوتبال  هم بازي كردم و بقيه محسنات را نيز دارا مي باشم.  خواننده: آقاي ياردانقلي، يعني ايشان از كوردوس، حسن  حبيبي، بيژن ذوالفقارنسب بيشتر فوتبال مي فهمه؟ ياردانقلي: شما مگر مشاهده نكرديد- ايشان كارشناس فوتبال  صداوسيما تشريف دارن.  خواننده: اين حرفا كدومه آقا، ما كه 40 ساله تو فوتباليم  مي فهميم كارشناس يعني چي، اينا كه حرف زدن معمولي رو بلد نيستن، فقط يك تريبون مفت گير آوردن تا پنبه  فدراسيون فوتبال رو بزنن. اينا يه چيزايي شنيدن كه رئيس  مي خواد بره شهرداري، اما بقيه قصه رو نمي دونن.  ياردانقلي: زبانم لال تو يه كسي هستي، اهل فوتبالي، خوب مي دوني چي به چيه؟ از ما نشنيده بگير، اما شايد نقشه اي  تو كار بود، شايدم رئيسه و معاونه با كارشناسه بسته باشن.  تا رئيس فوتبالو كله پا كنن و كارشناس برنامه رو بفرستن  تو فدراسيون و از شر كله شقي رئيس راحت بشن. درواقع  برنامه زيرآب زدن بود.  ياردانقلي 
