 گروه ورزشي: فدراسيون سواركاري اعلام كرد: مسعود مكاري نژاد سواركار ايراني مدال برنز رقابتهاي انفرادي  اولين دوره مسابقات بين المللي پرش با اسب پكن را به دست  آورد در رقابتهاي تيمي اين مسابقات نيز تيم اعزامي منتخب استانهاي ايران به مقام سوم رسيد و به كسب مدال برنز نائل شد. احد نيكويي سواركار نوجوان مشهدي تيم اعزامي  مقام چهارم رقابتهاي انفرادي را به دست آورد. در اين  مسابقات كه طي سه روز و در زير باران شديد در شهر پكن  برگزارشد، سواركاران تيم منتخب استانهاي ايران از اسبان  قرضي كه ميزبان دراختيار آنان گذارده بود استفاده كردند.  در نخستين دوره مسابقه هاي بين المللي پرش با اسب پكن  هشت تيم از كشورهاي سنگاپور، كره جنوبي، چين تايپه، چين  (دو تيم)، هنگ كنگ، جمهوري اسلامي ايران ومنتخب شهر پكن  به رقابت پرداختند و در پايان نتايج آن به اين شرح اعلام  شد: نتايج تيمي 1- تيم كره جنوبي، 2- تيم ملي(الف)چين،  3- تيم جمهوري اسلامي ايران. نتايج انفرادي 1- يانگ ينگ  (كره جنوبي)، 2- وانگ وان نان(چين)، 3- مسعود مكاري  نژاد(جمهوري اسلامي ايران). 
