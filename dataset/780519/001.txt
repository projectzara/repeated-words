 به مناسبت تعمير و پاكسازي دوتابلوي "شام آخر" و" دادگاه  عدل الهي "    اشاره: پس از سالها تلاش و كوشش استادانه و صرف مخارج  سنگين نقش "شام آخر" اثر لئوناردو داوينچي از تاثيرات  مخرب گذشت زمان، آلودگي محيط زيست و ازدحام جمعيت و بازديدكنندگان پاكسازي شد و مجددا" از اوايل ماه جاري  ميلادي به معرض ديد شيفتگان هنر كلاسيك قرار گرفت.  پاكسازي و تعمير نقاشيهاي اساتيد قديم چه بر روي پارچه و چه ديوارهاي گچي كه مدتي است به كمك تكنيك ماهرانه و ابزار نوين و داروهاي شيميايي متداول گرديده است، مورد تاييد همگي صاحبنظران نيست و بدين سبب مجله آلماني زبان  فوكوس دو نظريه درباره تعمير و پاكسازي تابلوي "دادگاه  عدل الهي "اثر ميكل آنجلو در محراب سيكستينا(واتيكان) را درج كرده است.  در روز نهم آوريل سال 1994" دادگاه عدل الهي "شاهكار ميكل آنجلو آنتونيوني پس از پاكسازي و تعمير كه روي هم  14 سال به طول انجاميد به معرض ديد دوستداران آثار مذهبي  گذارده شد. حق امتياز عكس و فيلم برداري و اجازه نشر و تكثير تصاوير اين نقاشي كه بر ديواري به وسعت يكصد و هشتاد مترمربع ترسيم شده را شبكه تلويزيوني ان. تي. V وي. T.  N ژاپن براي مدتي معين و به قيمت سه ميليون دلار خريداري  كرده است و به همين دليل عكس و فيلم برداري توسط بازديدكنندگان ممنوع مي باشد.  ميكل آنجلو نقاشي "آفرينش جهان "بر سقف كليساي واتيكان  را در سال 1512 ميلادي شروع كرد و مراحل نهايي اين  شاهكار هنري را به تنهايي و بدون استفاده از دستيار و شاگرد به پايان رساند. ولي 24 سال بعد كه به درخواست پاپ  پل سوم با دستمزد سالانه 1200 دوكات برابر با 000/120 مارك كنوني كشور آلمان نقاشي "دادگاه عدل الهي "محراب سيكستيناي واتيكان را آغاز كرد، فرانسيسكو- آمادوري(كه  به خاطر شهر زادگاهش "له اوربينو" ناميده مي شود در تمام  مدت پنج سالي كه كشيدن نقش به طول انجاميد)همراه و دستيار وي بود. پاپ علاوه بر اجرت استاد و شاگرد هزينه  گزاف رنگهاي اصيل و مواد ديگر مورد نياز نقاشي را نيز تقبل و پرداخت كرد.  آقاي جيان لوئي جي - كولالوچي از نتيجه كار راضي است. وي  كه 69 ساله است و سرپرستي گروه پاكسازي نقش را به عهده  داشته مي گويد: "در هنگام پاك كردن تابلو هر حركت دست و قلم موي ميكل آنجلو را مي توانستيم به روشني ببينيم.  تفاوت كار استاد و شاگرد زياد است به خصوص زماني كه  " اوربينو" خود را تحت نظارت استاد نمي ديده و يا آزادي  عمل به دست مي آورده، موجب نقاط ضعفي شده است. خواندن  دست ميكل آنجلو به اين وضوح حتما" مورد تاييد خودش نبوده  زيرا هنرمند حتي طرحهاي اوليه اين اثر را از بين برده  است و هيچ مدركي درباره مقدمات و پيشنهادات اوليه اين  نقاشي در بايگاني واتيكان يافت نمي گردد، احتمال دارد كه  وي نمي خواسته كسي از رموز و نوآوريهايش آگاه شود.  ايرادي را كه منقدين درباره زل بودن و درخشندگي رنگها پس  از پاكسازي از ما مي گيرند، زماني كه نقاشي "آفرينش جهان " بر سقف محراب واتيكان را از آلودگي دود شمعها كه هميشه  در اين مكان در حال سوختن و دود كردن مي باشند زدوديم  نيز از ما گرفتند كه اين رنگهاي درخشنده نمي توانند مورد تاييد استاد باشند و اينك همان تكرار مي شود. در هر دو تابلو تركيب رنگها يكي است و نقاش هم يكي است.  " دادگاه عدل الهي "كه ديواري به وسعت يكصد و هشتاد مترمربع را پوشانده است شاهكار نقاشي مذهبي و بي نقص است.  ميكل آنجلو فقط در مقابل كبرياي قاضي اعظم احساس ضعف  نموده و در ترسيم وي مسئله داشته است. مشخص است كه بارها و بارها به تكميل و تصحيح تصوير وي پرداخته قفسه سينه را فراختر كرده و دست راست را پايين تر آورده است. همچنين  پاي چپ را تكميل و نقائص را برطرف كرده است او سيصد شخصيت ديگر تابلو را كه همگي در روز رستاخيز و در ديوان  عدل الهي برهنه اند و در كمال زيبايي به تصوير كشيده  شده اند، استادانه و براحتي به اتمام رسانده است.  ميكل آنجلو در جواب فرستاده پاپ(پل چهارم كه در اين  فاصله بر تخت واتيكان جلوس نموده است)كه درخواست رعايت  بيشتر حرمت و ادب را از استاد داشته گفته است: "پدر روحاني بي حرمتي و فساد و هرزگي را از جهان مسيحيت  بردارند پوشيدگي افراد و رعايت حرمت وادب در نقاشي كار ساده اي است و با چند حركت قلم مو قابل جبران ".  از سويي ديگر، "جيمز- بك "استاد تاريخ هنر دانشگاه  كلمبيا" نيويورك "درباره تعمير و بازسازي و پاك نمودن  آثار هنري چنين اظهار نظر مي كند:  " اعتقاد من بر اين است كه پاكسازي نقش "محراب سيكستينا"  باعث صدمات غيرقابل تعمير آن شده است و نگراني هايم نيز بر پايه سي سال تجربه و تحقيق و تاليف و نگارش در مورد تعمير آثار هنري، شناخت و علم از اين گونه نقشها و نتيجه  تعمير و پاكسازي آنهاست. همچنين انعكاس شرايط زمان  پاكسازي بر آثار هنري را نيز بسيار مهم مي شمارم. براي  مثال تعميراتي كه در سال 1974 و يا حتي 1984 انجام  پذيرفته و در شرايط آن زمان بسيار خوب و حتي عالي  ارزيابي شده اينك غيرقابل قبول و مردود شناخته مي شود.  من مي خواهم درباره رنگ و سايه روشن، حجم و خطوط همينطور آناتومي اين اثر يك به يك صحبت كنم.  رنگ: رنگهايي كه پس از پاكسازي نقش پديدار شده اند و درباره آنها تبليغات گسترده اي هم انجام گرفته واقعا"  همان رنگهاي مورد نظر ميكل آنجلو هستند؟ در اين مورد چندين نامه كتبي و مستند از استاد نابغه به جاي مانده كه  با رنگهاي قوي و تيره و درخشنده كاملا" مخالف بوده است و هميشه در مرحله پاياني روي رنگها را مجددا" براي كاستن  شدت آنها مي پوشاند. همين پوشش نهايي مهم است كه هنگام  زدودن آلودگي تابلو پاك شده و رنگها شدت پيدا كرده اند و به رنگي درآمده اند كه مورد تاييد استاد نبوده است.  سايه و روشن: ارتباط نور و سايه با يكديگر و اينكه كدام  بخش از اثر نسبت به قسمت ديگر برجستگي پيدا كرده، كاملا"  تخريب شده است. نور را در مقابل نور گذاشتن مفهوم ديگري  دارد تا بازي سايه و روشن. فرق اين دو مطلب شديدا" جلب توجه مي كند، نظافت تابلو سايه روشن و حجم را تضعيف و در بعضي قسمتها از بين برده است. اتفاقا" همين ها بوده كه  به بدن اشخاص فرم و برجستگي بخشيده بوده است.  حجم: نقاشي "دادگاه عدل الهي "پس از پالايش و تعمير كاملا" مسطح گرديده است. براي مثال به پاهاي حضرت مسيح  توجه كنيد ديگر داراي عمق و برجستگي نيست آيا فراموش  كرده اند كه ميكل آنجلو پيكرتراش بوده و اين هنر را با مهارت به نقاشي منتقل مي كرده؟ در تابلوي "محراب سيكستينا" پس از پاكسازي هنرمند به يك صورتگر عادي تبديل  شده كه از هنر سه بعدي در نقاشي وي اثري نيست.  خطوط و مرزبندي: مرز و محدوده شخصيتها تغيير پيدا كرده اند در نقوش ميكل آنجلو پيكرها و اعضا را خطوط مشخص و محدود مي كردند. حالا بعضي قسمتها به صورت محو و سايه مانند و بعضي جاها روشن و واضح(پس از زدودن تابلو از آلودگي)ديده مي شوند.  آناتومي: اندامها تغيير پيدا كرده اند. براي مثال به بدن  حضرت مسيح توجه كنيد ديگر مانند قبل ماهيچه اي نيست و مانند اثري نيمه تمام و يا مجسمه اي ناقص به نظر مي رسد.  مخالفين نظرات من كه پس از تعمير از ميكل آنجلوي جديد دم  مي زنند، از من دلايل محكم خواسته اند بسيار خوب عكسهاي  نقش را پيش و پس از تعمير با هم مقايسه كنيد همين كافي  است. من بارها هشدار دادم از محلولهاي شيميايي قوي براي  پالايش استفاده نكنيد. با اسفنج، رنگهاي سطحي را پاك  نكنيد و روي قسمتهاي وسيع را با رنگ نو مجددا" نپوشانيد.  تمام سعي من بر آن بود كه قبل از تعمير اثر در جلسه اي  علني با طرفداران پاكسازي محراب سيكستينا واتيكان به بحث  بنشينم كه از جانب آنها رد شد. كنسروسازي آثار هنري كه  شيوه مطلوب من است با تعمير و پاكسازي آنها بسيار متفاوت  است. " ترجمه: لادن گل - آراسته 
