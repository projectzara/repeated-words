 نمايشگاه آثار عكس حجت الله سپهوند با عنوان "دندان مار"  چندي پيش در مجتمع فرهنگي - هنري ارشاد خرم آباد برگزار شد. سپهوند، متولد 1351 خرم آباد از سال 1370 به طور حرفه اي عكاسي را شروع كرده و اولين نمايشگاه آثارش را با عنوان "آقا، آقا، نان "برپا كرده است. دومين نمايشگاه  وي پيرامون زندگي كارگران و كودكان دستفروش در خرم آباد و" عاشورا" سومين نمايشگاه اين عكاس به بررسي مراسم  عزاداري گل مالان در خرم آباد پرداخته است.  سپهوند در نمايشگاه اخير خود، پنجاه قطعه عكس رنگي را به  نمايش گذاشته كه نگاهي دارد به آسيبشناسي اجتماعي -  فرهنگي جوانان. به همين مناسبت، وي مطلبي را در زمينه  انگيزه هاي برپايي نمايشگاه مذكور و همچنين در مورد " جوانان "نوشته است كه در پي مي آيد.  جوانان طلايه دار توسعه و تداوم حركتهاي بزرگ ملت خويش  هستند. حركتهايي كه سرنوشت فرهنگي اجتماعي دوملتي را در آوردگاه تاريخ خاص آن ملت رقم زده است. حركتهايي كه جزء خاستگاه تاريخي ملت ما بوده است. جوانان ميراث بران به  حق كساني هستند كه با حركتهاي موءمنانه خود در ساحت دل  آگاهي و مرگ آگاهي براي سربلندي و استواري اين سرزمين  اسلامي كوشيده اند و حفاظت و پاسداري از اين حريم و دستاوردهاي بزرگ معنوي و ديني برعهده آنهاست و جوانان با اتكا به سلاح علم و آگاهي، معرفت، خويشتن شناسي(در تقابل با جهان شناسي)مي كوشند با پشتوانه غني فرهنگي و سرمايه هاي ديني و حفظ موجوديت و بقاي ارزشهاي قومي(در مقياس عمل)فرزندان خلف و شايسته ملت خويش در عرصه جهان  مدرن امروز باشند. جوانان پشتوانه و سرمايه هاي معنوي  جامعه در تقابل با گذشته و رويارويي با آينده نامحدود هستند، آينده اي كه بي شك زيردستان نسل جوان مي رود تا چهره اي ديگر به خود بگيرد كه نماي تمام قد، از سيماي  واقعي هر ملت مي باشد. حال بايد به اين نكته توجه داشت  كه چهره اي مي تواند در حضورش در عرصه جهاني مساوي با اصل و اصالت هويت تاريخي آن ملت باشد كه از چشمه هاي  حقيقت و روح والاي فرهنگي و تاريخي آن ملت جوشيده باشد.  جواناني كه همواره در پس زمينه و پيش روي خويش حضور محكم  و پايدار فرهنگ اسلامي و اصالت اجتماعي و احترام به  گذشته غني خود را داشته باشند مي توانند با دلي آرام و گامهايي استوار چشم اندازهايي واقعي از ملت و جامعه خويش  باشند، كه در منظر جهاني حرف ما، حكايت ما، و خوداتكايي  ما با توسل به ايمان و اعتقاد همواره جايگاه ويژه اي  داشته باشد. اما جواناني كه به هزاران دليل فاقد اين  بينشها و چشم اندازهاي واقعي جامعه و فرهنگ زنده و پوياي  خود هستند در تقابل با ديگر فرهنگها نه تنها نمي توانند نمايندگان شايسته اي براي جامعه ما باشند بلكه خود به  خود مروج چيزهايي است كه از اساس و بن با اصل او، ذات او و تاريخ او بيگانه است و اين بيگانه نه تنها نمي تواند نردبان ترقي باشد بلكه سايه شوم آن تمام غنچه ها و گلهاي  زيباي اين سرزمين را مي پژمرد، بايد اين سايه استعمار در ساحت استعمار و پليد را از روي جوانان پاك كرد و زدود تا آفتاب حقيقت بر روح و روان آنان بتابد و زمين سرشار از بوي عطر و طراوت و شادي شود.  من با عكسهايم فقط اين نكته مهم را خواسته ام در خاستگاه تاريخي نسل جوان امروز بگويم كه، جوانان را دريابيم، رواج و اهميت به ظاهر و به وجود آمدن تيپ هاي  گوناگون در بين جوانان و گرويدن آنان به سوي هجمه هاي  فرهنگي بيگانگان بخصوص(غرب پليد)باعث قطع رابطه نيروي  دروني نسل جوان با جامعه زنده خود مي شود. عكسهاي من  بيانيه اي از نوعي سهل انگاري و جدي نگرفتن اين فضايي  است كه جوان برومند و طلايه دار فرهنگ، تاريخ، دين و ارزشهاي قومي ملي بدان گرفتار آمده اند و به قول سهراب هيچ كس زاغچه اي را سر يك مزرعه جدي نگرفت. 
