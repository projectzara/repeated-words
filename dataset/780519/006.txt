 گروه اجتماعي: علي رغم رفع احتمال تباني و اعلام قبلي  رئيس دادگاه مطبوعات و مواجهه شكري، ستاري و حجاريان،  شكري آزاد نشد و همچنان در زندان بسر مي برد.  به گزارش خبرنگار ما: صبح ديروز به دستور قاضي دادگاه  مطبوعات در ادامه تحقيقات پرونده صبح امروز ستاري و حجاريان با شكري مواجهه داده شدند اما پس از چند ساعت  اعلام شد كه مواجهه به پايان نرسيده و امروز نيز ادامه  دارد.  بر همين اساس قرار بازداشت كاظم شكري پابرجا ماند و شكري  به زندان برگشت، قاضي دادگاه قبلا" دليل بازداشت شكري را احتمال تباني وي با ستاري اعلام كرده بود و گفته بود اگر از ستاري بازجويي شود قرار بازداشت شكري لغو مي شود، اما معلوم نيست علي رغم پايان يافتن بازجويي از ستاري و حتي  مواجهه ستاري با شكري چرا هنوز شكري در بازداشت به سر مي برد؟ از سوي ديگر قرار بود دادگاه رسيدگي به اتهامات حجاريان  و شكري ديروز برگزارشود. معلوم نيست در حاليكه اعلام  مي شود تحقيقات هنوز ادامه دارد چگونه امكان داشت با تحقيقات ناقص(اگر هيات منصفه به حد نصاب مي رسيد) دادگاه برگزار شود و به اتهامات رسيدگي كند 
