 گروه اجتماعي: در جلسه هيات نظارت بر مطبوعات پرونده  تخلف روزنامه قدس با موضوع "درج مطلب اهانت آميز به دو تن از مراجع نظام "مطرح و به مديرمسئول اين نشريه اخطار كتبي داده شد. اين در حالي است كه طبق قانون مطبوعات هر گاه در نشريه اي به مراجع تقليد اهانت شود پروانه نشريه  لغو و مديرمسئول و نويسنده مطلب به محاكم صالح معرفي و مجازات خواهند شد.  عليرغم حكم صريح قانون مطبوعات هيات نظارت بر مطبوعات به دليل سوابق صاحب امتياز روزنامه قدس و پوزش  رسمي مديرمسئول كه در نشريه درجه شد تنها به اخطار كتبي  اكتفا كرده است.  گفتني است در حال حاضر كاظم شكري به دليل اجازه چاپ يك  نامه وارده در زندان به سرمي برد.  روزنامه نگاران اميدوارند برخوردهاي شفقت آميز با تمام  خانواده مطبوعات صورت گيرد.  در جلسه اين هفته هيات نظارت همچنين با تقاضاي انتشار يك  فصلنامه و دو هفته نامه موافقت شد.  در اين جلسه با تقاضاي "بهرام طوسي "مبني بر انتشار فصلنامه" آموزش زبان "، تقاضاي "محمد امامقلي "مبني بر انتشار هفته نامه "دنياي فردا" و تقاضاي "حسن  ميرزاآقابيك" مبني بر انتشار هفته نامه "آواي ورزش " موافقت شد. 
