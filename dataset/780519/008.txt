   رئيس ستاد ملي كسوف: بالاترين احتمال رصد و روءيت كسوف در اصفهان است  رئيس ستاد ملي كسوف ايران گفت: بالاترين احتمال رصد و روءيت پديده كسوف در اصفهان است.  دكتر علي محمد نوريان در يك مصاحبه مطبوعاتي افزود:  آخرين خورشيد گرفتگي قرن بيستم در ساعت 56/12 دقيقه روز چهارشنبه بيستم مرداد ماه جاري دراقيانوس اطلس شمالي  آغاز ودرساعت 10/18 دقيقه در خليج بنگال پايان مي يابد.  وي افزود: براساس هماهنگي انجام شده، تاكنون 7گروه علمي  از 6 كشور براي مشاهده كسوف در ايران ابراز علاقه  كرده اند.  وي ادامه داد: افراد اين گروه هااز كشورهاي فرانسه،  آمريكا، استراليا، نروژ، جمهوري آذربايجان وازبكستان به  ايران سفر مي كنند.  نوريان اظهار داشت: فضانورد آمريكايي كه با آپولوي 9 در فضا راهپيمايي كرد نيزپديده كسوف را در ايران مشاهده  خواهد كرد.  رئيس ستاد ملي كسوف گفت: اقدامات لازم براي اسكان اين  علاقه مندان در شهرهاي بزرگ كشور انجام شده است.  نوريان پبرامون استفاده از وسايل ايمني در موقع مشاهده  كسوف گفت: تنها استفاده از عينكهايي كه از سوي مركز تحقيقات نجوم مطابق با استانداردهاي جهاني تاييد شده،  مجاز است.  وي در عين حال تاكيد كرد: بهترين راه مشاهده كسوف نگاه  كردن از طريق تلويزيون است.  هشت توصيه دبيرخانه ستاد ملي كسوف براي تماشاي  خورشيدگرفتگي ستاد ملي كسوف، همزمان با فرارسيدن آخرين كسوف قرن در روز چهارشنبه 20 مرداد ماه 78، نكات ايمني مهمي را براي  اطلاع مردم ايران اعلام كرد.  به گزارش خبرنگار ما، اين هشت توصيه به شرح زير است:  1- با توجه به پوشش تلويزيوني اين رخداد مهم، مشاهده  كسوف از طريق تلويزيون مناسبترين و بي خطرترين روش بوده  و توصيه مي شود.  2- به هيچ وجه به صورت مستقيم و با چشم غيرمسلح(بدون  پوشش حفاظتي تاييدشده)به خورشيد(كسوف جزئي و يا كلي) نگاه نكنيد.  3- گروههاي زير در زمينه نگاه كردن به خورشيد در معرض  خطر بيشتري قرار دارند:  الف- كودكان و نوجوانان  ب- افرادي كه سابقه بيماريهاي چشمي دارند.  ج- افرادي كه از لنز چشمي استفاده مي كنند.  4- نگاه كردن به كسوف در زمان بسيار كوتاه و با استفاده  از عينكهاي مخصوص و استانداردشده كه به تاييد انجمن نجوم  ايران رسيده است، مجاز مي باشد.  5- از رصد كسوف با استفاده از فيلم هاي راديولوژي و عكاسي، شيشه هاي دوداندود، عينكهاي آفتابي، حوضچه ها و يا ظروف پر از آب، ديسكتهاي كامپيوتري و نظاير آن جدا خودداري فرماييد.  6- دانشگاه علوم پزشكي و مراكز بهداشتي و ستادهاي استاني  مقابله با بيماريهاي فراگير در كليه شهرهاي كشور، آماده  ارائه خدمات مشاوره اي در زمينه خطرات چشمي مرتبط با كسوف هستند.  7- صداي مشاور وابسته به سازمان بهزيستي، با استفاده از پزشكان متخصص در تهران و كليه استانها، خدمات مشاوره اي  مورد نياز ارائه خواهند كرد.  8- استفاده از وسايل رصدي غيرمستقيم ساده(تصوير روزنه دار)كه طرز ساخت و استفاده از آنها از طريق  رسانه ها توضيح داده شده، از جمله روش هاي ايمن مورد توصيه است.  خورشيد گرفتگي در امارات به صورت جزيي قابل مشاهده است  روزنامه الاتحاد چاپ ابوظبي روز سه شنبه گذشته نوشت:  خورشيد گرفتگي روز 20مرداد ماه جاري در امارات، به صورت  جزيي مشاهده خواهد شد و ماه حدود 88 درصداز مساحت خورشيد را خواهد پوشاند.  الاتحاد به نقل از محمد بن سالم بن زاهرالبوسعيدي  اخترشناس عماني نوشت: باوجود خورشيد گرفتگي به ميزان 88 درصد، نور شديد آفتاب مانع از مشاهده واضح اين پدپده  خواهد بود و درجه حرارت نيز تغييري نخواهد كرد.  وي، بيشترين ميزان خورشيدگرفتگي درامارات را در /ساعت 19 4 دقيقه بعداز ظهر اعلام كرد.  آخرين خورشيدگرفتگي قرن بيستم در 20 مردادماه جاري،  اقيانوس اطلس، اروپا، تركيه، شمال عراق، سوريه، ايران،  پاكستان و هند را فرا خواهدگرفت.  خاورميانه براي روءيت آخرين كسوف قرن بيستم آماده مي شود خورشيدگرفتگي در اردن روز تعطيل عمومي اعلام شده است و انتظار مي رود در اردن ميليون ها تن به تماشاي اين رخداد بنشينند و اين درحالي است كه مسئولان امور بهداشتي در خاورميانه، نسبت به خطرات مشاهده آخرين كسوف قرن هشدار مي دهند.  به گزارش خبرگزاري فرانسه از امان، همه متخصصان چشم  پزشك دربيمارستانهاي عمومي اردن در اين روز در محل كار خود آماده خدمت خواهندبود.  در اردن كسوف كامل نخواهد بود. قرار است عينك هاي محافظ مخصوص توزيع شود و براي كساني كه نگران ديد چشم هايشان  هستند، كسوف به طور زنده از طريق تلويزيون پخش خواهد شد.  خورشيدگرفتگي در سوريه، به مدت دو دقيقه در ناحيه  هاساكا در شمال شرق اين كشور كامل خواهد بود. مسئولان  اين كشور از ماهها قبل به مردم توصيه كرده اند در 3 ساعتي كه ماه از بين زمين و خورشيد عبور مي كند، از خانه هايشان خارج نشوند.  دمشق هشدار داد عينك هاي آفتابي از چشم محافظت نمي كند و توصيه شده است اقدامات پيشگيري نظير نگاه نكردن مستقيم  به كسوف انجام شود.  انتظار مي رود در ايران، تا 10 ميليون تن به تماشاي  كسوف بنشينند. كسوف در ايران، دريك نوار 100 كيلومتري در غرب كشور قابل روءيت خواهد بود.  شهر اصفهان، يكي از مهمترين نقاط براي تماشاي كسوف كامل  خورشيد محسوبمي شود. خورشيدگرفتگي هر 18 ماه رخ مي دهد،  اما معمولا"، از محل هاي دورافتاده اي مثل قطب جنوب و گريلند قابل روءيت است.  مسئولان بهداشتي در ايران، هشدار داده اند كه گرماي  تابستان در ايران مي تواند ميزان خطر را براي چشم تشديد كند و توصيه مي كنند از عينك هاي مخصوص استفاده شود.  محمد تقي عدالتي يك استاد دانشگاه تهران مي گويد: براي  محافظت از چشم ها توصيه مي شود مردم پوششي روي  چشم هايشان بگذارند يا از عينك هاي ايمني مورد استفاده  جوشكاري استفاده كنند.  مطبوعات بيروت لبريز از داستانهايي در مورد كسوف است.  اگرچه هيچ دستوالعمل رسمي صادر نشده است، اما مطبوعات به  مردم توصيه مي كنند، اقدامات احتياطي را به عمل آورند.  براساس اعلام رسانه هاي عراق، شهر موصل در شمال عراق  موقعيت مناسب ديگري براي تماشاي خورشيدگرفتگي فراهم  مي كند. كسوف كامل در اين ناحيه دو دقيقه طول مي كشد.  يك دانشگاه عراق، اردويي براي مشتاقان تدارك ديده است  تا از آنچه كه ازآن به عنوان بهترين نقطه زمين براي شركت  در اين رخداد تاريخي ياد مي كند، لذت ببرند.  با اين حال بيشتر 22 ميليون جمعيت عراق بخاطر عدم  دسترسي به عينك هاي محافظ موردنياز، اين تجربه را از دست  خواهند داد.  حتي در صورت موجود بودن عينك، تعداد معدودي از مردم  استطاعت خريدعينك ها به قيمت يك دلار را دارند.  به مردم توصيه شده است اگر نمي توانند از نگاه نكردن به  خورشيد خودداري كنند از طريق شيشه اي كه با دوده يك شمع  مشتعل سياه شده است به خورشيدنگاه كنند، اين روش در برابر پرتوهاي مادون قرمز خورشيد كه مي تواند چشم  رانابينا كند، محافظت كمتري به عمل مي آورد.  صالح الصواب رئيس سازمان نجوم درموسسه تحقيقات نجومي و فيزيك نجومي عربستان در گفتگو با روزنامه عرب نيوز گفت:  اخترشناسان عربستان سعودي پيش بيني مي كنند كه آخرين  خورشيدگرفتگي قرن به مدت 150 دقيقه در اين كشورقابل روءيت  باشد. 
