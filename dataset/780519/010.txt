   گروه علمي فرهنگي: همزمان با آخرين كسوف قرن بيستم  ميلادي، يك فرش منحصر بفرد داراي نقش صور فلكي در شهر مريوان به نمايش عموم گذاشته شد.  به گزارش روابط عمومي سازمان ميراث فرهنگي كشور، اين فرش  كه" منطقه البروج "ناميده مي شود در اواخر قرن سيزدهم  هجري قمري توسط فردي به نام "محمدتقي بانكي "در اصفهان  بافته شده است.  در چهارگوشه اين فرش، لچك هايي قرار گرفته كه نشانگر حضور چهار منجم و كاشف چهار سياره دنياي قديم عطارد،  مريخ، زهره و مشتري است.  اين لچك ها كه از عرض بهم پيوسته اند به شكل سلسله يا طره هستند. فرش "منطقه البروج "كه از نخ و پشم بافته شده  و رنگهاي گياهي در آن بكار رفته، ريز بافت و داراي ابعاد x48/118/2 متر است.  در بخش مياني اين فرش شش دايره طراحي شده و دايره اصلي  گلي با دوازده گلبرگ و نشاني از زيبايي و طبيعت است.  فضاي بين گلبرگ ها را 12 فلش پر كرده كه ذهن و نگاه  بيننده را به دايره بعدي سوق مي دهد.  در دواير بعدي نيز نام دوازده حيوان منسوب به سالهاي  سرياني با خط نسخ نگاشته شده و تصوير حيوانات، شكل طبيعي  دوازده برج فلكي و نام عربي و فارسي آنها مشاهده مي شود.  فرش" منطقه البروج "به دليل برخورداري از نشانه هاي فرهنگ  اسطوره اي پيش از تاريخ و فرهنگ اسلامي همانند يك تابلوي  هنري حايز اهميت است.  اين فرش كه روز گذشته در نمايشگاه "جلوه هاي نجوم در فرهنگ و هنر ايران "به نمايش درآمد تا 25 مرداد در مجتمع  فرهنگي- هنري اداره فرهنگ و ارشاد اسلامي شهر مريوان در معرض ديد عموم قرار دارد. 
