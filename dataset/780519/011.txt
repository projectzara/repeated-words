 گروه اقتصادي: بانك مركزي ديروز اعلام كرد كه در آستانه  هفته دولت و در جهت مشاركت مردمي در اجراي طرحهاي عمراني  و براساس قانون بودجه امسال دولت جمهوري اسلامي ايران به  انتشار اوراق مشاركت به مبلغ 2000 ميليارد ريال اقدام  كرده است كه از طريق بانكهاي ملي، ملت، تجارت، صادرات و سپه به فروش خواهد رسيد.  در مرحله اول فروش اين اوراق مبلغ 500 ميليارد ريال در قطعات 500 هزار ريالي، يك ميليون ريالي، 5 ميليون ريالي  و 10 ميليون ريالي عرضه خواهد شد. مدت اين اوراق  چهارساله(به سررسيد 1/6/1382)و سود علي الحساب آن 19 درصد خالص است كه هر سه ماه يك بار به دارندگان آن  پرداخت خواهد شد تاريخ اولين پرداخت سود علي الحساب اول  آذر ماه 1378 است.  وزارت امور اقتصادي و دارايي به نمايندگي از سوي دولت  پرداخت اصل و سود اوراق مشاركت را در سررسيد و همچنين  پرداخت سود علي الحساب آنها را در مقاطع سه ماهه تضمين  مي نمايد امين اين طرح ها سازمان برنامه و بودجه است.  اين اوراق از تاريخ اول شهريور ماه به مدت 10 روز در مقابل دريافت مبلغ اسمي در شعب منتخب بانكهاي ياد شده  عرضه مي شود. 
