 وزير بازرگاني كشورمان براي شركت در اجلاس وزراي آسيايي  گروه 77، كه 20 و 21 مردادماه سال جاري برگزار مي شود،  عازم بيروت پايتخت لبنان شد.  وزير بازرگاني كشورمان براي شركت در اجلاس وزراي آسيايي  گروه 77، كه 20 و 21 مردادماه سال جاري برگزار مي شود،  عازم بيروت پايتخت لبنان شد.  به گزارش روابط عمومي وزارت بازرگاني، آقاي محمد شريعتمداري، به عنوان رئيس گروه آسيايي و نيز نماينده  كشورمان در اين اجلاس شركت مي كند.  اجلاس مقامات ارشد گروه آسيايي 18 و 19 مردادماه و پيش  از برگزاري اجلاس وزراي آسيايي در بيروت برگزار مي شود.  در اين اجلاس، بيانيه اجلاس وزرا در چارچوب موضوع اصل  كنفرانس تنظيم مي شود تا به تاييد آنها برسد.  پس از آن كه اجلاس وزراي منطقه هاي آسيا، آمريكاي لاتين  و آفريقا برگزار شد، اجلاس وزراي گروه 77 در شهريور ماه  سال جاري به منظور بررسي ديدگاههاي ارايه شده در سه  اجلاس مذكور در خصوص موضوع اصلي كنفرانس "انكتا10"، در مراكش برگزار مي شود، كه در اين كنفرانس بيانيه وزراي  گروه 77 براي تصويب نهايي ارايه مي شود. 
