 تهران- خبرگزاري جمهوري اسلامي: مشاور رئيس جمهور در علوم و تكنولوژي اظهارداشت: اعضاي سازمان كشورهاي  صادركننده نفت(اوپك)بايد در بالا بردن كارآيي انرژي و استفاده از انرژي هاي پاك با يكديگر همكاري كنند.  دكتر تقي ابتكار روز دوشنبه در محل موسسه مطالعات  بين المللي انرژي وابسته به وزارت نفت با اشاره به آثار سوء و زيان هاي زيست محيطي استفاده از هيدروكربورهاي  فسيلي، گفت: با انجام سرمايه گذاري مناسب مي توان  ازانرژي هاي پاك مانند انرژي خورشيدي و گاز طبيعي در خودروها استفاده كرد.  وي گفت: كاهش تردد خودروهاي شخصي، افزايش تعداد خودروهاي  عمومي و تكميل طرح مترو از راه هاي كاهش آلودگي هوا از جمله در تهران است.  دكتر ابتكار گفت: محيط زيست و راه هاي حفاظت از آن را مي توان در چارچوبگفت وگوي تمدنها براي جذب همكاري  همه جانبه كشورهاي جهان مطرح كرد. وي فقدان مديريت صحيح  را يكي از عوامل استفاده نادرست از منابع انرژي در كشور ذكر كرد. 
