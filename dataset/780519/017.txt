 گروه اقتصادي: از آغاز سال جاري تا پايان تير ماه بيش از 23 ميليون و 847 هزار تن انواع كالاهاي نفتي و غيرنفتي  با 4/34 درصد افزايش نسبت به مدت مشابه سال قبل در بندرهاي تجاري كشور تخليه و بارگيري شده است.  سازمان بنادر و كشتيراني با اشاره به اينكه فعالترين  بندرها از نظر تخليه و بارگيري بندر امام خميني(ره)و بندرعباس بوده اند افزود: دراين مدت بيش از 10 ميليون و 126 هزار تن انواع كالاهاي غيرنفتي از طريق بندرهاي كشور تخليه و بارگيري شده اند كه نسبت به سال قبل رشدي معادل  1/25 درصد نشان مي دهد.  در اين مدت صادرات كالاهاي غيرنفتي از بندرهاي كشور 2 ميليون و 851 تن بوده است كه نسبت به مدت مشابه سال قبل  39 درصد افزايش داشته است.  جمع كل كشتيهاي وارده به بندرهاي كشور در چهارماه اول  امسال 1474 فروند بود كه در اين ميان بندرعباس با 800 فروند كشتي، بندر امام خميني(ره)با 353 فروند كشتي و بندر نوشهر با 95 فروند كشتي و بندرانزلي با 87 فروند كشتي به ترتيب فعالترين بندرها بوده اند.  در راستاي سياستهاي كلان اقتصادي كشور در زمينه افزايش  ترانزيت كالا و صادرات غيرنفتي و جذب كشتيهاي تمام  كانتينري و اعمال تخفيفهاي ويژه در تعرفه ها و عوارض  دريايي و بندري طي چهار ماه امسال مجموعا" 794 هزار تن  كالا از طريق بندرهاي كشور ترانزيت شده است.  در ميان كالاهاي ترانزيتي غيرنفتي پارچه و الياف با 4/29 درصد از اهميت بيشتري برخوردار بوده است و به طور كلي 87 درصد از كل كالاهاي ترانزيتي را مواد نفتي، پارچه و الياف، كالاهاي متفرقه و محصولات دامي و گياهي تشكيل  مي دهند. 
