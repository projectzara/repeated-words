 گروه اقتصادي: شش سال پس از توقف پرداخت وام، ژاپن بار ديگر پرداخت وام هاي كم بهره را به ايران از سرمي گيرد.  يك مقام وزارت امورخارجه ژاپن اعلام كرد كه گفتگو بين  مقام هاي دو كشور براي ادامه پرداخت وام احداث سد كارون  4 در جنوب غربي ايران آغاز شده و زمان پرداخت بخش ديگري  از اين وام به ايران نزديك مي شود.  كل مبلغ اين وام 6/38 ميليارد ين(معادل 336 ميليون دلار) است كه پرداخت آن از سال 1993 آغاز شد اما با اعمال  فشار آمريكا ادامه پرداخت آن متوقف شد.  اين مقام وزارت خارجه ژاپن افزود كه گفتگو براي پرداخت  حدود 5/7 ميليارد ين معادل 2/65 ميليون دلار و ادامه  اجراي اين طرح در حال انجام است. 
