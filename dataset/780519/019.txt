 آنكارا- خبرگزاري جمهوري اسلامي: حجم تجارت ايران و تركيه در پنج ماه اول سال جاري ميلادي با افزايشي در حدود 7 ميليون دلار به 284 ميليون دلار رسيد.  اين رقم در مدت زمان مشابه در سال 98 ميلادي 277 ميليون  دلار بوده است.  حجم مبادلات بازرگاني ايران و تركيه در پنج ماه اول سال  98 برابر 276ميليون و 797 هزار دلار بود. بنابه  آمارانستيتو آماردولتي تركيه كه روز دوشنبه منتشر شد، در پنج ماه اول سال جاري صادرات اين كشور به جمهوري اسلامي  ايران برابر 47 ميليون و 453 هزار دلار و واردات آن از ايران برابر 236 ميليون و 251 هزار دلاربود.  در سه ماه اول سال 98 ميلادي صادرات تركيه به ايران  برابر 105ميليون و 131 هزار دلار و وارداتش از كشورمان  نيز برابر 171 ميليون و 666هزار دلار بوده است. حجم  تجارت ايران و تركيه در سال 98 ميلادي با بيش از 328 ميليون دلاركاهش نسبت به سال 97 به 625 ميليون و 354 هزار دلار رسيده بود.  بخش عمده واردات تركيه از ايران را نفت خام تشكيل  مي دهد.  تركيه در پنج ماه اول سال جاري ميلادي مجموعا معادل 10 ميليارد و 382ميليون و 767 هزار دلار صادرات و معادل 14 ميليارد و 719 ميليون و 184هزار دلار نيز واردات داشته  است.  صادرات و واردات تركيه دراين دوره نسبت به دوره مشابه  سال گذشته به ترتيب 2/6 و 1/23 درصد كاهش نشان مي دهد. 
