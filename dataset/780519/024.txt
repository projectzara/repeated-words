 يك هزار و 143 اصله درخت خرما در دشت بياضه ازتوابع  دهستان نخلستان بخش خوروبيابانك نايين به علت نامعلومي  طعمه حريق شد و از بين رفت.  يك مقام آگاه روز يك شنبه به خبرگزاري جمهوري اسلامي  گفت: با وزش باد، دامنه آتش سوزي گسترش يافت بطوري كه 617 اصله درخت انار و 127 اصله درخت زردآلو و پسته متعلق به  50 كشاورز نيز به خاكستر تبديل شد. وي افزود: اين آتش  سوزي كه روز جمعه آغاز شده بود باهماهنگي فرمانداري  نايين و همكاري بخشداري خوروبيابانك، نيروي انتظامي،  جمعيت هلال احمر، جهاد سازندگي وآب و فاضلاب شهرستان  نايين مقارن ساعت 23همان روز بطوركامل اطفا شد. 
