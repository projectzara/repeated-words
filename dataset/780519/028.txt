 ملك عبدالله دوم پادشاه اردن از پارلمان اين كشور (مجلسين سنا و نمايندگان)خواست از شنبه هفته آينده هرچه  سريعتر لايحه اصلاحيه قانون مطبوعات را بررسي كنند.  به گزارش خبرگزاري فرانسه از امان، قانون مطبوعات اردن  سال گذشته ميلادي، بدون توجه به اعتراض شديد روزنامه  نگاران اين كشور به تصويبرسيد.  روزنامه نگاران اردن مي گويند كه اين قانون جلوي آزادي  بيان راگرفته است. اين افراد همچنين معتقدند كه برخي از مفاد اين قانون واضح نيست مثلا در ماده اي كه تصريح كرده  است انتشار هرگونه مطلب ضد اخلاقي ممنوع است مشخص نيست  كه چه مطالبي مورد نظر است.  هنوز متن اصلاحيه قانون مطبوعات اردن پيشنهاد شده از سوي دولت اين كشور، منتشر نشده است.  ملك عبدالله از فوريه گذشته كه پس از مرگ پدرش ملك حسين  بر تخت سلطنت نشست، وعده حمايت از مطبوعات و آزادي بيان  و برآورده كردن مطالبات روزنامه نگاران را داده است.  وي علاوه بر بررسي اصلاحيه قانون مطبوعات از مجلسين سنا و نمايندگان اردن خواسته است كه به يازده لايحه قانوني  ديگر نيز در اسرع وقت رسيدگي كنند.  يادداشت دولت خودگردان در بن بست واي ريور " ايهود باراك "نخست وزير اسرائيل با اصرار بر تغيير زمانبندي اجراي توافقنامه "واي ريور"، دولت خودگران  فلسطين را در وضع بغرنجي قرار داده است.  طبق توافقنامه واي ريور، نظاميان اسرائيلي براي تحقق  مرحله دوم عقبنشيني از سرزمين هاي اشغالي فلسطين كه در قراردادهاي اسلو و طابا پيش بيني شده است، بايد 13 درصد كرانه باختري رود اردن را طي سه مرحله تخليه و به دولت  خودگردان فلسطين واگذار كنند.  " بنيامين نتانياهو" فقط مرحله نخست اين عقبنشيني را كه  شامل 2 درصد كرانه باختري مي شد، به اجرا گذاشت و بلافاصله اجراي توافقنامه را متوقف كرد باراك كه بارها متعهد به اجراي كامل توافقنامه شده است، اينك بنا به  دلايلي، اصرار دارد كه مرحله دوم عقبنشيني كه شامل 5 درصد سرزمين ها مي شود، در اول سپتامبر(10 شهريور)و مرحله سوم عقبنشيني كه 6 درصد باقيمانده را دربر مي گيرد، حداكثر تا اواسط فوريه(25 اسفند)به اجرا درآيد.  در مقابل، دولت خودگردان فلسطين با توجه به تاخير 6 ماهه  در اجراي توافقنامه واي ريور، خواستار اجراي سريع مراحل  دوم و سوم عقبنشيني از كرانه باختري است اما دولت  خودگردان براي وادار كردن دولت باراك به انجام سريع  تعهدات خود، چه كاري از دستش برمي آيد؟ تنها كار متصور اين است كه عرفات پيشنهادهاي باراك را با قاطعيت رد كند،  اما ردكردن پيشنهادها جز درگير شدن در مذاكراتي فرساينده  و طولاني بر دستيابي به توافق جديد، ثمري دربر ندارد و مذاكرات طولاني هم به واقع نقض غرض است و اجراي مفاد توافقنامه واي ريور را هرچه بيشتر به تاخير مي اندازد!  از آنجا كه دولت خودگردان، استفاده از روشهاي قهرآميز را در برخورد با دولت اسرائيل، براساس مفاد پيمانهاي امضا شده مردود اعلام كرده است، بنا بر اين تا هنگامي كه  باراك متعهد به اجراي اين پيمانهاست، دولت خودگردان  فلسطين راهي جز پذيرش جدول زمانبندي پيشنهادي باراك براي  اجراي توافقنامه ها پيش رو ندارد.  احمد زيدآبادي 
