 در صنعت از ده هزار رنگ و پيگمان استفاده مي شود و سالانه بيش از هفتصد هزار تن رنگ در دنيا توليد مي شود كه ده تا 15 در صد از اين رنگها ازطريق پسابها وارد محيط زيست مي شود.  رنگهاي نساجي وقتي داخل آب ريخته مي شوند بلافاصله موجب كاهش اكسيژن محلول در آب مي شوند و مواد قليايي وسمي چون  سولفيدها و كروم توليد مي كنند كه برخي از اين مواد موتاژن جهش زا و سرطان زا هستند.  آبزيان هم مثل انسان در معرض خطرند و احتمال مرگ و مير ميكروارگانيسمها يي كه در چرخه مواد فعالند نيز وجود دارد اخيرا" در يكي از آزمايشگاههاي مركز پژوهشهاي علمي  و صنعتي ايران، دكتر مهناز مظاهري اسدي موفق به شناسايي  سويه جديدي از قارچ اسپرژيلوس نايجر شده است كه مي تواند پساب كارخانه هاي نساجي را رنگ آميزي كند. سويه دريايي  اسپرژيلوس نايجر كه از خليج گرگان جدا شده قادر است رنگ  را در مدت كوتاهي در ديواره سلولي خود جذب كند و وقتي  اين سويه اسپرژيلوس نايجر روي پليت حاوي رنگ بنفش  كريستال ويوله كشت داده مي شودپس از 24 ساعت اثري از رنگ  روي پليت باقي نمي ماند و همين اتفاق درمحيط كشت مايع  نيز رخ مي دهد. قارچ ديگري به نام فانروكيت كرايزوسپوريوم  نيز توانايي هضم رنگ را دارد در اقدامي بي سابقه از سوي  دكتر مظاهري و تيم او با تكنيك پروتوپلاست فيوژن يا ادغام پروتوپلاست و دستكاري ژنتيكي بر روي اين دو قارچ  سعي دارند صفات مورد نياز هر دو گونه را در گونه اي جديد جمع آوري كنند.  اگر اين آزمايش موفقيت آميز باشد- كه دكتر مظاهري بسيار به موفقيت آن اميدوار است - اولين كار از نوع خود بر روي  اين دو گونه قارچ در سطح جهان و كمك ارزنده اي در جلوگيري از آلودگي آبها خواهد بود. 
