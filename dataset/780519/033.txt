 كاهش حجم يخچال هاي طبيعي، موجب نگراني شديد متخصصان  امر محيط زيست درقرقيزستان شده است.  قرقيزستان داراي هفت هزار يخچال طبيعي است كه اين كشور را از اين لحاظ در صدر كشورهاي جهان قرار داده است.  دكتر" آناتالي ديكي "زيست شناس قرقيزي در مصاحبه با روزنامه" سلاواقرقيزستانا" چاپ بيشكك گفت: افزايش دماي  هوا در ده سال اخير باعث كاهش اين ذخاير عظيم آبي شده  است.  وي افزود: انتقال دوده و مواد زائد كارخانه ها از طريق  بادهاي اقيانوس آتلانتيك رنگ سفيد يخچال ها در كوههاي  تيان شان و پامير را تيره كرده است.  به گفته وي دوده ها و ذرات معلق در هوا ناشي از فعاليت  كارخانه هاي صنعتي اروپا از طريق اوكراين، قزاقستان و شنزارهاي تركمنستان به كوههاي تيان شان مي ريزد و با تركيبات خود موجب آب شدن يخچال ها مي شوند.  دكتر" آناتالي ديكي "افزود: طي سال هاي اخير مقدار نمك  و فلزات سنگين نظير سرب، مس و روي در تركيب يخچالها تا سه برابر افزايش يافته است. 
