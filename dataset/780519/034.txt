 رئيس بخش تحقيقات زيست محيطي اداره كل حفاظت محيط زيست  استان سمنان اعلام كرد13 گونه جانوري و گياهي وحشي در مناطق حفاظت شده و پناهگاههاي حيات وحش اين استان  شناسائي شد.  مهندس غلامرضا رضائي فر گفت: اين گونه ها دراجراي طرح  تحقيقاتي بررسي گونه هاي نادر گياهي و جانوري اين استان  مورد شناسائي قرار گرفتند.  وي افزود: در طرح مذكور 6 گونه پستاندار وحشي شامل  گورخر آسيائي يوزپلنگ آسيائي، كاراكال، گربه وحشي شوكا و جبير و دونوع پرنده وحشي شامل هوبره و زاغ بور شناسائي  شده است.  همچنين 5 گونه گياهان وحشي نيزبا نامهاي اورس، بنه، وشق،  باريچه وسلمه تره وحشي نيز شناسائي شده است.  رضائي فر گفت: اين گونه ها در جهان از جمعيت اندكي  برخوردارند، زيستگاههاي محدود دارند، از زادآوري و تراكم  كم برخوردارند، گونه انحصاري يايونيك مي باشند، تنها نماينده يك خانواده هستند و داراي اهميت  اكولوژيكي مي باشند واين عوامل از مهمترين شاخصهاي تعيين  اين گونه ها مي باشد. رئيس بخش تحقيقات زيست محيطي اداره  كل محيط زيست استان سمنان افزود: براساس طرح مذكور 450 راس گورخر آسيائي، 20 راس يوزپلنگ، 10 راس گربه وحشي و كاراكال، 114 راس جبير، 12 راس شوكا، 400 قطعه هوبره  و1500 قطعه زاغ بور شناسائي و مشاهده شده است. 
