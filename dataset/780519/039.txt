 گروه شهري: ستاد ارائه خدمات اداري به معلولين در شهرداري منطقه 19 تهران تشكيل شد. حميد نيكومنش - مسئول  اين ستاد گفت: به منظور ارائه خدمات ويژه اداري به آن  دسته از شهروندان ساكن در محدوده منطقه 19 كه دچار معلوليت هاي جسمي و حركتي هستند و قادر به پي گيري  كارشان در شهرداري نمي باشند، طرح خدمات رساني اداري از چندي پيش به مورد اجرا درآمده است. وي از كليه شهرونداني  كه معلول جسمي و حركتي بوده و در شهرداري منطقه 19 خواستار رسيدگي به پرونده اداري خود هستند، خواست تا مشخصات فردي و محل اسكان خود را به اين ستاد اعلام كنند.  وي افزود: نيروهاي اين ستاد موظف هستند پس از آگاهي از محل اسكان و نيازمندي اداري شهروندان، مدارك مورد نياز را دريافت و ضمن انجام مراحل اداري در شهرداري، نتيجه  كار را به آنان تحويل دهند. نيكومنش خاطرنشان كرد اين  ستاد با تشكيل دفتري ويژه همچنين آماده ارائه خدمات  اداري مرتبط با شهرداري به خانواده شهدا است.  تلفن به همشهري  سهمي براي اليگودرز شهرستان اليگودرز از توابع استان لرستان برغم برخورداري  از منابع خدادادي بسيار همچون معادن سنگ، اما همچنان از نظر امكانات اوليه شهري فقير است اگر در سال هاي اخير تلاش براي رفع محروميت زدايي از اين شهر به طور جدي آغاز شده ولي اين كافي نيست. درخواست مي شود صاحبان شركت هاي  معدني كه از معادن اين شهر بهره برداري مي كنند و به  ساير شهرهاي ديگر حمل مي كنند سهمي از درآمدهاي كلان خود را نيز براي آبادي و آباداني اين شهر درنظر بگيرند.  ذبيح الله نوريان  بجاي تنبيه بدني... !  به عنوان يك مادر تذكري خواهرانه دارم با شما خانم يا آقاي معلم، خانم يا آقاي دبير و خانم يا آقاي فرهنگي،  شما كه تربيت و تعليم و آموزش و پرورش كودكان و نوجوانان  را برعهده گرفته ايد، شرط عقل و فرهنگ اجتماعي حكم  مي كند بجاي تنبيه بدني براي عبرت كودكان و نوجوانان از حربه برقراري روابط عاطفي و منطقي بهره گيري كنيد. من  نمي خواهم از فردي بخصوص يا دبستان و دبيرستاني معلوم  اسم ببرم كه تنها مورد نيست، بلكه بسياري از خانواده ها نيز همين عقيده را دارند و همين اعتراض را به رفتار خصمانه با دانش آموزان دارند.  مادر دانش آموز جابجايي درب كلانتري 32 مي دانيم كلانتري ها به دليل مراجعات زياد و رفت وآمدهاي 24 ساعته يكي از سازمان هاي پرمشغله  مي باشند. متاسفانه درب كلانتري 32 مقابل مجتمع مسكوني  گل سرخ(خيابان نبرد جنوبي)قرار گرفته كه موجب بروز مشكلاتي براي ساكنان مجتمع گل سرخ شده است. از مسئولان  محترم نيروي انتظامي تقاضا دارد با عنايت به اين كه اكثر ساكنان اين مجتمع از پرسنل نظامي هستند، ترتيبي اتخاذ شود كه درب كلانتري 32 به خيابان اصلي منتقل شود.  ساكنان مجتمع گل سرخ  مشكل استخدام !  قطره اي از دريا هستم كه متاسفانه در گرداب منع قانون  استخدامي قرار گرفته ام و حالا كه بعداز تحمل امواج  سهمگين گويي دريا قطره اي از خشم خودش را كم كرده است و قايق نجات تنها به سراغ كساني مي رود كه هنوز در كشتي  " طرح "باقي مانده اند. در اين صورت ما كه طرحمان به  پايان رسيده و با تلاش زياد نتوانسته ايم استخدام شويم  چه بايد بكنيم؟ آيا بهتر نيست به طريق ديگري اقدام به  جذب نيروهاي استخدامي شود تا بيش از پيش اسير طوفان  بيكاري نباشيم.  كاردان بهداشت خانواده  نخاله هاي ساختماني در معبر!  در شهرك ژاندارمري - خيابان الوند 13- در چند قطعه زمين  ساخت و ساز شده كه نخاله هاي ساختماني را حتي تا وسط خيابان انباشته كرده اند و هيچكس نيست بپرسد اين همه  نخاله چرا در محل عبور و مرور اتومبيل و عابران پياده  انباشته شده و توسط چه كسي زمين قطعه 924 اين شهرك را تبديل به زباله داني كرده اند. به شهرداري منطقه 2 مراجعه كردم ولي براي رفع اين مشكل هيچ گونه اقدامي  نكردند.  جمشيد ترابي  هفت اقليم  رواج و اعتبار مجدد نظريه "گايا"     همه ساله 40 هزاركيلومتر مربع ازجنگل هاي باراني آفريقا ازبين مي رودكه اين ميزان معادل وسعت كشور سوئيس است و البته بيشتر درختان اين جنگل ها به وسيله اره هاي برقي  ازبين مي روند. ناحيه جنگل هاي باراني آفريقا بيش ازنيمي  ازگونه هاي جانوري وگياهي قاره آفريقا را درون خود جاي  داده است وبگفته كارشناسان درصورت ادامه روندتخريب اين  جنگل ها بسياري ازاين گونه ها باخطر مسلم انقراض  روبه روخواهند شد اما به تازگي شواهدي ديده مي شود دال  براينكه روند اين تخريبو چوببري بي رويه به منظور استفاده هاي تجاري در آفريقاي مركزي ممكن است به كندي  بگرايد. مقامات مسئول دراين زمينه اعلام كرده اند هنگام  آن فرارسيده است كه اين جنگل ها به نفع جامعه بين المللي  مورد حفاظت قرارگيرند. 
