 گروه شهرستانها: شهرداري به عنوان نهادي مردمي و سازماني عمومي نيازمند همكاري جدي مردم و مسئولان محلي  است.  به گزارش خبرنگار همشهري استاندار ايلام در جلسه معارفه  و توديع شهرداران جديد و سابق ايلام افزود: رسانه هاي  جمعي و به ويژه صدا و سيما نيز نقش قابل توجهي در به ثمر رسيدن اهداف موردنظر شهرداري برعهده دارند.  عبدالمحمد زاهدي با تاكيد بر ضرورت ساماندهي مجموعه  شهرداري، تدوين برنامه منسجم شهري، بهبود مسائل شهري و به كارگيري تمام توان و اختيارات در جهت دستيابي به شهري  زيبا و درخور شان شهروندان ايلامي گفت: حمايت جدي  استانداري، اعضاي شوراي شهر، مردم و دستگاههاي دولتي،  چهره شهر را به شكل زيبا و قابل توجهي دگرگون خواهد كرد.  در اين جلسه همچنين معاون عمراني استاندار ايلام با اشاره به اين كه تنها منبع عمران و آباداني شهر ايلام  اعتبارات دولتي است گفت: در سال گذشته بالغ بر 5 ميليارد و 700 ميليون ريال كمك بلاعوض در بخش عمران شهري ايلام  هزينه و سرمايه گذاري شده و در سال جاري نيز مبلغ 2 ميليارد و 400 ميليون ريال براي عمران و آباداني شهر اختصاص يافته است. 
