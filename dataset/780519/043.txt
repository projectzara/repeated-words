 گروه شهرستانها: در جلسه شوراي عالي بهداشت استان  كرمانشاه مقرر شد شركت آب و فاضلاب استان براي جلوگيري  از برداشت فاضلاب توسط سبزي كاران، پوشش مجاري فاضلاب را به سرعت پيگيري كند.  به گزارش خبرنگار همشهري، در اين جلسه رئيس دانشگاه علوم  پزشكي كرمانشاه با اشاره به مشاهده مواردي از بيماريهاي  روده اي در برخي نقاط كشور و وجود شرايط مناسب براي شيوع  اين قبيل بيماري در استان، بر ضرورت تسريع در اتخاذ تصميم براي پيشگيري از شيوع بيماريهاي روده اي در استان  تاكيد كرد. 
