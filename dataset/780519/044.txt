 گروه شهرستانها: به گفته استاندار اصفهان، مسائل اين  استان بيش از آن چه كه واقعيت دارد، در خارج از استان  منعكس مي شود. وي با اشاره به ايجاد حساسيت، از دست اندركاران مطبوعات خواست مسائل را آنگونه كه رخ  مي دهد منعكس كنند.  به گزارش خبرنگار همشهري، جعفر موسوي در نشستي با دست اندركاران مطبوعات محلي و كثيرالانتشار در استان  اصفهان همچنين با اشاره به نقش مطبوعات به عنوان پل  ارتباطي بين مردم و مسئولين افزود: مطبوعات در حالي كه  بايد از حقوق مردم دفاع كنند، بايد مسائل را نيز آن گونه  كه هست منعكس كنند تا بتواند در تصميم گيري مسئولان موءثر افتد.  وي با بيان سياست دولت در تنش زدايي، بر تبعيت خود به  عنوان نماينده دولت از اين سياست در استان تاكيد كرد. وي  افزود: توسعه سياسي به اين معنا نيست كه ديدگاه طرف  مقابل شنيده نشود بلكه بايد خارج از خط مشي هاي سياسي،  مسائل خود را مبتني بر اصول، مطرح و تصميم گيري كنيم و به گونه اي بينديشيم كه با وجود داشتن اختلاف نظرهاي  سياسي، مشكلات مشترك را حل كنيم.  استاندار اصفهان همچنين گفت: هر آنچه مربوط به مديريت  استان است، امكانات بايد به گونه اي فراهم شود تا زمينه  فعاليت بيشتر و مطبوعات در استان فراهم شود به گونه اي  كه دست اندركاران امور مطبوعاتي بتوانند به نحو احسن  انجام وظيفه كنند. 
