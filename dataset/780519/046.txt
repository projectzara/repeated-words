 اكثر گروههاي سياسي جمهوري اسلامي انديشه و راه امام(ره) را قبول دارند گروه سياسي: محسن رضايي دبير مجمع تشخيص مصلحت نظام  ديروز در جمع مديران آموزش وپرورش منطقه 9 تهران در كانون فرهنگي والفجر با تاكيد بر اين نكته كه "نزاع ميان  جناح هاي سياسي در كشور بايد به رقابت تبديل شود" گفت:  همه كساني كه دلسوز براي نظام هستند بايد ازنزاع دست  بكشندوافكار عمومي را به سمت مسائل اساسي كشور سمت دهي  كنند. دبير مجمع تشخيص مصلحت نظام تاكيد كرد: دشمنان  نظام جمهوري اسلامي باتوسل به روشهاي مختلف سعي مي كنند تاباورهاي ملت ايران را عوض كنند ودرواقع دشمن محل  برخورد خود با نظام را در نقطه اي در درون جامعه  ايران قرارداده است.  وي افزود: هم اكنون نبرد در درون خانه است و صحنه  مبارزه، افكار، اعتقادات و باورهاي مردم است ودرحالي كه  نيروهاي وفاداربه انقلاب تلاش مي كنندتااعتقادات مردم را به سوي بسيج عمومي براي ساختن ايران سمت دهي كنند نيروهاي غيرخودي تلاش مي كنند باورها واعتقادات مردم را به برخورد با نظام سياسي كشورهدايت كرده، رهبري ودولت را تضعيف كنند وملت ايران را از پيشرفت باز بدارند. رضايي  نسبت به گسترش فعاليتهاي دشمنان انقلاب اسلامي درجهت  ايجاد اختلاف ميان نيروهاي انقلابي و فاصله اندازي ميان  نسل جديد و قديم جامعه هشدارداد.  دبيرمجمع تشخيص مصلحت نظام در ادامه اين جلسه در پاسخ به  پرسشي درمورد فعاليت گروههاي سياسي و وفاداري آنان به  اصل ولايت فقيه و انديشه هاي امام خميني(ره)گفت: اكثر گروههاي سياسي جمهوري اسلامي انديشه و راه امام خميني  (ره)را قبول دارند و بعضا ممكن است دلخوري هايي داشته  باشند و چون آنها را با تحليل سياسي بيان مي كنند اين  برداشت پيش مي آيد كه برخي ازگروههاي سياسي مخالف هستند.  وي در پاسخ به پرسش ديگري درباره حوادث اخيرگفت: تركيبي  ماهرانه ازنفوذوسوءاستفاده عوامل خارجي وضعف خوديهاعلت  حوادث اخيربوده است ودراين مورد بايد هم بيماريها و آفت هاي انديشه اي واعتقادي راعلاج كرد و هم مديريت فرهنگي وسياسي راتقويت نمودوعوامل خارجي  مداخله گر را به طور دقيق شناسايي كرد تا مسئله براي  هميشه ريشه كن شود. 
