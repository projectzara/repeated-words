 گروه سياسي: نماينده ولي فقيه و توليت آستان مقدس حضرت  عبدالعظيم(ع)روز گذشته در ديدار با مديران حراست هاي  شهرداري تهران تصريح كرد: وحدت كلمه با پند و موعظه به  دست نمي آيد و اگر قرار باشد هر كسي خود را حق و ديگران  را ناحق بشمارد، ديگر وحدت كلمه به وجود نمي آيد.  حجت الاسلام والمسلمين ري شهري با اشاره به فرمايشات  حضرت امام علي(ع)افزود: ريشه تمام فتنه ها رياست طلبي و دنياطلبي است و اگر هواپرستي تبديل به حكم شرعي شود، آن  وقت تبديل به خط بازي هاي سياسي و جناحي مي شود.  ري شهري تاكيدكرد: چنانچه در جهاداكبر شكست بخوريم به  خون شهداي اسلام خيانت كرده ايم. نظام اسلامي زماني در خط اسلام است كه كارگزارانش خوب و اسلامي عمل كنند.  توليت آستان حضرت عبدالعظيم(ع)افزود: بهترين و كاراترين اسحله اي كه مردم و نظام ما دارند تكيه بر اسلام و ارزشهاي ديني است و خدمت به مردم درنظام مقدس  جمهوري اسلامي ايران يكي از بهترين عبادات و ارزش ها محسوب مي شود. 
