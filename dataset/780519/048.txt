 گروه سياسي: دفتر آيت الله محمد فاضل لنكراني درخصوص  وقوع پديده كسوف در ايران اعلام كرد: در هنگام كسوف لازم  است نماز آيات قرائت شود اگر چه فقط قسمتي از خورشيد گرفته و موجب خوف و ترس مردم هم نشود.  اين دفتر به دنبال پرسش هاي مكرر موءمنين عصر ديروز با صدور اطلاعيه اي بيان كرده است: وقت نماز آيات از زمان  خورشيد گرفتگي تا زمان باز شدن آن است وچنانچه در هنگام  باز شدن انجام دهند بايد نه نيت اداء نمايد ونه نيت قضا و لكن بعد از باز شدن بايد به نيت قضاء بخواند. در اين  اطلاعيه همچنين خاطرنشان شده است: نماز آيات بر كساني  واجب است كه خورشيد گرفتگي در شهر آنان رخ دهد،  مگر آنكه محل آنان به آن شهر قدري نزديك باشد كه عرفا"  يك محل محسوب گردد. در ادامه اطلاعيه افزوده شده است:  چنانچه در برخي نقاط شروع كسوف قبل از طلوع شمس وهنگام  طلوع مقارن با باز شدن باشد، نماز آيات واجب نيست اگرچه  اقامه آن، اولي است. 
