 ارزشيابي افراد بر اساس سلايق، خطر گرفتار شدن در دام  مسائل جناحي را در بر دارد گروه سياسي: حجت الاسلام والمسلمين سيدعبدالواحد موسوي  لاري وزير كشور در همايش مديران، بازرسان و مسئولان  رسيدگي به شكايات استانداري هاي سراسر كشور تصريح كرد:  ارزشيابي افراد براساس سلايق و اعتقادات رايج در جامعه،  خطر گرفتارشدن در دام مسائل جناحي و طيفي را درپي خواهد داشت.  وزير كشور در اين همايش همچنين با خاطرنشان كردن اين  نكته كه "اعتقادات افرادي كه نظام را قبول دارند نبايد در ارزشيابي ها مبناي تاييد يا حذفشان باشد" گفت:  شخصا" ديدگاه هاي تقديس خشونت و قيم مابي و ناديده گرفتن  مشاركت مردم را قبول ندارم ولي هيچكس به خاطر داشتن چنين  اعتقادي محكوم نيست.  وي تاكيد كرد: "از طرفي چون پذير فته ايم كه با دولت همراه باشيم تعارض با برنامه هاي دولت خدمتگذار را خلاف شرع مي دانم ".  لاري افزود: همه مديران و دست اندركاران وزارت كشور مسووليت برگزاري انتخابات سالم و زمينه سازي مقدمات براي  حضور هر چه بيشتر مردم را بر عهده دارند و به هيچ  وجه پذير فته نيست مديري احساس تكليفي بالاتر از انتخابات سالم داشته باشد.  وزير كشور گفت: اين كه چه كسي وارد مجلس مي شود نبايد ملاك عمل هيچ مديري از وزارت كشور قرار گيرد.  وي افزود: بايد باور كرد كه مردم مسائل را خوب مي فهمند و كمترين اشتباه را دارند و اگر اين باور ايجاد شود بسياري از مسائل حل مي شود.  وزير كشوراظهارداشت: احراز صلاحيت نامزدان و انتخاب آنان برعهده مردم است و ما وظيفه داريم اگر عدم صلاحيت  فردي تنها با سند و دليل محرز شودمعرفي كنيم. 
