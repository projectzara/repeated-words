 گروه سياسي: مسئول روابط عمومي دادگستري استان تهران  ديروز اعلام كرد محاكمه قضايي هلموت هوفر تبعه آلماني كه  به اتهام روابط غيراخلاقي در ايران در بازداشت به  سرمي بردروز چهارشنبه بيستم مردادماه به طور غيرعلني و بدون حضور خبرنگاران برگزار خواهد شد.  به گزارش ايرنا نوبري اتهام هوفر را از نوع اتهاماتي  خواند كه طبق قانون آئين دادرسي رسيدگي به اين گونه  اتهامات بايد به صورت غيرعلني برگزار شود.  وي افزود: نتيجه دادگاه پس از صدور راي لازم از سوي قاضي  شعبه 1406 دادگاه عمومي تهران، چنانچه موجب هتك حيثيت  افراد دخيل در پرونده نباشد اعلام خواهد شد ملك هوشنگ  قهاري يكي از وكلاي مدافع هوفر نيز گفت: طبق قانون، در هر دادگاهي كه امكان صحبت از خلاف اخلاق باشد، آن دادگاه  غيرعلني است. وي افزود: پس از نقض حكم هوفر در ديوان عالي  كشور پرونده وي به دادگاه هم عرض در مجتمع قضايي ويژه  ارجاع شده است و من نيز روز چهارشنبه(فردا)از اتهام  رابطه نامشروع موكل خودم در دنباله دفاعيات قبلي دفاع  خواهم كرد. وي گفت: وضعيت روحي و عصبي هلموت هوفر پس از آزادي از زندان تغيير كرده بود كه من اين موضوع را در تاريخ 21/4/78 با تقديم لايحه كتبي به دادگاه گزارش  كرده ام. قهاري افزود: پس از دستگيري مجدد هوفر من به  ديدار وي در زندان اوين نرفته ام و در زمينه اتهام  احتمالي مجدد وي نيز هيچ گونه وكالتي از وي ندارم.  وي تاكيد كرد: تاكنون در خصوص پرونده هوفر با هيچ رسانه  خارجي صحبت نكرده ام و چنانچه از قول من در اين زمينه  خبري منتشر شده است كذب محض است. 
