 تيمسار نقدي فرمانده حفاظت اطلاعات نيروي انتظامي در تجمع حزبالله قزوين با اشاره به آنچه كه از آن به عنوان  تلاش بيگانگان براي خوابكردن ملت ياد كرد گفت: برخي از فرنگ برگشته ها در چاپ روزنامه سرمايه گذاري مي كنند،  اينها دستهاي بيگانه براي خواب كردن ملت هستند، دشمن قصد دارد ملت ما را جراحي كند و قلب تپنده آن يعني ولايت  فقيه را بيرون آورد و يك قلب صهيونيستي جاي آن بگذارد،  اين روزنامه ها متصدي بيهوشي هستند و مي خواهند ملت را بيهوش كنند.  به گزارش خبرنگار همشهري در قزوين وي افزود: يكي از توطئه  هاي دشمن اينست كه تفرقه افكني كند، عناوين  روشنفكرمابانه كه هر چقدر حزب زياد شود بهتر است در همين  راستا است، اين دسته دسته شدن را چه كسي مي پسندد،  مادامي كه ملت وحدت داشته باشد و پشت سر يك رهبر حركت  كند تهاجم به آنها مشكل است، اينها مقدمات است،  مي خواهند روزي كه جنگ شد بگويند ما بايد با گروههايمان  مشورت كنيم بالاخره جنگ تير دارد، خون دارد و آخر هم  مي گويند امروز صلاح نديديم بجنگيم، اينها مقدمه چيني هاي دشمن است، كجا قرآن مي فرمايد دسته دسته  شويد اينها از يكپارچگي با تحقير ياد مي كنند.  نقدي در خصوص ظريفترين توطئه دشمن گفت: ظريف ترين توطئه  دشمن نفي هرگونه فعاليت قهرآميز و دفاعي است، طوري صحبت  مي شود و مي گويند هر خشمي باطل است انسان بايد صل محض  باشد، اين ظريف ترين توطئه دشمن براي خنثي نگه داشتن و بي خاصيت كردن ملت است.  وي گفت: متاسفانه عده اي هستند كه حركتهاي قهرآميز و نهي  از منكر موءمنين را نيز به افراط مي كشانند، مثلا موءمنين  جمع مي شوند جلوي يك سينما كه مي خواهد فيلم غيراخلاقي  نشان دهد و در مورد نمايش فلان فيلم حرف مي زنند و اعتراض مي كنند، مشتهايشان را گره مي كنند و فرياد مي زنند و اين خيلي خوب است ولي آنها يكي را در اين  بين مي فرستند تا شيشه اي را بشكند و تقصير را گردن  موءمنين بگذارند. يا يك عده آدم منحرف جمع مي شوند در اعتراض به بستن آن روزنامه منحرف تظاهرات مي كنند،  خيابان مي بندند، آتش مي زنند، سنگ پرتاب مي كنند،  شيشه ها را مي شكنند، مسافرين عبوري را اذيت و آزار مي كنند و با سر و صداي خود مردم را از خواب بيدار مي كنند، نيروي انتظامي وظيفه دارد آنها را سر جايشان بنشاند، با آنها برخورد كند، خيلي هم كار خوبي  مي كند ولي افرادي را وامي دارند تا وسايل خوابگاهها را زير و زبر كنند، همه چيز را بشكنند و آتش بزنندو بگويند نيروي انتظامي اين كار را كرده و بعد به ازاي چند تا شيشه شكسته مي گويند يك ميلياردتومان خسارت وارد شده.  اين همه خسارت كه ساعتهاوقت مي خواهد و از دست آن عده كم  برنمي آيدو به اين ترتيب اصل قضيه را كه نهي از منكر است  زير سئوال مي برند.  وي تاكيد كرد: برخي از آدمها كه قلم به مزد آمريكا هستند و فاسد مي نويسند بايد توسط نيروهاي اطلاعاتي مراقبت  شوند و اگر توطئه اي كردند بايد دستگير شوند، بايد زنداني شوند، مي آيند افرادي را وامي دارند تا اين حركت  را افراطي كنند و چند نفر را مي كشند تا ديگر نيروهاي  اطلاعاتي نتوانند در تعقيب و كنترل ساير قلم بدستان  باشند. 
