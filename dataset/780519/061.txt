   گروه ورزشي: فوتبال، فصل به فصل خاطره است و دوره هاي  مختلف پشت هم مي آيند و مي روند. از قرنها پيش نسل به  نسل عمل جانشيني انجام شده تا امروز آنچه باقي مانده،  آثار انسانهاست، اثرات مثبت انساني و افتخار در قالب تفكرات، ذهنيت و قهرماني است.  فوتبال نيز در فصلهاي مختلف در حال گذر است و اثرات آن  در تاريخ تكنولوژي امروز و ذهن ها باقي مانده و مي ماند.  تاثيرات ورزش و فوتبال بر روي تبليغات نشات گرفته از سياستهاي گوناگون انكارناپذير است.  به عنوان مثال نمي توان تاريخ ورزش جهان را ورق زد و مرور كرد و اثري از كامرون و نيجريه در لابلاي آن نديد،  برزيل كه جاي خود دارد، حتي كره شمالي نيز در اين  يادگارهاي ورزشي جايگاه خاصي دارد.  براي ما نيز شرايط به همين گونه است، در سابقه تاريخي  پنجاه ساله فوتبال در سطح آسيا به تعداد و در سطح جهاني  دو صفحه درخشان وجود دارد. دو دوره و دو جام جهاني نقطه  گذشته را پشت سر گذاشتيم، شكست ها و پيروزيها را به چشم  ديده ايم و لمس كرديم. تجربه گرفته ايم يا به راحتي از آن گذشته ايم؟ حال چه بايد بكنيم.  پس از دوره درخشان جام جهاني و بازيهاي آسيايي بانكوك،  فصل شكست اميد رسيد كه خود دلايل متفاوتي دارد. جبر اجتنابناپذيري بود كه به آن گردن نهاديم اما نمي خواهيم  پرونده را باز كنيم چرا كه اگر حقايق پشت پرده عنوان شود ديگر كوردس و امثال او و يا فدراسيون از دست رفته از ديد سازمان ورزش متهمين اصلي شناخته نمي شوند. البته اگر مجبور شويم حقايق را عنوان خواهيم كرد. اما امروز چه  كنيم كه آن حادثه ها تكرار نشود و بيش از اين حداقل در رده هاي سني پايه عقب ننشينيم تا مبادا شكست برايمان  عادت شود.  به حرفها و حديثهاي مغرضانه كه از پشت پرده طراحي مي شود هم توجه نكنيم كه متاسفانه و يا خوشبختانه سطح انتقادات  به اندازه اي عاري و خالي از پشتوانه منطقي و استدلالي  است كه خودمان نيز گاهي خجالت مي كشيم. متاسفانه  پيشنهادات اصولي نيز در لابه لاي خبرهاي ساخته شده و تفكرهاي شخصي گم شده است و هيچكس در اصل به فكر فوتبال  نيست. غولهاي كاغذي ساخته شده را خيلي زود به زمين  مي زنند وقهرمانان واقعي نيز به وضوح ديده نمي شوند.  كنترل نوشته ها و گفته ها نيز مشكل شده است و وحدت و يكپارچگي براي يك كار فرهنگي و اصولي رنگ باخته است.  امروز چون فوتبال مستقل شده ونگاه گسترده اي به جامعه  دارد وسيله و بازيچه عداوتها شده و بدون آنكه به عمق اين  فاجعه پي ببريم و تاثيرات آن را ببينيم به جانش  افتاده اند و عبث آنرا چوب مي زنند. اين جمله كه مربي  داخلي و يا خارجي كداميك فوتبال ما را نجات مي دهد در واقع دستاويزي است تا به فوتبالي كه مي رود به نظمي  درخورتوجه برسد حمله شود. فوتبال ما بهترين و بدترين مربي  خارجي را داشته، بدترين و بهترين مربي ايراني را داشته  اما موفقيت و يا عدم موفقيت آن در گرو اين مسئله خاص  نبوده است. مگر تيم جوانان با مربي ايراني چند ماه قبل از تيم اميد دچار شكست فاحش نشده بود.  شبه كارشناسي كه پرخرج ترين تيم ليگ دسته دوم را به هيچ  مكاني نمي رساند و اتفاقا" با تيم ملي جوانان بدترين  شكستها را داشته چطور مي تواند اصل شكست تيم اميد را صرفا" به مربي مرتبط كند.  فوتبالي كه در هياهوها، غبارها و بازيهاي پنهان گم شده  بود و هويتش را از دست داده بود حالا به مرزي رسيده كه  سازمان منظم و تشكيلاتي منسجم در حد يك وزارتخانه دارد.  ديگر براي اين فوتبال خارج از فدراسيون تصميم گيري  نمي شود، مربي تحميل نمي شود، تعداد تيم هاي ليگي بدون  ضوابط كم و زياد نمي شود، شروع و پايان ليگ مشخص است،  برگزاري كلاسهاي پيشرفته مربيگري فوتبال و داوري از حد تصور خارج شده و حساب هر ريال و دلارش مكتوب و مشخص است  و...  پس هر اندازه حتي سعي در لغزش آن هم داشته باشند فوتبال  پرتلاطم و ناآرام تر مي شود. آب را گل نكنيد و اجازه  دهيد فوتبال نفس تازه اي بكشد.  فوتبال در اين مدت كوتاه نشان داده كه از موقعي كه رها شده، جان گرفته و توان مقاومت بدست آورده است و حيف  آنهايي كه از اظهار لطف رئيس جمهوري محبوب به فوتبال  آزرده خاطر هستند و افسوس كه دنيايشان چقدر كوچك است.  فوتبال ما مي تواند خوشبين باشد به اينكه رئيس جمهوري  فوتبال را مي شناسد، جنس آنرا مي فهمد و فضاي آن را تحمل  و در بستر اين پديده اجتماعي همه چيز را درك مي كند. 
