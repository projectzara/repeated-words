 گروه ورزشي: ماهنامه كنفدراسيون فوتبال آسيا در تازه ترين شماره خود گزارشي از آيين اهداي جوايز بهترين هاي آسيا منتشر كرد و از تيم ملي فوتبال جمهوري  اسلامي ايران در دستيابي به عنوان بهترين تيم اين قاره  تمجيد كرد.  اين ماهنامه در آخرين شماره خود به همراه تصويري از آيين اهداي جايزه تيم ايران به رئيس فدراسيون فوتبال  ايران نوشته است جايزه بهترين تيم ملي به خاطر شركت در جام جهاني و برنده شدن مدال طلا در رقابت هاي فوتبال  بازي هاي آسيايي بانكوك، نصيب تيم ايران شد.  نشريه كنفدراسيون فوتبال آسيا افزود پيروزي 2 بر صفر ايران برابرآمريكا تنها پيروزي آسيا در جام جهاني فرانسه  بود، چند ماه بعد دربانكوك، ايران با پيروزي 2 بر صفر برابر كويت در پيكار پاياني نشان طلاي بازي هاي آسيايي  را نيز به خود اختصاص داد.  علي دايي گرانبهاترين بازيكن فوتبال تاريخ آسيا اين ماهنامه در گزارشي از پيوستن "علي دايي "ملي پوش  ايراني تيم بايرن مونيخ آلمان به باشگاه هرتابرلين اين  كشور نوشت: "علي دايي گرانبهاترين بازيكن تاريخ فوتبال  آسيا است ".  اين ماهنامه نوشت: "علي دايي اين بازيكن خط حمله  بين المللي ايراني در برابر 7/3 ميليون دلار به باشگاه  تازه گام گذاشته است، اين گام دايي را به گرانبهاترين  بازيكن فوتبال تاريخ آسيا تبديل كرده است زيرا بهاي وي  از بهاي ستاره هاي ژاپني همچون "هيده توشي ناكاتا" و " هيروشي نانامي "نيز بيشتر است. " سيروس دين محمدي بار ديگر يورش مي برد ماهنامه كنفدراسيون فوتبال آسيا در گزارش صفحه بهترين گل  آسيا با عنوان درشت نوشت سيروس دين محمدي "بازيكن  ملي پوش تيم استقلال تهران "بار ديگر يورش مي برد.  در اين گزارش به همراه تصوير رنگي سيروس دين محمدي آمده  است جايزه ماه مه بهترين گل ماه آسيا به خاطر گلي كه تيم  استقلال ايران در ديدار پاياني قهرماني باشگاه هاي آسيا به وسيله سيروس دين محمدي وارد دروازه حريف كرد به وي  تعلق گرفته است. 
