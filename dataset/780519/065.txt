 گروه ورزشي: هفتمين جشنواره فرهنگي، ورزشي فرزندان پسر نيروي زميني سپاه پاسداران انقلاب اسلامي با شركت يك  هزار و 900 ورزشكار در 10 رشته ورزشي به ميزباني لشكر 27 محمد رسول الله از امروز در تهران آغاز مي شود.  سردار محمد كوثري فرمانده لشكر 27 محمد رسول الله با بيان اين مطلب گفت اين جشنواره با الگو گرفتن از پيام هاي مقام معظم رهبري مبني برآن كه همه آحاد مردم  بايد ورزش را جدي بگيرند، برگزار مي شود.  وي افزود رقابت هاي ورزشي اين جشنواره در رشته هاي  كاراته با شركت 18 تيم تكواندو، 17 تيم جودو، 9 تيم كشتي،  20 تيم شنا، 19 تيم دووميداني، 14 تيم فوتبال داخل سالن،  23 تيم فوتبال، 15 تيم پينگ پنگ، 16 تيم واليبال، 5 تيم  درسالن هاي ورزشي دانشگاه امام حسين(ع)، نيروي زميني  سپاه و لشكر 27محمد رسول الله برگزار خواهدشد.  كوثري در ادامه اظهارداشت زيارت قبور شهدا، حضور در مرقد بنيانگذارجمهوري اسلامي، ديدار از بيت امام خميني  (ره)، جنگ شادي، مسابقه هاي فرهنگي و شبي با قرآن از جمله برنامه هاي فرهنگي است كه براي اين جشنواره در نظر گرفته شده است.  فرمانده لشكر 27 محمد رسول الله متذكر شد آيين گشايش  اين جشنواره روزجمعه هفته جاري راس ساعت 9 صبح با حضور فرمانده كل سپاه پاسداران انقلاباسلامي، خانواده هاي  شهدا و اين نيرو در سالن شهيد افراسيابي مجموعه  ورزشي شهيد شيرودي تهران انجام مي شود.  وي در پايان اهداف برگزاري اين جشنواره را ايجاد زمينه  رقابت سالم درراستاي گسترش و ترغيب افراد و خانواده ها جهت شركت در فعاليت هاي مستمرورزشي، كمك به رشد و شكوفايي استعدادها و شناسايي چهره هاي مستعد در صحنه ورزش كشور و باشگاه هاي فجر، كمك به مبارزه و مقابله با تهاجم فرهنگي وپركردن اوقات فراغت فرزندان و خانواده هاي نيروي زميني سپاه پاسداران انقلاب اسلامي  عنوان كرد. 
