 گروه ورزشي: تمرينات تيم ملي فوتبال صبح ديروز با حضور 25 بازيكن در مجموععه ورزشي آزادي دنبال شد، حميد استيلي  بازيكن بهمن در تمرينات تيم بورسيا" لايپزيك "آلمان شركت  دارد و بهنام ابوالقاسم پور نيز با اجازه مربيان تيم ملي  صبح ا مروز جهت آزمايش و شركت در تمرينات تيم اشتوتگارت  راهي كشور آلمان شد. بازيكنان حاضر در تمرينات تيم ملي  زير نظر حسين فركي و اكبر مالكي تمرين كردند.  منصور پورحيدري سرمربي تيم ملي نيز به علت بيماري در تمرين ديروز صبح شركت نداشت و بازيكنان در اختيار باشگاههاي خودشان قرار گرفتند و روزهاي يكشنبه و دوشنبه  هفته آينده تمرينات تيم ملي پي گيري خواهد شد.  گفتني است روز گذشته يكي از مسئولين فدراسيون فوتبال گفت:  جلال طالبي هنوز رسما" حكم مديريت تيم هاي ملي را دريافت نكرده و فقط در طي چند روز گذشته جلساتي را با صفائي فراهاني رئيس فدراسيون داشته است.  گفتني است يكي از شرايط طالبي براي پست مديريت تيم هاي  ملي، اختيار تام انتخاب سرمربي براي رده هاي سني مختلف  تيم ملي و همچنين حضور مربيان خارجي در تمام اين  رده هاست. 
