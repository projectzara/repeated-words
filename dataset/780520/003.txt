 درباره" موريس ژار" آهنگساز مشهور سينما    نمايي از" فيلم لورنس عربستان " موريس ژار در سال 1924 در شهر ليون فرانسه پا به عرصه  حيات نهاد او آموزش موسيقي را از سن شانزده سالگي آغاز كرد، در واقع وي خود را آماده مي ساخت كه به درخواست  پدرش كه خود مديرفني شبكه پخش راديو فرانسه بود، حرفه  مهندسي راديو را آغاز كند. از سوي ديگر عقيده اي فراسوي  اين جريانات او را وا مي داشت تا ميل و علاقه اش را نيز دريابد.  بنابراين تصميم جدي اش براي آهنگساز و رهبر اركستر شدن،  او را به پاريس كشاند. موريس ژار موسيقي را با درس هاي  سلفژ و هارموني و سازهاي كوبه اي، در كنسرواتوار پاريس  آغاز كرد. باگذشت زماني برابر سه سال، وي به يكي از اعضاي دائمي گروه تيمپاني اركستر پيشرو پاريس بدل شده  بود، كه با بسياري از رهبران سرشناس و برجسته اركستر همچون پيرمونتو و كارل مونش برنامه اجرا كرده بودند.  در همان زمان، او نزد لوئيز اوبرت، چارلز مونش و آرتور اونه گر، درسهاي كنترپوان و اركستراسيون را نيز به طور خصوصي، فرا مي گرفت.  وي همچنين دوره موسيقي الكترونيك و موسيقي بومي را نزد پيرشي فر در كلوپ آسياي شبكه راديويي فرانسه، فرا گرفت و به همراه "پيربولز" به عنوان كارگردان موسيقي نزد چين  لوئيز در كمپاني بارراولت به مدت چهار سال مشغول به كار شد.  پس از آن، "ژار" براي تئاتر ملي به عنوان كارگردان  موسيقايي شروع به كار كرد كه اين دوره فعاليت اوزماني  دوازده ساله را در برگرفت. وي همزمان با كار در تئاتر ملي، قريب به 60 اثر كارگرداني و آهنگسازي كرد، آثاري  همچون دون ژوان، مكبث، خسيس، ميمون پشمالو، قاتلي در كليسا و... و كمدي موزيكالي به Loin نام. de Ruell" ژار" با بسياري از نويسندگان سرشناس همچون  آلبركامو، هارولد پينتر، ژان كوكتو و آندره برتون نيز همكاري داشته است.  از سال 1951 وي رسما" وارد كار ساخت موسيقي براي فيلم شد و كار خود را براي فيلم كوتاهي نوشت و بعد از آن با گذشت  زماني برابر يازده سال و خلق آثاري براي حدودا" چهل و سه  فيلم، در آستانه موفقيتي عظيم، با موسيقي متن دل انگيزش  در فيلم "لورنس عربستان "، به كارگرداني ديويد لين(1962) جايزه اسكار را از آن خود كرد.  اين فيلم سبب شد تا اين همكاري به دوستي عميق و صميمانه اي تبديل شود پس از اين فيلم، ژار براي دو اثر موسيقايي ديگرش نيز به نامهاي دكتر ژيواگو(1965)و گذاري به هندوستان(1984)جايزه اسكار دريافت كرد.  از سال 1951 به بعد، ژار بيش از 170 موسيقي متن خلق  نمود كه پس از دريافت اولين اسكارش براي لورنس عربستان،  سيل تقاضاها براي همكاري او در فيلمها روبه فزوني گذاشت.  وي علاوه بر موسيقي متن هاي بي شماري كه ساخته، آثار اركستري فراواني چون پنج باله، اپرا و بالت نيز تصنيف  كرده است.(به عنوان نمونه مي توان به اپراي نتردام كه  توسط اپراي پاريس اجرا شد و باله آن برعهده گروه كيروف  باله لنينگراد بود و همچنين اپرا بالت آرميدا اشاره كرد.) درمجموع" موريس ژار" آثار زيادي تصنيف كرده و همكاري و مشاركتهاي فراواني در بسياري از فيلمها داشته كه تاكنون  افتخارات جهاني بي شماري را نيز نصيب خود كرده اند.  وي، علاوه برديويد لين با بسياري از كارگردانان موءلف  جهان، چون هيچكاك، وايلر، هاستون، زينه مان، ويسكونتي،  استفانز، زخيره لي، وي ير و.. همكاري داشته است.  ژار موسيقيدان و آهنگسازي همه فن حريف است كه آثارش براي  بسياري از سازها به صورت "سلو" براي اركستر سمفونيك و يا اركستر الكترونيكي، يا آرايش سازهاي محلي، اجرا شده اند.  او به طور منظم موسيقي متن هايش را اجرا مي كند و بسياري از كارهايش را با اركسترهاي مهمي چون اركستر سمفونيك لندن، اركستر فيلارمونيك لندن، فيلارمونيك ژاپن،  فيلارمونيك ملي فرانسه، اركستر ملي امريكا، اركستر ملي  فرانسه و اركستر سمفونيك كبك اجرا كرده است.  در سال 1991 ژار، كنسرت بسيار باشكوهي را از موسيقي متن هاي فيلمهاي لين، رهبري كرد. اين برنامه در لندن، در محل اجراي اركستر رويال فيلارمونيك انجام گرفت  و به صورت فيلمي ويدئويي به نام "لين وژار" جهت قدرداني  از" ديويد لين "و آهنگسازش "موريس ژار" درآمد.  از افتخارات ديگر ژار مي توان به پنج بار كانديداي اسكار شدن، برگزيده شدن به عنوان شهروند افتخار آفرين ليون،  دريافت نشان افتخار هنري از دولت فرانسه به پاس قدرداني  از آثار جهاني اش و همچنين دريافت نشان افتخار لژيون  هانوور فرانسه از" ميتران "رئيس جمهور سابق فرانسه اشاره  كرد.  منبع: راهنماي موسيقي فيلم  ترجمه: گلناز گل صباحي 
