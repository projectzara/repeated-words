   * چه مي شود اگر شما كساني را كه در موردتان خطا كرده و يا شما را آزار داده اند، دوست داشته باشيد؟ هيچ. آنچه  نصيب شما مي شود، آرامش است. البته منظور من اين نيست كه  شما افرادي را كه دشمن بشريت هستند مثل ديكتاتورها مثل  هيتلر و... دوست داشته باشيد منظور افرادي هستند كه با ناداني و حماقت خود، با ساده نگري خود مشكلاتي را فراهم  مي كنند.  بعضي اوقات زمان زيادي طول مي كشد تا دريابيد روش قديمي  شما در زندگي مناسب نيست اين زماني است كه نياز داريد روش نويني(جديدي)براي زندگي پيدا كنيد. اين حالت در سال 1974 براي من بوجود آمد. در اين سال بود كه من به  عنوان يك پزشك، پدر يك خانواده بزرگ، داراي 5 فر زند زيبا و يك همسر فداكار به درك اين مسئله فايق آمدم. در آن زمان براساس باورهاي اجتماعي، من يك فرد موفق بودم،  اما مانند بسياري از پزشكان، احساس سعادت نمي كردم.  برطبق آنچه فراگرفته بودم، سعي مي كردم در ضمن تلاش براي  بهبود بيمارانم، از نظر احساسي زياد درگير مسائل آنها نشوم و در ميان برج و بارويي كه خود ساخته بودم، آنچنان  احساس بدبختي مي كردم كه تصميم گرفتم دنياي طبابت را ترك  كنم. لذا تصميم گرفتم قبل از آنكه مسير زندگي ام را تغيير دهم، روش برخورد با بيمارانم را تغيير دهم. به  خودم اجازه دادم كه توجه بيشتري به بيمارانم بكنم و به  صحبت هاي آنان گوش بدهم. وقتي كه اولين قدم را برداشتم،  دريافتم كه چقدر عجيب است يك پزشك از بيمار خود فاصله  بگيرد. اولين كاري كه كردم از بيمارانم خواستم مرا با اسم كوچك صدا كنند. نتيجه فوق العاده بود و حقيقتا"  دنياي من تغيير كرد. چقدر زيبا بود مداواي بيماران و كمك  به آنان تا زندگي بهتر و طولاني تري داشته باشند. بسياري  از بيماران كه با بيماري هاي سخت و مداوا نشدني دست و پنجه نرم مي كردند، به تجربياتي رسيده بودند كه  زيبايي هاي زندگي را به آنها نشان داده بود. نياز نيست  تا يك اتفاق دردناك اين زيبايي را به شما نشان بدهد، با استفاده از روش هايي كه من براي خود بوجود آوردم، شما هم  مي توانيد زندگي بهتري داشته باشيد.  از اشتباهات خود پند بگيريد دوستي تعريف مي كرد: فردي با همسايه ما قرارداد بسته  بود كه جلوي خانه او را تعمير كرده و يك راه مناسب براي  ورود به خيابان براي او بسازد. وقتي كه كارش را تمام كرد و براي دريافت حق الزحمه خود مراجعه كرد، متوجه شد كه  قرارداد را اشتباه خوانده و كار انجام شده مطابق قرارداد نيست.  خانم صاحبخانه به او توضيح داد كه با وجود اينكه كار او مطلوب نبوده، حاضر است بخشي از دستمزد او را بپردازد. آن  مرد از گرفتن دستمزد خودداري كرد و گفت: اشتباه از من  بوده و هيچ دستمزدي به من تعلق نمي گيرد. سپس وسايلش را به خانه بعدي منتقل كرد و با وجود همه مشكلات، دوباره  كار خود را شروع كرد. اين بار او به طور دقيق و مطابق با آنچه از او خواسته شده بود راه ورود به خيابان و پياده روي جلوي در خانه آن خانم را درست كرد.  همسايه ها وقتي از درستي و صداقت آن فرد باخبر شدند، او را تحسين كردند و پس از آن هريك از آنان كه كارهايي  مشابه كار انجام شده داشتند، با او قراردادي بستند. اين  فرد بدون نياز به آگهي و تبليغات، با يك حركت صحيح يعني  قبول اشتباه خود و تلاش براي جبران آن، سبب رونق بيش از حد كار خود شد.  اجازه ندهيد اشتباهات شما اعتماد به نفستان را ضعيف كند.  اغلب اين اشتباهات، موقعيت هاي مناسبي هستند كه نشان  مي دهند شما چه جور آدمي هستيد و چطور مي توانيد از موقعيت ها استفاده بهينه كنيد.  قدردان باشيد اين دستورالعمل هميشه كارگر بوده و اثر مضري نداشته است.  سعي كنيد كه عشق و علاقه خود را به كس يا كساني كه  دوستشان داريد يادآوري كنيد. راههاي مختلفي وجود دارد:  يك يادداشت كوچك، يك شاخه گل و يا حتا يك جمله كوچك،  هركسي نياز دارد بداند چقدر او را دوست دارند. حتا اگر آن فرد همكار، كارمند زير دست يا دوست شما باشد.  پدري مي گويد: دخترم هر زمان كه براي ما يادداشتي  مي نويسد تا برنامه روزانه اش را اطلاع دهد، در آخر پيام  خود مي نويسد: مامان - بابا خيلي دوستتان دارم. او با اين  جمله. عشق و علاقه خود را ابراز مي كند و احساس من و همسرم همانند كسي است كه يك بغل گل رز به ما هديه  داده اند.  انتقادپذير باشيد وقتي من دكتر جواني بودم، نمي دانستم كه انتقاد چقدر سازنده است. اكنون دريافتم كه وقتي كسي از شما انتقاد مي كند، در واقع به شما مي گويد من عميقا" به تو توجه  دارم و آرزو مي كنم كه تغيير مثبتي در تو بوجود آيد و من  حاضرم در اين راه به تو كمك كنم.  من فرد خوشبختي هستم كه در طول زندگي ام چه در خانه و چه  در محل كار منتقدان دلسوزي داشتم. بودند پرستاراني كه  ليستي از كارهايي ارايه مي دادند كه در جهت بهبود بيماران بسيار موءثر بود. بيماراني بودند كه با راهنمايي  خود به من آموختند كه با تغيير نحوه برخوردم با بيماران،  به آنان قوت قلب بدهم و به من آموختند كه به جاي نگاه  پرابهام و جدي، در اتاقم راجع به شرايط آنان فكر كنم و فكرم را در اتاق آنان با لبخند و ملاطفت به آنان منتقل  كنم خانواده ام هم براي من كمك موءثري بودند. آنها هميشه  يادآوري مي كردند كه اكنون در خانه اي و نه در اتاق عمل.  بنابراين از آرامش محيط خانوادگي استفاده كن و براي  رويارويي با كار خطيرت توانايي لازم را بدست آور.  اگر بدانيد كه هستيد و به خود احترام بگذاريد، از انتقادهاي سازنده استقبال مي كنيد و به انتقادها به  عنوان يك مشكل لاينحل نمي نگريد، بلكه فكر مي كنيد كه  موقعيت مناسبي براي بهبود شرايط و تغيير مثبت بدست  آورده ايد. بدترين نمره اي كه در دانشكده گرفتم C نمره  در درس ادبيات بود. اكنون كتابهاي من جزء پرفروش ترين  كتابها است. ممكن است شما كاري را كه شروع مي كنيد، كاري  عادي يعني با C نمره باشد، اما مي توانيد به تدريج  توانايي خود را بيشتر كرده، رشد كنيد تا حدي كه به  بالاترين حد توانايي و ابتكار خود برسيد.  از مشكلات نهراسيد و از مقابله با آنها شكرگزار باشيد خوبي ها و خوشبختي ها مي تواند نتيجه فلاكت و بدي ها باشد. خانمي كه سرطان داشت مي گفت وقتي شيمي درماني  مي كردم به دليل احساس بدي كه به من دست مي داد، تصميم  گرفتم كه معالجاتم را قطع كنم دكتر به من هشدار داد:  ممكن است بميري. او ادامه داد: من به خانه رفتم و سعي  كردم مقالاتي را در مورد سرطان مطالعه كنم تا بتوانم با آن كنار بيايم. در طول مطالعاتم توجه عميق من به زندگي و نحوه نگرش من به آن سبب شد به خانواده ام و عشق و علاقه اي كه بين ما بود و مي توانست بيشتر و بهتر شود فكر كردم. بنابراين اين بيماري به من كمك كرد كه به روش  زندگي ام دقيق تر نگاه كنم و آن را بهبود بخشم.  به جاي شكوه و گلايه از مشكلاتي كه داريد، به مشكلاتي كه  نداريد فكر كنيد. هيچ وقت فكر نكنيد كه داريد به پايان  مشكل نزديك مي شويد. هميشه سپاسگزار باشيد كه مشكلات  بيشتري نداريد. فكر مي كنيد چه چيزي براي سپاسگزاري وجود دارد؟ ساده است همين كه زنده هستيد و زندگي مي كنيد. اگر سپاسگزاري شما به آنچه زندگي به شما داده و يا سايرين  براي شما انجام داده اند، بستگي داشته باشد، مطمئن باشيد بيشتر اوقات به جاي سپاسگزار بودن، مايوس مي شويد.  وقتي در زندگي سپاسگزار باشيد، زندگي شما اهميت  فوق العاده اي پيدا مي كند. ممكن است به ذهن شما خطور كند كه نگرش شما به زندگي روي مسايل اطراف شما اثر مي گذارد اگر نمي توانيد زندگي خود را تغيير دهيد،  مي توانيد نحوه نگرش خود را تعديل كرده يا در صورت لزوم  تغيير دهيد. وقتي اين كار را انجام دهيد، مي بينيد زندگي  شما تغيير مي كند.  به دشمنانتان هم عشق بورزيد چه مي شود اگر شما كساني را كه در موردتان خطا كرده و يا شما را آزار داده اند، دوست داشته باشيد؟ هيچ. آنچه  نصيب شما مي شود، آرامش است. البته منظور من اين نيست كه  شما افرادي را كه دشمن بشريت هستند مثل ديكتاتورها مثل  هيتلر و... دوست داشته باشيد منظور افرادي هستند كه با ناداني و حماقت خود، با ساده نگري خود مشكلاتي را فراهم  مي كنند.  يكي از بيماران من سرطان سينه داشت. او در خانواده اي  بزرگ شده بود كه پدر و مادر الكلي و بيمار بودند و او هميشه از پدر و مادرش متنفر بود. وقتي دريافت كه بيمار شده، تصميم گرفت رفتار و منش خودش را در برابر خانواده  عوض كند سعي كرد با همه مشكلاتي كه براي او بوجود آورده اند، آنها را دوست داشته باشد، بنابراين به مكاني  نقل مكان كرد كه نزديك مادرش باشد. خيلي زود مادرش به  آپارتمان او رفت. هر روز صبح او با گفتن جمله "مادر دوستت دارم "خانه را ترك مي كرد، اما مادر هيچ وقت به او جواب نمي داد. يك روز صبح وقتي كه با عجله از خانه خارج  مي شد، مادرش به او گفت: چيزي را فراموش نكردي؟ او كمي  فكر كرد. مادر گفت: يادت رفت به من بگويي دوستت دارم. در واقع مادر با گفتن اين جمله به او فهماند كه چقدر اين  جمله ساده و كوتاه براي او اهميت دارد. بيمار من به  تدريج بهبودي خودش را بازيافت و مادر پس از يك عمر اعتياد به الكل توانست بهبودي خود را بازيابد. مي بينيد كه بعضي اوقات عشق و علاقه به خانواده مي تواند سخت تر از دوست داشتن دشمنتان باشد. اين كلام را هميشه به خاطر داشته باشيد" نكات مثبت را برجسته كنيد و نكات منفي را محو".  با عشق زندگي كنيد روزي دانشجوي يك راهب از او پرسيد: استاد، اگر بدانيد فقط 15 دقيقه ديگر زنده هستيد، چه مي كنيد؟ راهب كه در حال باغباني بود با خنده گفت: همين كار.  اگر شما بدانيد كه فقط 15 دقيقه ديگر زندگي مي كنيد، چه  مي كنيد؟ آيا به اين مسئله فكر كرده ايد؟ از خود بپرسيد: براي چي زنده هستم و چرا زندگي مي كنم؟ به ياد داشته باشيد كه شما زمان طولاني در اختيار نداريد كه تصميم بگيريد. فقط به اندازه زندگيتان وقت داريد.  بنابراين شروع كنيد. به بهترين روش ممكن زندگي كنيد. از حداقل ها حداكثر استفاده كنيد و براساس توانايي هاي فردي  و اجتماعي، كامل ترين زندگي را براي خود و خانواده تان  بوجود آوريد.  نويسنده: دكتر بارني. اس. سيگل  مترجم: معصومه پيروزبخت 
