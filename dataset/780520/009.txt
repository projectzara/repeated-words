 گروه اجتماعي: كاظم شكري با حكم رئيس دادگاه مطبوعات  امروز از زندان آزاد مي شود.  به گزارش خبرنگار ما، ديروز پس از پايان جلسه دوم مواجهه  كاظم شكري با ستاري و حجاريان قرار بازداشت شكري به  وثيقه تغيير يافت و با تامين قرار شكري از بازداشت آزاد مي شود.  در پايان جلسه مواجهه حجاريان به خبرنگاران گفت:  علي القاعده وظايف مختلفي در روند چاپ مطلب در روزنامه  وجود دارد و اين وظايف متفاوت است عمده كار جلسات مواجهه  روشن شدن وظايف و مسئوليتهاي افراد بود.  وي در پاسخ به سئوالي در مورد مسئول بودن مدير مسئول گفت:  مسلما" من بعنوان مدير مسئول مسئوليت تمام نوشته هاي  روزنامه را بعهده دارم اما در پاره اي از موارد طبق ماده  26 افرادي غير از مدير مسئول هم مورد تعقيب قرار مي گيرند. غلامعلي رياحي وكيل روزنامه صبح امروز نيز گفت:  در پايان دومين جلسه مواجهه، قاضي دادگاه مطبوعات قرار بازداشت موقت را به 150 ميليون ريال وثيقه تبديل كرد كه  با توديع سند، شكري از زندان آزاد مي شود.  وي افزود: اعتقاد داريم چون شكري در نگارش نامه دخالتي  نداشته فاقد هرگونه مسئوليت كيفري است.  مرتضوي رئيس دادگاه مطبوعات حكم لغو بازداشت موقت را با توضيح اين مساله كه توديع وثيقه اعم از نقدي و غيرنقدي  به ارزش 150 ميليون ريال از حال تاختم رسيدگي و صدور حكم دادگاه قابل قبول است تاكيد كرد احمد ستاري بعنوان  گواه در دو جلسه گذشته احضار شد و چون دخالتي در چاپ  نامه نداشته بعنوان متهم شناخته نمي شود. به دليل مسايل  اداري آزادي شكري به امروز افتاد. 
