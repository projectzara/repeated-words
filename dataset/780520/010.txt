 گروه اجتماعي: بهابرگ(بن)سال هاي 77 تا79 مستمري بگيران  و بازنشستگان سازمان تامين اجتماعي به زودي در قالب كالا برگ سه ساله، يكجا توزيع مي شود. مديركل امور فني  مستمريهاي سازمان تامين اجتماعي با اعلام اين مطلب افزود:  قرار است اقلام كالا برگهاي مذكور شامل برنج، شكر و روغن كه بر اساس قيمتهاي مصوب يارانه اي در اختيار فروشگاههاي شهر و روستا قرارگيرد تا از طريق اين  فروشگاهها توزيع شود. عليرضا ظفراسدالله پور در خصوص  چگونگي توزيع كالاهاي مربوط به اين سري بهابرگها گفت:  باتوجه به زمانبندي مشخص، ابتدا كالاهاي مربوط به  بهابرگهاي سال 1377 و سپس كالاهاي مربوط به بهابرگهاي  سال هاي 1378 و 79 توزيع خواهدشد. وي افزود: اين  بهابرگها به صورت سه سري 12 قطعه اي و در مجموع 36 قطعه است. ظفر اسدالله پور گفت: با توجه به اينكه در مجموع براي هر مستمري بگيرسالانه، 36 هزار تومان بهابرگ  در نظر گرفته شده است، رقم ريالي اختصاص يافته براي  اقلام يادشده از حيث شمول يارانه دولتي بيشتر از شاغلان  بوده واين در حالي است كه از سال 77 نيز تامين اجتماعي  سرانه ارزش ريالي كالابرگ را ماهانه از رقم دو هزار تومان به سه هزار تومان افزايش داده است. 
