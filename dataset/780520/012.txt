 ديدن خورشيد هنگام كسوف حتي كمتر از يك ثانيه خطرناك است     كودكان بيش از بزرگسالان در معرض ضايعات درمان ناپذير هستند گروه علمي فرهنگي: امروز يك سوم از جمعيت جهان كه  تعدادشان همين امروز از مرز 6 ميليارد نفر مي گذرد، شاهد آخرين كسوف قرن بيستم خواهند بود، اين در حالي است كه  مجامع پزشكي در ايران و سراسر جهان ايمن ترين روش ديدن  اين پديده را تماشاي آن از تلويزيون دانسته اند.  طي روزهاي گذشته مراكز و نهادهاي علمي در مورد غيرقابل  اعتمادبودن انواع فيلترهاي كاغذي، فيلم هاي راديولوژي،  عينك هاي آفتابي و وسايل ديگر اطلاعاتي را منتشر كرده اند.  رئيس بخش چشم پزشكي بيمارستان تخصصي لبافي نژاد نيز ديروز اعلام كرد كه هنگام خورشيدگرفتگي، صدمه به چشم  ممكن است در يك ثانيه اتفاق بيفتد و ضايعات آن عمدتا"  برگشت ناپذير است رئيس بخش چشم پزشكي بيمارستان  لبافي نژاد مصرا" از مردم خواسته است هنگام كسوف به  خورشيد نگاه نكنند. وي تاكيد كرده است كه استفاده از عينك آفتابي يا فيلم هاي راديولوژي و وسايلي از اين دست  از آن رو كه باعث بازترشدن مردمك چشم مي شود، خطر ضايعات  را افزون تر مي سازد.  امروز كودكان بيش از بزرگسالان در معرض خطر هستند، به  خانواده ها توصيه جدي مي شود براي اجتناب از ضايعات چشمي،  كه ممكن است يك عمر گريبانگير فرزندان آنها شود، نكات  ايمني ذكر شده را كاملا" رعايت كنند.  مسلما" تلويزيون از جوانب و مناظر گوناگون تصاوير ديدني  و زيبايي از اين واقعه را لحظه به لحظه به نظر بينندگان  خواهد رساند. 
