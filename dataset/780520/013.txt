 براي ديدن كسوف محتاط و دورانديش باشيد    به اعتقاد كارشناسان مشاهده كسوف جزئي هم خطرناك است  خورشيد گرفتگي امروز، پرتماشاچي ترين كسوف تاريخ به  شمار مي آيد گروه شهري: بعد از ظهر امروز دو ميليارد نفر در پهنه  گسترده اي از كره زمين، براي ديدن كسوف چشم به آسمان  مي دوزند.  از ماه ها پيش اعلام شده بود نوار باريكي كه از غرب ايران آغاز شده و پس از قوس ملايم به سمت جنوب از شرق  كشور ما خارج مي شود، مناسبترين مكان براي ديدن آخرين  خورشيدگرفتگي قرن است.  هم از اين رو ميليون ها ايراني و هزاران جهانگرد كه هفته  جاري وارد كشور ما شده اند، امروز از جمله ناظران اين  كسوف خواهند بود. اما كارشناسان در روزهاي گذشته هشدار داده اند ديدن كسوف بسيار خطرناك است، مگر با اما و اگرهاي بسيار.  هشدار وزارت بهداشت  روابط عمومي وزارت بهداشت، درمان و آموزش پزشكي ديروز دراطلاعيه اي اعلام كرد اخيرا" عينكهاي غيراستاندارد و تقلبي دربازار عرضه شده است كه به هيچ وجه قادر به حفاظت  چشمهادر مقابل آسيبهاي جدي و خطرناك مشاهده كسوف نمي  باشد.  براساس اين اطلاعيه اين عينك ها همه به يك اندازه ساخته  شده اند و براي بسياري از صورت ها مناسب نيستند وطيف هاي  مضرو خطرناك اشعه خورشيد باعبورازآن مي تواند موجب آسيب چشمي شود.  روابط عمومي وزارت بهداشت، درمان و آموزش پزشكي  تاكيدكرد: از نگاه به كسوف حتي باعينك هاي تائيد شده  پرهيز كنيد.  دربخش ديگر اين اطلاعيه آمده است: براي تماشاي كسوف فقط از تلويزيون استفاده شود.  وزارت بهداشت، درمان و آموزش پزشكي اعلام كرد: عارضه  چشمي ناشي از نگاه به كسوف قابل درمان نيست.  هنگام كسوف، به دريا نگاه نكنيد معاون بهداشتي دانشگاه علوم پزشكي بوشهر نيز، ديروز گفت:  با توجه به ساحلي بودن اكثر شهرهاي استان بوشهر، تصوير خورشيد در زمان كسوف در سطح آب منعكس مي شود كه نگاه  كردن به آن به دليل ميزان بالاي انعكاس نوربراي چشم مضر است كه توصيه مي شود شهروندان از تماشاي كسوف در آب خودداري كنند. دكتر غلامرضا حيدري افزود: كودكان، بيماران  رواني، افراد داراي يك چشم سالم، اشخاص مسن و داراي تنبلي  چشم، مبتلايان به بيماريهاي شبكه اي، نزديك بين و كساني  كه درمناطق كوهستاني وياارتفاعات زندگي مي كنند بايد از تماشاي كسوف جدا" پرهيز كنند.  كسوف جزئي هم خطرناك است  و اما گروهي ديگر از كارشناسان نيز مي گويند: رويت كسوف  جزئي كه در اغلب مناطق كشور بوقوع مي پيوندد همانند كسوف  كامل براي انسان خطرناك مي باشد. دكتر ناصر جعفري چشم  پزشك اردبيلي گفت: همان خطراتي كه كسوف كامل براي چشمان  انسان دارد كسوف جزئي نيز اين مخاطرات را براي چشمها در پي دارد.  وي افزود: تمام نكاتي كه براي رويت كسوف كامل بايد رعايت كرد در رويت كسوف جزئي نيز مي بايست به آن توجه  گردد.  كسوف روز 20 مرداد در استان اردبيل به صورت جزئي و حدود 91 درصدخواهد بود كه در ساعت 15 و24 ثانيه تا 16 و 23 دقيقه كه كامل ترين زمان كسوف مي باشد قابل رويت خواهد بود.  مهندس رحمتي رئيس هواشناسي استان اردبيل نيز گفت: با توجه به مخاطراتي كه رويت غير استاندارد كسوف در پي دارد بهتر است كه اين پديده از طريق تلويزيون مشاهده گردد.  وي همچنين توصيه كرد: درصورتي كه عده اي قصد رويت  مستقيم كسوف جزئي اردبيل را دارند حتما از عينكهاي ويژه  استفاده كنند.  سرگرداني مردم براي يافتن عينك استاندارد گزارشها حاكي است در آستانه وقوع آخرين كسوف قرن ديروز مردم استان مركزي براي تهيه عينك مناسب و استاندارد رويت  خورشيد گرفتگي سرگردان بودند.  جمعي از شهروندان اراك، خمين، سربند، محلات و تفرش  گفتند: اظهارنظرهاي متفاوت درباره كيفيت عينك هاي عرضه  شده در بازار آنان را براي تهيه عينك مناسب با مشكل روبه  رو كرده است.  يك كارشناس ارشد روانشناسي و مشاوره گفت: با توجه به  تبليغات وسيع رسانه ها، مردم به ويژه جوانان و نوجوانان  براي مشاهده اين پديده تحريك شده اند، ولي هشدارهاي مكرر درباره خطرات عينك هاي تقلبي جوي از نگراني در جامعه  ايجاد كرده است.  جمشيد احمديان افزود: ضروري است مسئولان ذيربط بااظهارنظر كارشناسي مشخص در خصوص عينك هاي موجود در بازار سريعا مردم رابراي استفاده از عينك مناسب ياري  دهند.  كسوف را روي اينترنت هم  مي شود ديد و اما پژوهشكده برق و كامپيوتر دانشگاه صنعتي اصفهان  ديروز اعلام كرد: اين پژوهشكده با تامين تجهيزات لازم،  امكان پخش مستقيم پديده آخرين كسوف قرن بر روي شبكه  اينترنت را فراهم كرد.  اين پژوهشكده با همكاري يك تيم ژاپني كه پوشش جهاني اين  پديده را در 9نقطه جهان بر عهده دارد، اقدام به پخش  مستقيم اين پديده طبيعي مي كند.  به موجب اين اعلام، دانشگاه صنعتي اصفهان به عنوان يكي  از نقاط موردنظر جهت پخش جهاني اين پديده و نيز يكي از 50 شركت و دانشگاه معتبر جهاني به اين اقدام دست زده است.  پرتماشاچي ترين كسوف تاريخ  اين خبر نيز خواندني است كه رويتر از لندزاند(انگليس)، گزارش داد كه آخرين كسوف قرن، بيشترين تعداد تماشاكننده  را در طول تاريخ جهان خواهد داشت.  اين پديده در قاره اروپا كه بيشترين تعداد گردشگران  مشتاق تماشاي آن را به خود مي بيند، نگرانيهايي را نيز بابت صاف نبودن آسمان در زمان وقوع كسوف به همراه دارد.  در اين ميان دو كشور روماني و بلغارستان كه اقتصاد آنها دچار بحران شده، اين روزها با انبوه گردشگران خارجي  علاقه مند به تماشاي كسوف مواجهندكه اين امر موجب رونق  اقتصاد آنها خواهد شد.  در كليه شهرهايي كه در نوار رويت آخرين كسوف قرن قرار دارند، به اين مناسبت، برنامه هاي سرگرم كننده و تفريحي  متنوعي درنظر گرفته شده است كه در صورت تغيير ناگهاني  هوا و عدم رويت واضح كسوف، علاقمندان مي توانندخود را با اين برنامه ها سرگرم كنند.  بسياري از كشورهايي كه خورشيدگرفتگي در آنها قابل رويت  است، از ساعات كاري روز چهارشنبه كاسته اند تا شاغلين  بتوانند به راحتي درمنازل خوداين پديده را تماشا كنند.  در اين بين ايران و شهر اصفهان به عنوان بهترين مكان  براي رويت اين پديده شناخته شده اند.  اين شهر ميزبان 100 دانشمند ستاره شناس از آمريكا،  اروپا و آسياست.  اتاقهاي هتلهاي اين شهر از مدتها پيش رزرو شده است. 
