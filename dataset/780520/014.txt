   خطر نگريستن به نور خورشيدسابقه اي طولاني دارد. در برخي آئين ها، نگريستن به نورخورشيدارزش تلقي مي شده است.  در بين پيروان اين آئين ها، افراد كم ديد و آسيب ديده،  فراوان بوده اند. گاليله خطرات نگريستن به خورشيدبا تلسكوپ را گزارش كرده است. در سال 1971 آشكار شد كه در مدت كوتاهي با نگريستن به خورشيد، درجه حرارت مركز شبكيه  بالاتر مي رود و با تداوم آن، نقطه مركزي شبكيه(لكه زرد) دچار سوختگي مي شود. افرادي كه ديد طبيعي و عالي دارند،  بيشتر در معرض اين آسيب هستند، زيرا نور خورشيدبه راحتي  بر روي مركز شبكيه فوكوس(متمركز)مي گردد از نظر ژئومتريك، اندازه محل سوختگي در شبكيه تقريبا" 160 ميكرون است و لذا مي تواند موجب كاهش شديد و دائمي  بينائي شود. از سوي ديگر، نگريستن اتفاقي به نور خورشيد،  ايجاد آسيب نمي كند، زيرا فقط به ميزان 4 درجه افزايش  حرارت در شبكيه ايجاد مي كند. حتي نگريستن به خورشيد، به  مدت چند ثانيه نيز نابينائي دائمي ايجاد نمي كند،  ولي ممكن است چند روز احساس تاري ديد و كاهش بينائي به  دنبال داشته باشد و دردرازمدت، عوارض دائمي ايجاد كند.  بايد دانست كه در زمان خورشيدگرفتگي، نگريستن كوتاه مدت  به خورشيد، مي تواند آسيبهاي جدي به چشم وارد كند، زيرا به دليل نور كم و تاريكي نسبي هوا، مردمك ها گشاد است و شدت نور مخرب خورشيد، به طور نسبي بيشتر است. طبق  محاسبات دانشمندان، اگر مردمك تنگ باشد، تابش 90 ثانيه  نور خورشيد، مي تواند در شبكيه تخريب ايجاد كند. بديهي  است با مردمك گشاد در هنگام خورشيدگرفتگي، اين زمان خيلي  كمتر خواهد بود.  شبكيه چشم پس از نگاه مستقيم به خورشيد، ابتدا سفيد شده  و پس ازدو تا سه هفته، آثار سوختگي و گاه سوراخ شدن  شبكيه در آن نمايان مي شود. ديد بيمار ممكن است در ابتدا طبيعي باشد، ولي بعدا" كم مي شود. كم شدن ديد، ممكن است  دائمي باشد، ولي گهگاه در درازمدت به حد طبيعي مي رسد،  ولي آسيبها باقي خواهند ماند. علت واقعي آسيب شبكيه،  ناشي از خورشيدو نفوذ اشعه ماوراء بنفش(اولتراويوله) مي باشد كه در هنگام خورشيدگرفتگي به حد كافي از شدت  تابش برخوردار است ; ليكن به دليل نور كم خورشيد، تصور عامه آن است كه تابشي وجود ندارد و به همين دليل، با چشم  غيرمسلح به آن مي نگرند.  عواملي كه موجب تشديد اثر خورشيدبر شبكيه و سوختگي ناشي  از آن مي شوند، عبارتند از: جوان بودن، داشتن تب، تخريب لايه اوزون، فعاليت هاي ورزشي قبل از نگريستن، داشتن  بينائي كامل بدون عينك و گشاد بودن مردمك.  بايد توجه داشت كه نگريستن به خورشيدبا فيلترهاي  غيرواقعي(مثل عينك آفتابي، شيشه هاي دودي و غيره)نه  تنها محافظتي از چشم به عمل نمي آورد، بلكه سبب تشديد اثر مخرب خورشيدگرفتگي بر شبكيه نيز مي گردد، زيرا در اين حالت، مردمك ها گشاد شده و نفوذ اشعه ماوراء بنفش  شديد مي شود.  فيلترهاي مخصوص نگريستن خورشيدگرفتگي در مراكز خاص وجود دارد و در دسترس همه مردم نيست. فيلترهاي استاندارد جوشكاري(نمره 14)براي اين منظور مناسب هستند. يكي از بهترين روش هاي مشاهده خورشيدگرفتگي استفاده از دو لايه  فيلم سياه و سفيد كاملا" سوخته و سياه(اكسپوز)شده است  كه موثر بودن و بي خطري آن به اثبات رسيده است. ولي،  بهترين راه براي مشاهده خورشيدگرفتگي، پيگيري آن از طريق  برنامه هاي مستقيم تلويزيوني است.  دكتر سيد مسيح هاشمي  متخصص چشم وعضو هيات علمي دانشگاه 
