 كويت- خبرگزاري جمهوري اسلامي: دولت كويت در چارچوب اقدامات احتياطي براي جبران كسري بودجه و مشكلات اقتصادي،  قيمت بنزين و گاز مصرف عمومي را افزايش داده است.  روزنامه القبس روز سه شنبه نوشت: قيمت هاي جديد قراراست  از روز پنج شنبه در اين كشور به اجرا گذاشته شود.  براساس قيمت هاي اعلام شده نرخ انواع سوخت و همچنين  كپسول گاز در كويت بين سي تا چهل درصد افزايش يافته است.  نرخ هرليترانواع بنزين در كويت هم اكنون 40 و50 فلس و نرخ هر كپسول گاز500 فلس(هر هزار فلس حدود2/3 دلار)است  كه اين قيمتهابه ترتيب به 65، 70 و 75 فلس افزايش يافته  است. قيمت هر ليتر بنزين در كويت بر مبناي نرخ  واريزنامه هاي ارز(واقعي ترين نرخ موجود در بازار)حدود 100 تومان است كه از فردا به حدود 165 تومان افزايش  خواهد يافت. 
