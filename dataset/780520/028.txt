 گروه ورزشي: كنفدراسيون فوتبال آسيا ديروز با صدور بيانيه اي در كوالالامپور پايتخت مالزي "ماساشي موتوياما"  بازيكن خط مياني تيم "كاشيما انتلرز" ژاپن را به عنوان  زننده بهترين گل ماه جولاي آسيا برگزيد.  اين بازيكن ژاپني در رقابت هاي فوتبال مقدماتي بازي هاي  المپيك 2000سيدني در قاره آسيا گل زيباي خود را پس از گذشتن از 6 بازيكن تيم مالزي وارد دروازه اين تيم كرد.  اين گل زيبا كه سبب شد موتوياما به دريافت جايزه بهترين  گلزن فوتبال آسيا در ماه جولاي نائل شود سومين گل ژاپن  در اين ديدار بود كه ژاپن 4 برصفر بر مالزي پيروز شد.  كنفدراسيون فوتبال آسيا در بيانيه خود درباره انتخاب بهترين تيم ماه جولاي اين قاره نيز نوشته است: "از آنجا كه تيم ملي فوتبال زنان چين تنهابا يك گل در ضربه هاي  پنالتي جام را به ميزبان بازي ها(آمريكا)واگذار كردو به مقام دوم رسيد و آسيا را به بالاترين دستاورد در جام هاي جهاني مردان و زنان رساند به دريافت عنوان  بهترين تيم ماه جولاي كنفدراسيون فوتبال آسيا نايل  شده است".  آقاي" ما يوانان "مربي تيم ملي فوتبال زنان چين نيز كه  توانست اين تيم را براي نخستين بار به ديدار پاياني جام  جهاني زنان هدايت كندبرنده عنوان بهترين مربي ماه  جولاي كنفدراسيون فوتبال آسيا شده است. 
