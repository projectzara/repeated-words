   گروه ورزشي: "روكو سانتاكروز" بازيكن جوان پاراگوئه اي  تيم فوتبال بايرن مونيخ آلمان نمي تواند اين تيم را در نخستين ديدارش در فصل جديد رقابت هاي فوتبال قهرماني  دسته اول باشگاه هاي آلمان مقابل تيم هامبورگ همراهي كند.  تيم بايرن مونيخ روز شنبه آينده به مصاف تيم هامبورگ  مي رود. "ماركو هوورويك "سخنگوي تيم بايرن مونيخ با تاييد اين مطلب گفت كروز روز دوشنبه آينده 18 سالش  تمام خواهد شد و اجازه حضور در رقابت هاي فوتبال قهرماني  دسته اول باشگاه هاي آلمان را خواهد يافت. وي گفت اين  بازيكن پاراگوئه اي به دليل 2 روز كوچك تر بودن نسبت به  سن اعلام شده از سوي فدراسيون فوتبال آلمان براي بازي در ليگ دسته اول اين كشور نمي تواند در ديدار نخست تيم  بايرن مونيخ حضور يابد. هوورويك در ادامه اظهارداشت كروز كه چندي پيش از تيم المپيااسونسيون به تيم بايرن مونيخ  ملحق شد در ديدار هفته دوم اين تيم مقابل تيم  بايرلوركوزن به بازي خواهد پرداخت. 
