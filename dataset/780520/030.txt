 پليس اسرائيل به دليل بروز تنش هاي ناشي از بستن يكي از درهاي مسجدالاقصي در بيت المقدس، به حالت آماده باش  درآمد.  به گزارش خبرگزاري آلمان، پليس اسرائيل بامداد ديروز اقدام به بستن يك در ورودي كه از سوي اداره اوقاف فلسطين  در ديوار جنوبي قبه الصخره ساخته شده بود، كرد.  اداره اوقاف فلسطينيان اعلام كرد: اين در صرفا" براي  هواي مطبوع گشوده شده است. اما اسرائيل آن را تغيير در " وضعيت موجود" بيت المقدس مي داند.  اوقاف فلسطين به دولت باراك هشدار داد، كه اقدام پليس،  موجب بروز اعتراض هاي خشونت بار مسلمانان خواهد شد.  نيروهاي اسرائيلي و فلسطيني در سال 1996 پس از آنكه دولت  نتانياهو يك تونل باستانشناسي در كنار محوطه مسجدالاقصي  احداث كرد، به مدت سه روز درگير جنگ مسلحانه شدند.  اسرائيل در سال 1967 اين محوطه را كه در بيت المقدس قرار دارد، اشغال كرد، ولي به اداره اوقاف فلسطين، خودمختاري  داد كه اين مسجد را اداره كند.  " عدنان الحسيني "مدير و مسئول اداره اوقاف قبل از آن كه  پليس مبادرت به بستن در ورودي مسجد كند، گفت: هر گونه  دخالت پليس در اين كار منجر به خشونت خواهد شد.  از سوي ديگر، پليس اسرائيل اعلام كرد: يك راننده فلسطيني  با زيرگرفتن 6 نظامي اسرائيلي آنها را زخمي كرد و سپس به  ضرب گلوله كشته شد.  به گزارش خبرگزاري فرانسه، "ايهود باراك "نخست وزير اسرائيل تاكيد كرد: اين اقدام عملي خطرناك است. فرمانده  دفاع زميني اسرائيل نيز تاكيد كرد: عامل حمله يك فلسطيني  است كه از منطقه خودگردان كرانه باختري وارد اسرائيل شد.  وي با يك دستگاه اتومبيل فيات كه در اسرائيل شماره گذاري  شده بود، به سوي يك گروه سرباز در 30 كيلومتري جنوب غربي  بيت المقدس شتافت كه 6 نظامي زخمي شدند. ماموران پليس و دژبان كه در محل بودند، با تيراندازي راننده را به قتل  رساندند. 
