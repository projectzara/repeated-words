 ششمين دور گفتگوهاي چهارجانبه صلح شبه جزيره كره ديروز بدون نتيجه پايان گرفت و تاريخي براي دور آينده اين  گفتگوها تعيين نشد.  به گزارش خبرگزاري رويتر از ژنو، هيات هاي نمايندگي كره  شمالي، كره جنوبي، چين و آمريكا پس از 12 ساعت بحث و گفتگو تنها با صدور يك بيانيه كوتاه و مبهم به كار خود پايان دادند.  نماينده چين در اين مذاكرات كه رياست اين اجلاس را نيز برعهده داشت با انتشار بيانيه اي ششمين دور گفتگوهاي صلح  كره را صميمانه و كاري توصيف كرد، حال آنكه در اين  بيانيه نشانه اي از تفاهم به چشم نمي خورد. در اين بيانيه  آمده است، تمام كشورهاي شركت كننده در اين نشست بر اهميت  و لزوم كاهش فوري تنش در شبه جزيره كره با توجه به وضعيت  كنوني تاكيد دارند.  اين بيانيه مي افزايد: تمام اين كشورها همچنين بر اهميت  گفتگوهاي چهارجانبه تاكيد كردند و قرار شد كه دور آينده  اين گفتگوها هر چه سريع تر برگزار شود.  گفته مي شود علت اصلي ناكامي اين دور گفتگوها اصرار كره  شمالي به خروج نيروهاي آمريكايي از شبه جزيره كره بوده  است. يونگ يانگ خواستار خروج 37 هزار نيروي نظامي آمريكا از كره جنوبي و عقد پيمان صلح با واشنگتن است. آمريكا مي گويد هر دو اين درخواست ها غيرقابل بحث و گفتگو است. 
