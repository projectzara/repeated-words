 " عمرالبشير" رئيس جمهوري سودان، آمريكا را متهم كرد كه  درصدد حمله به سودان است تا دولت اسلامي اين كشور را سرنگون كند.  به گزارش خبرگزاري فرانسه، البشير گفت: هدف آمريكا از مطرح كردن اتهاماتي مانند نقض حقوق بشر، طرفداري از تروريسم و حمايت از برده داري آماده ساختن افكار عمومي  بين المللي و منطقه اي براي حمله نظامي به سودان به  منظور سرنگوني رژيم است.  وي افزود: اما ما تسليم تهديدهاي آمريكا نخواهيم شد.  البشير گفت: دولت سودان در انتظار بهبودي روابط با آمريكا نيست، زيرا اين كشور تحت سيطره و كنترل  صهيونيست هاست. مقامهاي سودان در هفته هاي اخير به  انتقادهاي خود از آمريكا افزوده اند. در همين حال،  مطبوعات سودان ديروز نوشتند: حسن البشير از ابتكار عمل  ليبي براي ايجاد آشتي ملي در سودان بين دولت و مخالفان  اين كشور استقبال كرد. به گزارش خبرگزاري فرانسه، اين  مطبوعات به نقل از البشير نوشتند: ليبي تنها كشوري است  كه طرح مناسبي ارائه كرده است. اين اولين واكنش  رئيس جمهور سودان درباره مداخله ليبي در قضيه سودان است. 
