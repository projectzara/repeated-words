 باتوافق احزاب سياسي تركيه درمورد طرح جديد قانون احزاب،  احتمال بازگشت" نجم الدين اربكان "رهبر حزب منحله رفاه  به صحنه سياسي تركيه قوت گرفت.  به گزارش خبرگزاري جمهوري اسلامي از آنكارا، مجلس تركيه  امروز طرح جديد قانون احزاب در تركيه را به راي مي گذارد.  براساس اين طرح، افرادي كه فعاليت سياسي آنان از سوي  دادگاه قانون اساسي ممنوع شده است، حق فعاليت سياسي به  عنوان نماينده منفرد را به دست خواهند آورد.  " بلنداجويت "نخست وزير تركيه مي گويد: با تصويب اين  قانون، تصميم گيري در مورد فعاليت سياسي نجم الدين  اربكان به عهده شوراي عالي انتخابات خواهدبود ولي به  عقيده وي اربكان بايد دوران پنج ساله ممنوعيت سياسي خود رابگذراند.  " مسعودييلماز" رهبرحزب مام ميهن عقيده دارد در صورت  تاييد شوراي عالي انتخابات، نجم الدين اربكان مي تواند به عنوان نماينده منفرد فعاليت سياسي خود را از سر گيرد.  نمايندگان حزب اسلامگراي فضيلت مي گويند با تصويب قانون  جديد احزاب، نجم الدين اربكان نمي تواند به عنوان  نماينده يك حزب سياسي فعاليت كندولي فعاليت سياسي وي به  عنوان نماينده منفرد آزاد خواهد بود.  ناظران آگاه عقيده دارند: در صورت تصويب اين قانون، حزب فضيلت خواستار برگزاري انتخابات ميان دوره اي خواهد شد و زمينه را براي نامزدي نجم الدين اربكان به عنوان نماينده  منفرد فراهم خواهد كرد. 
