 اسلام گرايان داغستاني ديروز استقلال اين جمهوري را از فدراسيون روسيه اعلام كردند شوراي اسلامي داغستان كه ارگاني از استقلال طلبان مسلمان  اين جمهوري مسلمان نشين فدراسيون روسيه است، بامداد ديروز تشكيل دولت اسلامي داغستان و استقلال آن را از روسيه اعلام كرد.  به گزارش ايرنا نشست ديروز اين شورا در منطقه "بوتليخ " كه در مرز داغستان باچچن واقع شده، تشكيل شد.  از روز شنبه گذشته يك گروه مسلح دستكم دو روستا دراين  منطقه را به تصرف خوددرآورده و به استقرار نيرو در آنجا پرداختند.  اين نيروها خود را وابسته به شوراي اسلامي داغستان  مي دانند در حالي كه مقامات روسيه و داغستان از آنها به عنوان نيروهاي تروريست چچني ياد مي كنند.  گفته شده است كه رهبري اين گروه مسلح را" شامل باسايف " يك فرمانده نظامي چچني به عهده دارد.  در بيانيه اي كه شوراي اسلامي داغستان ديروز منتشر كرد گفته شده است: ما مسلمانان داغستان احياي دولت مستقل  اسلامي داغستان را اعلام مي داريم.  در اين بيانيه آمده است: ما با توكل به خداوند اعلام  مي داريم كه جهاد در داغستان وظيفه هر مسلمان است و در اين راه گام برمي داريم.  اين بيانيه خاطرنشان مي سازد كه دولت اسلامي داغستان در مقابل كافران خواهدايستاد و از استقلال اين كشور دفاع  خواهد كرد.  اين بيانيه همچنين مي افزايد، دولت اسلامي داغستان و مردم مسلمان آن تا بيرون راندن كامل كافران از خاك  اسلامي به جنگ ادامه خواهند داد.  در همين حال ولاديمير پوتين كفيل نخست وزيري روسيه در واكنش به اين اقدام نشست كميته ضد تروريستي روسيه را برگزار كرد.  وي در اين نشست گفت، روسيه نمي تواند چنين اعمالي را در خاك خودتحمل كند و با آن به مقابله خواهد پرداخت.  وي افزود: اقداماتي در نظر گرفته شده است كه براساس آن  به زودي شاهد عادي شدن اوضاع در داغستان خواهيم بود.  پوتين به نوع اقداماتي كه قرار است انجام شود اشاره نكرد. 
