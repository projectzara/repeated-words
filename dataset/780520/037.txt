 در دومين روز درگيري هاي شديد خياباني بين مسيحيان و مسلمانان درشهر آمبون مركز استان ملوك در اندونزي كه  اواخر روز دوشنبه آغاز شد، دست كم 12 نفر كشته و دهها تن  ديگر زخمي شدند.  آسوشيتدپرس به نقل از شاهدان عيني گزارش داد: برخي از اين قربانيان به ضربگلوله پليس ضد شورش كشته شدند و برخي ديگر هدف ضرب و جرح و ضربات چاقو قرار گرفتند. يك  مسئول مسجد الفتح كه مسجد اصلي شهر آمبون است گفت، در اين درگيري ها 10مسلمان كشته شدند و صداي شليك گلوله و انفجار ديروز نيز در برخي از نقاط شهرشنيده مي شد.  خبرگزاري رسمي اندونزي، نيز گزارش داد بسياري از ساكنان  نواحي اي كه درگيري هاي قومي براي نخستين بار در ماه  ژانويه در آنجا بروز كرد، در مساجد، كليساها وتاسيسات  نظامي پناه گرفته اند. 
