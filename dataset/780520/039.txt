 فرهنگ سياسي ايران در آيينه امثال و حكم(بخش دوم)    در جامعه اي با اين سبك و سياق، هركه با صاحبان قدرت،  همراه شود و از آنان پشتگرمي داشته باشد، برنده است ;  " يار غالب باش تا غالب /شوي يار مغلوبان مشو هين اي غوي  (مولوي); شرف خواهي به گرد مقبلان گرد(نظامي); مردي  گردي، چو گرد مردي، گردي(خواجه عبدا... انصاري).  رسيدن به قدرت سياسي، جوهره اي ذاتي مي خواهد. گونه اي  خاص از مردم توانسته اند به قدرت برسند همانها كه از تبار بزرگان بوده اند: "هرآنكو خورده او، نان /گدايي  نپنداري تواند پادشاهي ".  قدرت و بويژه، قدرت سياسي مطلق، فسادآور است. غالب آنهايي كه برخوردار از قدرت بوده اند، حد و حريمي  نشناخته اند و خود را تافته جدابافته "دانسته اند; و آنها كه اين چنين نبوده اند، مرداني ازخودگذشته و نادر بوده اند: "گر به دولت برسي، مست نگردي، مردمي ; هستي  مي آورد، مستي ! ; يارب مباد آنكه گدا معتبر /شود گر معتبر شود، ز خدا بي خبرشود; اين منم طاووس عليين شده ! ".  پاسداشت حقوق عمومي و منافع مردم، پديده اي است كه در تاريخ ما، كمتر ديده شده است ; و اگر هم كساني بوده اند كه اين گونه عمل كرده اند، اندك بوده اند و خاطره آنها به هرگونه زبان به كرات و نزديك به مبالغه آمده است.  بيت المال، اموال و جان مردم، شكاري بوده است كه  غارتگران بر سر آن، گرد آمده اند; گاه در خوردن آن سازش  كرده اند و گاه نيز يكديگر را دريده اند: "يك كله و صد گله! ; يك آهو و صد سگ ! ; يك انگور و صد زنبور! ; يك كشتني  و هزار جلاد! ; يك پيكر و هزار خنجر! ; يك حمام و چهل  جامه دار! ; ".  سازش اهل قدرت برعليه منافع مردم، پديده ناآشنايي نيست ;  از اين روست كه مي گويند: يكي چانه مي كند، يكي به تنور مي زند; يكي مي برد، يكي مي دوزد; دستشان در يك كاسه است ;  سياست و" جنگ زرگري "را دو فرزند همزاد مي دانسته اند;  و از اين رو" همه دعواها، سر لحاف ملانصرالدين بوده است. " از آنجا كه با سازش با اهل قدرت، بدخواهان  مي توانسته اند منافع مردم را چپاول كنند، گفته اند كه:  " كدخدا را ببينو ده را بچاپ ! ".  تاريخ ما، رقابت بر سر تصاحب قدرت سياسي(قدرت طلبي)را بسيار شاهد بوده است "يكي دهش را مي فروخت تا در ده  ديگر كدخدا بشود; دو پادشاه در اقليمي نگنجند(سعدي); تو آقا، من آقا، كي خر را ببرد به صحرا! ; يك ارباب و ده  نوكر شنيده بوديم، اما يك نوكر و ده ارباب نديده بوديم ".  حاكمان، مخالفت و انتقاد را برنمي تابيده اند; و كمتر مخالفي بوده است كه به گونه اي سر به نيست نشده است ;  ظهير فاريابي، به ممدوح خود، خطاب مي كند كه "مخالفان تو را هر يكي به نوع /دگر زمانه در رفتن آخرالزمان افكند،  يكي بمرد و يكي را فلك به خنجر /تو گلو بريد و يكي راز خانمان افكند" ; و در مثل است كه: "يكي مرد، يكي مردارشد،  يكي هم به غضب خدا گرفتار شد". بنابراين بايد از خير انتقاد و خيرخواهي و مخالفت گذشت و پند ناصحي را شنيد كه  مي گويد: "به پاي شمع شنيدم ز قيچي /فولاد زبان سرخ، سر سبز مي دهد بر باد(صائب)".  رفتار حاكمان، سرمشق اتباع است و بر آنهاست كه بر صراط مستقيم بروند تا مردم به واسطه پيروي آنها، گمراه و تباه  نگردند; چرا كه گفته اند: "به پنج بيضه كه سلطان ستم روا /دارد كشند لشكريانش هزار مرغ به سيخ، اگر زباغ رعيت ملك  خورد سيبي برآورند غلامان او درخت را از بيخ(سعدي)". از اين رهگذر است كه حاكمان در تباهي اخلاق و وضعيت زندگي  مردم، مقصر بوده اند.  پاسداشت عدالت و حقوق عمومي در آرمان و عمل  در فرهنگ ما، عدالت و دادگستري، بسيار ارجمند بوده است.  امثال و حكم ما نيز متاثر از فرهنگ اسلام و ايران، بر دادگستري تاكيد نموده و آن را از مصاديق بارز مسلماني و بسيار فراتر از پرداختن صرف به عبادات دانسته است. علي(ع) فرموده است كه: "ملك با كفر باقي مي ماند ولي با ظلم  باقي نمي ماند" بر اين معنا موارد زير را مي توان گواه  آورد: "يك ساعت عدالت بهتر از هزار سال عبادت است ; يك  روز عدالت، به هزار سال عبادت مي ارزد; دادگري، شرط جهانداري است ; عدالت كن كه در عدل آنچه در يك ساعت به  دست /آيد ميسر نيست در هفتاد سال، اهل عبادت را(صائب);  عبادت به جز خدمت خلق /نيست به تسبيح و سجاده و دلق  نيست(سعدي).  در ميان شاعران فارسي زبان، سعدي به نظم و نثر، لزوم  پاسداشت حقوق عمومي، خدمت به خلق(احسان)و دادگستري را بسيار يادآور شده است و آنها را از بايسته هاي دين و قوام ملك دانسته است ازجمله اين كه: عبادت به جز خدمت  خلق /نيست به تسبيح و سجاده و دلق نيست ; !  از مقام نظر كه بگذريم، واقعيات زندگي سياسي - اجتماعي  ايران، نشان مي دهد كه دادورزي، جاي چنداني در تاريخ ما نداشته است. دقت در سخنان ارزشمند سعدي و ديگران در باب عدالت و نكوهش ستم، ما را به صحت اين نكته رهنمون مي شود;  چرا كه اگر عدالتي در كار بود، توصيه بزرگاني چون وي به  پرهيز از ستم، نمي بايست تا بدين اندازه جلوه گري مي كرد.  امثال و حكم ما نيز شاهد مثال بسياري بر اين امر دارد.  ايراني، در تاريخ خود به اين واقعيت شگفت و تاسف بار در تاريخ خود رسيده است كه ميان قدرت و عدالت، تباين وجود دارد و نه سازگاري، اهل قدرت، عرف و قانون  نمي شناخته اند مگر آنگاه كه در مخمصه اي گير مي كرده اند و ناگزير بوده اند; گفته اند: "زور كه آمد،  حساب برخاست ; زور، جاي حساب را مي گيرد; زور، حق را پايمال مي كند; زور، قبض و برات، نمي خواهد; سال زور،  سيزده ماهست ; دنيا، دنياي زور است ".  بر اين پايه، شرط توفيق، برخورداري از قدرت است: "يك  وجب شاخ، بهتر از هزار ذرع دم است ; برو قوي شو اگر راحت  جهان /طلبي كه در نظام طبيعت، ضعيف، پامال است(گلشن  آزادي)"ضعيفان، هميشه پايمال بوده اند: "تا جهان بود و بود، مرغ بود طعمه باز(فرماخي); هر قوي اول ضعيف گشت و سپس /مرد مرگ براي ضعيف، امر طبيعي است(ايرج ميرزا). در جامعه اي با اين مناسبات، كسي نه تنها، دست ضعيفان را نمي گيرد بلكه بر آنها پاي نيز مي زند: "هركه افتاد، همه  ديوارها را روي او مي غلتانند; كركس كه از سر افتاد،  كلاغان، منقارش مي زنند". بنابراين هركه دارودسته اي  ندارد، هميشه گرفتار توطئه و دسيسه ديگران است چرا كه از آنجا كه نهادي براي تامين امنيت شهروندان وجود ندارد;  مي بايست نهادهايي همچون خانواده، طايفه و دارودسته،  امنيت آنان را تامين كنند. "هر قوم و گروهي كه به مراكز قدرت دربار سلطنتي دسترسي نداشت، در مقابله با گروههاي  رقيب كه به آنجا دسترسي داشتند، شكست مي خورد". "يكي را به فلك بسته بودند، كف پايش را چوب مي زدند، فرياد مي زد:  واي پشتم ! گفتند: چرا پشتت؟ گفت: اگر پشت داشتم، كي چوب به پايم مي خورد؟; و آدم خودش بميرد، هوادارش نميرد و هر كه بي يار بود، پيوسته، بيمار بود".  ازديگر واقعيات جامعه اي كه در آن عدالت وجود ندارد، اين  است كه بدكاران درامانند و بي گناهان در عذاب: "گنه كرد در بلخ /آهنگري به شوشتر زدند گردن مسگري ; شاه خانم  مي زايد، ماه خانم درد مي كشد; آش نخورده و دهن سوخته ;  گرگ دهن آلوده و يوسف ندريده ; خر لگدش زده، پاي كره خر را مي شكند; خر، خرابي مي كند، گوش گاو را مي برند; كاسه  را كاشي مي شكند، تاوانش را قمي مي دهد; گربه روغن  مي خورد، بي بي دهان مرا بو مي كند; يكي از بام افتاد،  گردن ديگري شكست ; دنده را شتر شكست، تاوانش را خر داد;  از هر طرف كه رنجه شوي، كشتني منم ; شمال از جانب بغداد /خيزد گناه مردم شط العرب چيست؟; گنه از كور زايد، جرم  چون بر كر نهيم(سنايي); چونكه زورت نمي رسد بر /خر گرد پالان چرا همي گردي؟".  در محيطي عاري از عدالت، رنج و گرفتاري اقشار پايين -  ضعيفان و بي پناهان - را پاياني نيست ; و شرط آسودگي و امنيت، قدرتمند شدن است: "گر در همه شهر، يك سرنيشتر /است  در پاي كسي رود كه درويشتر است ; با اين همه راستي كه  ميزان /دارد ميل از طرفي كند كه زر بيشتر است(سعدي); هر چه سنگ آيد، به پاي لنگ آيد(از جامع); سنگ، به پاي  شكسته مي خورد; سنگ به دربسته مي خورد; محنت را زهر طرف  سنگ آيد; اگر سنگي زگردون اندر /آيد همانا عاشقان را بر سر آيد(ويس و رامين); ماده، هميشه به عضو ضعيف مي ريزد;  بلا هميشه به جان آدم دردمند مي ريزد; براي آدم بدبخت،  بلا از در و ديوار مي بارد; سري است در مجادله سنگ و پاي  لنگ(ما); گر زهفت آسمان گزند /آيد راست بر عضو مستمند آيد(سعدي); هر بلايي كز آسمان /آيد گر چه بر ديگري قضا باشد، به زمين نارسيده /مي پرسد خانه انوري كجا باشد (انوري); فغان كه رنجش جانان بدان مقام /رسيد كه هر كسي  كه گنه كرد از من انتقام كشيد; حكيم باشي را دراز كشيد! ;  ببخشيد، كتك شما را حلاج خورد; ببخشيد، كتك شما را خياط خورد! ; قصاب جرم كند، كفشگر ملامت كشد(سمك عيار).  نبود عدالت، اندك اندك، فضايي پديد مي آورد كه يكي از عوامل عمده موفقيت و پيشبرد امور، ثروت به شمار مي آيد.  به ديگر سخن، در همچو محيطي، قدرت مالي، قدرت اجتماعي  مي آورد و اقشار پايين ; برگ برنده اي دراختيار ندارند:  " يك جو زر، بهتر از پنجاه من زور است ; با پول روي سبيل  شاه، نقاره مي زنند; پول، حلال مشكلات است ; تا زر داري  به زور محتاج نه اي ; فلسي زهزار فلسفي به(خاقاني); اگر تو را زر باشد، دنيايت برادر باشد; هر كه را زر در ترازوست، زور در بازوست(سعدي); هر كه را بر دينار دسترس  نيست، در همه عالم، كس نيست(سعدي); هر كه زر ديد، سر فرود /آرد ورترازوي آهنين چنگ است(سعدي); زر بر سر فولاد نهي، نرم شود; به زر بركني چشم ديو سپيد(سعدي);  زور ده مرده نداري، زر يك مرده بيار(سعدي); خوبرويان  جهان، صيد توان كرد به زر(حافظ); هر كه را زر بيش است،  حرفش، پيش است ; پولدارها به كباب، بي پولها به دود كباب;  هر كجا پول است، آنجا، دلگشاست ; هر كه مال ندارد، يار ندارد; بي زر مرغ بي بال و پر است ; بي زر بي پر است ; هر كه مال ندارد، يار ندارد; واي بر آنكو درم ندارد و دينار (لامعي); بي پول، اگر رستم زالست، ذليل است ; بي پولي،  حلقه به گوش فلك كند; بي زر نتوان رفت به زور از /دريا ور زر داري به زور، محتاج نه اي(سعدي); بي پول، مرو به  بازار كه آشت(راهت)/ ندهند صد نعره زني، هيچ جوابت  ندهند; بي پول مرو به / بازار هر چند سكندر زماني ; دل  بميرد به وقت بي پولي، داغ بر دست نهادن، اثر بي پولي  است; بي زري كرد به من آنچه به قارون زر كرد(صائب).  با وجود گره گشايي چشمگير ثروت در جامعه اي كه عدالتي در كار نيست ; امثال و حكمي نيز وجود دارد كه از سنخ پند و اندرز است و از مردم مي خواهد كه هر چند مال عزيز است  ولي شرف آدمي در انفاق آن نهفته است: "هر كه درم از خويشتن عزيزتر دارد، زود از عزيزي به ذليلي اوفتد (قابوس نامه); مال را خواركن تا خودت عزيز شوي ; زر را دشمن گير تا مردمان، تو را دوست گيرند; بزرگي بايدت،  بخشندگي كن(سعدي)".  از ديگر ويژگيهاي جامعه اي كه در آن مدار امور بر عدالت  نيست، اين است كه حق، خريدني و گرفتني است، نه دادني. هر كه نجنبد، حقوقش پايمال مي شود; حكومت و نهادهاي عمومي،  حافظ حقوق عمومي و منافع مردم نيست ; "هر كه به خواب است،  حصه اش به آب است ; غايب، بي بهره است ; غايب، خايب است ;  گاوي كه سرليسه نباشد، نمك نخورد".  نابرابري اجتماعي  بي عدالتي، نابرابري اجتماعي، رفتارهاي تبعيض آميز اهل  قدرت با اتباع، و تفاوت آشكار افراد در برخورداري از مواهب الهي و امكانات زندگي، با يكديگر ارتباط تنگاتنگي  دارند و اين امر در تاريخ ما آشكارا ديده مي شود: "يكي  بخورد پاك، يكي بخورد خاك ; يكي از سيري مي ميرد، يكي از گرسنگي; يك شهر و دو نرخ ; يك بام و دوهوا; يك شب هم كه  خواستيم برويم دزدي، مهتاب شد; نوبت به اولياء كه رسيد،  آسمان تپيد; نوبت به ما كه رسيد، حمام زنانه شد; يك روزه  خرج خوان تو، يك ساله خرج ماست ; يك درو دو سرا".  يكي از جايگاههايي كه مي بايست عدالت را ديد، جايگاه قضا و داوري است ; اما بسيار بوده است در تاريخ ما رشوه گيري،  نقض عدالت و تبعيض در قضاوت ; آن گونه كه گفته اند: "يك  عنايت قاضي به از هزار گواه ; همه كس را دندان به شيريني  كند گردو و قاضي را به شيريني(سعدي)".  قدرت; ثروت و رفاه نيز براي صاحبان خود به ارمغان آورده  است: "كباب آن كسي راست كو راست زور(فردوسي)"اهل قدرت  خود را به لطايف الحيل، حق به جانب نشان داده اند و سخن  خود را بر كرسي نشانده اند: "حق، با قوي است ; زوردار،  پول نمي خواهد، بي زور هم پول نمي خواهد(در هر حال، حق  با آدم پولدار است)در رويه هاي ناهنجار اهل قدرت در هنگام غضب، عدالتي در كار نبوده است وعامل و بركنار،  گنهكار و بي گناه ; دركنار هم و با هنجاري يكسان، صدمه  ديده اند: چرا كه "آتش كه گرفت، خشك و تر مي سوزد. "و در توصيف اجتماعي اين چنين است كه مي گويند: "هر كي، هر كي  است; ديوان بلخ است ; زور بازار است ; دور، دور ميرزا جلال  است. " رويكرد، نسبت به محيط اجتماعي  انسان موجودي اجتماعي است ويادآوري آن، درحكم يادآوري  بديهيات است و از اين رو شخصيت انسان در اجتماع شكوفا مي شود و اجتماع عرصه حضور و فعاليت انسان است. بنابراين  اجتماع، مي بايست براي انسان، دلپذير باشد ولي در جامعه اي كه پيشينه دراز استيلاي بيگانگان، استبداد خشن  داخلي و درنتيجه تباهي اخلاقي و فرهنگ سياسي وجود دارد;  گونه ديگري رويكرد، نسبت به اجتماع ديده مي شود. اينجا ديگر محيط اجتماعي، جايي نيست كه فرد با خرسندي در آن  وارد شود و زندگي اجتماعي خويش را تحقق بخشد. بنابر اين  نكاتي از جمله نكات زير(كه البته خود برخاسته از واقع بيني است)از واقعيات چنين اجتماعي است اينجا،  مشاركت و همكاري با ديگران، شرط توفيق اجتماعي نيست بلكه  دردسرزا و اخلالگر امور انسان تلقي مي شود; اقدامهاي  انفرادي بر اقدامهاي مشاركتي ترجيح دارد; و مردم نسبت به  يكديگر بي اعتمادند.  محمد حسين حميدي  ادامه دارد 
