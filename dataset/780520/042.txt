 گروه شهري: معاون رئيس جمهوري و دبيركل سازمان امور اداري واستخدامي كشور با تاكيد بر لزوم حل مشكلات  كارمندان گفت: كارمندان همواره تحت فشار معيشتي بوده اند.  محمد باقريان عصر دوشنبه در مراسم پاياني همايش دو روزه  نظام اداري و توسعه تاكيد كرد: دولت در تلاش است كه اين  وضعيت را تغيير دهد و برنامه هاي دولت نشاندهنده اين  حركت است. وي درمركز همايش هاي صداو سيما، بااعلام تشكيل  دادرسي اداري براي رسيدگي به شكايت مردم در خصوص وضعيت  اداري گفت: ظرف يك يا دوماه آينده اين تشكيلات راه اندازي  خواهد شد و مردم مي توانند بامطرح كردن شكايات خود ازروند اداري كشور، به حقوق تضييع شده خود برسند. 
