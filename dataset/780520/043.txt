 گروه شهري: شهردار تبريز گفت: براي تشويق مردم جهت توسعه  فضاي سبز بخشي از جرايم ساختماني در اين شهر در قبال  كاشت درخت در محوطه هاي منازل مسكوني بخشوده مي شود.  مهندس عبادالله فتح اللهي در نشست شوراي شهر تبريز افزود: به اين نوع درختان كد مخصوص داده مي شود و صاحب ملك ملزم به نگهداري از آنان خواهدشد.  وي اين اقدام را گامي مهم در راستاي توسعه فضاي سبز در شهر تبريز عنوان كرد و گفت: متاسفانه سرانه فضاي سبز تبريز حتي با لحاظ كردن فضاهاي سبزپاركها، ميادين و بلوارها 4/4 مترمربع مي باشد.  به گفته وي اين در حالي است كه سرانه فضاي سبز در شهر تهران 17 مترمربع و اصفهان 19 مترمربع مي باشد.  مهندس فتح اللهي در ادامه تشكيل ستاد ويژه توسعه و ترويج فضاي سبز درتبريز را اعلام كرد و افزود: اين ستاد در قالب كميته هاي سه گانه براي پي گيري روند توسعه فضاي  سبز تبريز فعاليت مي كند.  به گفته وي تاكنون از سوي اين ستاد 420 هكتار زمين در سطح شهر تبريزشناسايي شده كه از سوي بخش دولتي درختكاري  خواهد شد. شهردار تبريز با اشاره به تخريب باغات تبريز در سالهاي گذشته گفت: درگذشته منبع عمده درآمد شهرداري  تغيير كاربري باغات و احداث پاساژ و واحدهاي تجاري بوده  است كه اين وضعيت باعث از بين رفتن بخش قابل توجهي از فضاهاي سبز شده است.  كمبود سرانه فضاي سبز در شهر 3/1 ميليون نفري  تبريز و نيز افزايش تعدادخودرو و واحدهاي آلاينده صنعتي  در اين شهر باعث شده است كه تبريز در زمره پنج شهر آلوده  كشور قرار بگيرد. 
