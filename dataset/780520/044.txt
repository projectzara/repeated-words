 گروه شهري: معاون فني سازمان بازنشستگي كشور گفت: كار صدور احكام بازنشستگان درحداقل زمان و به روز انجام  مي شود. محمد مشايخي روز يكشنبه در گرگان افزود: احكام  16 هزار فرهنگي شاغل درآموزش و پرورش كه مهرماه امسال  بازنشسته مي شوند آماده شده است. وي اجراي طرح بيمه  تكميلي، درمان رايگان، اعطاي وام درازمدت به  بازنشستگان و همچنين افزايش حقوق آنها در سال جاري، بيش  از ميزان پيش بيني شده دربودجه پيشنهادي را، از جمله  اقدامات رفاهي اين سازمان عنوان كرد.  تلفن به همشهري  هشدار به شهرداري منطقه 4 چند روز قبل در همشهري مطلبي در مورد آتش سوزي در خط سبز كمربندي تهران چاپ شده بود كه توجهم را جلب كرد. من  اغلب براي پياده روي به پارك جنگلي لويزان مي روم و اغلب مي بينم كارگران مامور خدمت در اين پارك بوته هاي هرز و زائد را به جاي آن كه هرس كنند به آتش مي كشند كه طبعا"  آتش به ساير درختان سرايت مي كند. در اين زمينه با شهرداري منطقه 4 تماس گرفتم گفتند به قسمت فضاي سبز مراجعه كنم. با اين قسمت تماس گرفتم گفتند بايد مكتوب بنويسم. چون به علت مشغله كاري فرصت نوشتن نامه را ندارم  به اين وسيله موضوع را مطرح مي كنم تا شايد مسئولان  شهرداري منطقه 4 حداقل با دادن آموزش به كارگران شاغل در پارك جنگلي لويزان آنها را ملزم كنند تا از آتش زدن  بوته هاي هرز پرهيز كنند كه دراين صورت شايد پارك از اين  آتش سوزي ها مصون بماند. يادآور شوم با دو سه نفر از كارگران صحبت كردم مي گويند كارگران به علت تاخير در پرداخت حقوقشان چندان دل بكار نمي دهند.  محمود باقري  5 سال در انتظار تلفن  در تاريخ 22/5/73 با پرداخت مبلغ چهارصد هزار ريال و دريافت فيش تلفن به شماره 5677 پست مالي متقاضي يك خط تلفن شدم اما تا اين تاريخ كه 5 سال از آن گذشته هنوز هم  نمي دانم چه وقت صاحب تلفن خواهم شد و اين در حالي است  كه مقام وزارت پست و تلگراف و تلفن اخيرا" وعده واگذاري  تلفن به روز را مي دهند.  حسينعلي قارايي  تقاضاي دانش آموزان پيش دانشگاهي  از جمله دانش آموزان مركز پيش دانشگاهي هستم كه  متاسفانه نمره دو درس از دروس را نياورده ام. من از طرف  تمامي دانش آموزاني كه اين مشكل را دارند از وزير محترم  آموزش و پرورش تقاضا دارم طي يك بخشنامه اين فرصت را به  ما بدهيد، تا يكبار ديگر آزموني(در شهريور ماه يا اوايل  مهرماه)به عمل آيد تا ما بتوانيم با موفقيت در اين  آزمون و با داشتن مدرك پيش دانشگاهي وارد دانشگاه شويم.  بديهي است اگر اين تقاضا اجابت نشود يك سال از عمر دانش آموزان پيش دانشگاهي ياد شده تلف مي شود كه طبعا"  سبب ياس و نوميدي آنها نيز خواهد شد.  ز- ط- تهران  نابساماني در باشگاه 17 شهريور گروهي از هنرجويان باشگاه 17 شهريور سبك "شيتروريو بانوان" واقع در منطقه 18 هستيم و از دست اندركاران  فدراسيون كاراته بويژه رييس سبك شيتروريو بانوان، خانم  جميله وفايي تقاضا داريم ضمن بررسي هاي ضروري اعلام  فرمايند معيار انتخاب افراد در اين باشگاه براي شركت در مسابقات سراسري كه به زودي برگزار مي شود، چگونه بوده  است؟ به عقيده ما انتخاب افراد نه براساس توانايي آن ها كه به صورت سليقه اي انجام گرفته است. درضمن وضعيت  نامناسبت بهداشتي سالن، حضور نامرتب مربيان، فقدان سيستم  خنك كننده، تعطيلي كلاس قبل از ساعت مقرر جهت كار اختصاصي و افزايش شهريه از مشكلات اين باشگاه است و از آنجا كه اين باشگاه تنها باشگاه موجود براي بانوان در اين محل مي باشد، هنرجويان به دليل ترس از اخراج شدن  جرات اعتراض و يا بيان مشكلات خود را ندارند. پيشنهاد مي شود صندوقي جهت ارتباط مستقيم با مسئولان فدراسيون در اين باشگاه درنظر گرفته شود.  گروهي از هنرجويان باشگاه 17 شهريور هفت اقليم  خطر انقراض نسل سه گونه جانوري در خراسان     رئيس حفاظت محيط زيست شهرستان ماهنشان اعلام كرد: بيش از 800 هزار قطعه انواع ماهي و آبزيان در جريان سيل چند روز گذشته منطقه تلف شد. رضا تهذيبي به خبرگزاري جمهوري  اسلامي گفت: آبزيان تلف شده از نوع ماهي هاي رودخانه اي  زردپر، سفيد و سياه ماهي بوده است. وي گفت: پيش بيني  مي شود تعداد آبزيان تلف شده در مسير رودخانه "" انگوران  چاي" تا حوالي شهرستان طارم به ميليون ها قطعه بالغ شده  باشد. به گفته رئيس حفاظت محيط زيست ماهنشان در حادثه  سيل اخير همچنين هشت راس ميش، يك راس خوك و يك راس قوچ  ارمني از بين رفته است. "قوچ ارمني "كه فقط در مناطق  ممنوعه و حفاظت شده "انگوران "زنجان و اروميه وجود دارد در جهان بي نظير مي باشد. بيش از 700 راس قوچ وميش از نژاد" ارمني "در منطقه حفاظت شده انگوران زنجان زندگي  مي كنند. در جريان جاري شدن سيل ماهنشان به علت طغيان  بي سابقه رودخانه هاي منطقه هزاران تن خاك فرسايشي در مسير رودخانه "قزل اوزن "ته نشين گرديد. 
