 گروه شهرستانها: استاندار ايلام گفت: روند فزاينده و رو به رشد بيكاري بين جوانان و جمعيت فعال استان 500 هزار نفري ايلام، جلوه هايي از يك بحران اقتصادي و اجتماعي را نمايان ساخته است.  به گزارش خبرنگار همشهري در ايلام، عبدالمحمد زاهدي با اشاره به بيكاري 7/16 درصدي كه 26 هزار نفر از جمعيت  فعال استان را شامل مي شود، افزود: كمبود امكانات و عدم  سرمايه گذاري مناسب در بخش هاي كشاورزي، صنايع دستي،  دامپروري و معادن، باعث بيكاري در اين استان محروم شده  است.  وي مشكلات زنان ايلامي را در دستيابي به شغل مناسب بيشتر از مردان دانست و يادآور شد: محروميت، جنگ هشت ساله  تحميلي وعدم سرمايه گذاري لازم و مناسب از جمله علل بروز معضل بيكاري در شهرستانهاي مرزي مهران و دهلران است.  استاندار ايلام گفت: در حالي كه در هشت سال دفاع مقدس  اين استان به ميدان جنگ، اشغال، اسارت و بمباران مبدل  شده بود، بعد از پايان جنگ هيچگونه سرمايه گذاري در زمينه اشتغال صورت نگرفته و در دوران سازندگي نيز استان  ايلام نتوانست سهم عقبماندگي دورانهاي گذشته را جبران  كند. 
