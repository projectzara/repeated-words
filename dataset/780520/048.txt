 گروه شهرستانها: از سوي معاونت عمراني وزارت كشور، طرح  آب درماني دهلران در استان ايلام به عنوان طرح عمراني  برتر استانداريهاي سراسر كشور در سال گذشته انتخاب شد.  به گزارش خبرنگار همشهري، معاون عمراني استانداري ايلام  علت انتخاب اين طرح را جهت گيري جذب گردشگران و همچنين  مشخصات خاص فني و اجرايي ممتاز آن عنوان كرد و گفت:  مرحله اول اين مجتمع آب درماني كه در محل چشمه هاي آبگرم  در حومه شهر دهلران اجرا شده يك ميليارد ريال هزينه  داشته است. وي افزود: براي راه اندازي كامل و بهره برداري از اين طرح عظيم شامل استخر آبگرم، فضاي سبز و مراكز ورزشي، تفريحي، خدماتي و رفاهي شش ميليارد ريال  هزينه پيش بيني شده است.  چشمه هاي آبگرم دهلران در مجاورت غار خفاش و چشمه هاي  قير، يكي از پديده هاي مهم طبيعي ملي ايران محسوب مي شود و به صورت چشمه هاي كوچك و بزرگ با دماي 50 درجه  سانتي گراد از اعماق زمين مي جوشد.  اين چشمه ها از ديرباز به عنوان منبع درمان بيماريهاي  پوستي، رماتيسمي و مفصلي در منطقه مطرح بوده اما عدم  وجود امكانات رفاهي و خدماتي، باعث قلت استفاده كنندگان  از اين منابع طبيعي بوده است. 
