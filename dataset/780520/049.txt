 گروه شهرستانها: خط توليد انبوه فرآورده هاي  بيوتكنولوژي(هورمون رشد)با 2 ميليون دلار سرمايه گذاري  تا پايان امسال در موءسسه سرم سازي ثامن مشهد راه اندازي  خواهد شد.  به گزارش خبرنگار همشهري در مشهد، سيداحمد كاخكي  مديرعامل موءسسه سرم سازي ثامن با اعلام اين خبر گفت 6 طرح تحقيقاتي در زمينه توليد محلول هاي تزريقي و ضدعفوني كننده توسط پژوهشگران اين موءسسه با موفقيت اجرا شده است.  به گفته وي اين طرحها شامل توليد محلول هاي كلرو اكسيد ايزرو، محلول آنتي بيوتيك مترونيد ازول، محلول كلايسين،  محلول سايرو فلاكسين و محلول شستشوي 3 ليتري است.  وي موارد استفاده اين محلولها را در ضد عفوني كردن  بيماران كليوي، شستشو و ضدعفوني كردن عفونتهاي حاد مجاري  ادرار و محلهاي جراحي شده اعلام كرد.  وي گفت: يكي ديگر از اين طرحهاي تحقيقاتي، توليد محلول  مديفاي ژلاتين است كه مي تواند جانشين پلاسماي خون در پيشگيري از خونريزيهاي شديد باشد.  وي افزود: به طور متوسط سالانه 2 ميليون واحد از هر يك  از اين محلول هاي تزريقي و ضدعفوني كننده به كشور وارد مي شود كه با توليد انبوه آن در اين موءسسه واردات خارجي  قطع خواهد شد. 
