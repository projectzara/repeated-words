 گروه شهرستانها: استاندار اصفهان پاي بندي عشاير به  ارزشها و اعتقادات ديني و ملي، استقلال و خودكفائي، صفا و صميميت، حفظ اصالت و هويت را از ويژگيهاي بارز و ارزشمند عشاير ذكر كرد.  به گزارش خبرنگار همشهري، وي در جلسه شوراي عشايري استان  اصفهان كه براي بررسي مسايل و مشكلات عشاير در زمينه  خشكسالي، همكاري بانكهاي عامل درباره پرداخت وامهاي  عشايري، لزوم اعطاي وامهاي كم بهره و درازمدت و توجه به  اسكان عشاير تشكيل شده بود با اشاره به توجه دولت به  حضور و مشاركت مردم بويژه قشر روستايي و عشايري افزود:  ويژگيهاي عشاير باعث شده است تا آنان نارسائيها و نيازمنديها را در درون خود رفع و باعث كاهش مشكلات دولت  شوند و بي ترديد اگر احساس مشترك و همدردي كه در عشاير وجود دارد در همه اقشار شهري بوجود آيد، بسياري از مشكلات حل خواهد شد. 
