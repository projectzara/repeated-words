 گروه شهرستانها: اجراي طرح كشوري، شبه خانواده، براي  نگهداري كودكان بي سرپرست در خانه، آغاز شد.  به گزارش خبرنگار همشهري در مشهد، معاون امور اجتماعي  سازمان بهزيستي كشور افزود: در اجراي اين طرح، كودكان  بي سرپرست از مراكز شبانه روزي اردوگاهي بهزيستي به  خانه هايي با جمعيت 3 تا 20 نفر منتقل و نگهداري مي شوند.  محمدعلي طالبي گفت: براي اين منظور، همه مراكز شبانه روزي نگهداري كودكان بي سرپرست تا دهم شهريور ماه  به خانه هاي كودكان، نوباوگان، خانه هاي مستقل و موقت  تغيير مي يابد.  وي افزود: زندگي كودكان در شبه خانواده، آموزش مهارتهاي  زندگي آنان را افزايش خواهد داد.  معاون امور اجتماعي سازمان بهزيستي همچنين با اشاره به  اجراي طرح مداخله بحران هاي اجتماعي و خانوادگي براي  كاهش آمار طلاق و فوريت هاي اجتماعي از سال جاري گفت: در اجراي اين طرح، يك گروه تخصصي متشكل از روانپزشك،  روانشناس، مددكار اجتماعي و مشاور حقوقي براي كمك به  انصراف زوجها از طلاق تلاش مي كند.  وي افزود: به زودي طرح جمع آوري متكديان و كودكان  خياباني كه ماه گذشته در شوراي عالي اداري به تصويب رسيد.  با همكاري وزارتخانه هاي كشور، كار و امور اجتماعي،  نيروي انتظامي، سازمان بهزيستي و مراكز فني و حرفه اي به  اجرا درخواهد آمد. 
