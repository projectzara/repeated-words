   اراك- خبرنگار همشهري: تزئينات، خط و نقاشي زير گنبد امامزاده هفتاد و دوتن ساروق با صرف 10 ميليون ريال و با استفاده از شيوه هاي نوين علمي توسط كارشناسان ميراث  فرهنگي استان مركزي مرمت شد. ابوالفضل فراهاني مدير ميراث فرهنگي استان مركزي گفت: خط و نقاشي زيرگنبد امامزاده هفتاد و دو تن كه سوره مباركه فتح را در بر مي گيرد با خط كوفي نگاشته شده و انتهاي حروف به صورت  گره در هم تنيده شده و تا مركز گنبد ادامه دارد و در بين  خطوط از نقوش پركننده اسليمي استفاده شده است وي افزود:  بناي امامزاده هفتاد ودوتن ساروق يكي از آثار ارزشمند مربوط به سده هفتم هجري قمري در استان مركزي است و به  شماره 306 در فهرست آثار ملي ايران به ثبت رسيده است. 
