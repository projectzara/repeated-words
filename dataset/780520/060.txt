 گروه شهرستانها: هفتمين دوره مسابقه هاي تواشيح و همخواني قرآن كشور عصر ديروز(سه شنبه)با معرفي گروههاي  برتر در قم به پايان رسيد.  به گزارش خبرنگار همشهري در قم مسابقه هاي اين رشته كه  بخشي از رقابتهاي سراسري حفظ و قرائت قرآن كريم بود با شركت 39 گروه همخواني و تواشيح در موءسسه امام خميني قم  جريان داشت و در پايان گروههاي عترت النبي از خراسان،  نور از مازندران، طه از تهران، بشارت از اصفهان، شهداء از خوزستان و رضوان از تهران به عنوان گروههاي برتر معرفي شدند.  مسابقه هاي سراسري حفظ و قرائت قرآن از سوي سازمان اوقاف  و امور خيريه تا 26 مردادماه جاري در قم ادامه دارد و در روزهاي آينده مسابقه هاي حفظ و قرائت قرآن شكوفه ها (نوجوانان زير 16 سال)و مسابقه هاي حفظ و قرائت و حفظ موضوعي برگزار مي شود. در اين دوره از مسابقه ها 450 نفر از برترين قاريان و حافظان قرآن شركت دارند. 
