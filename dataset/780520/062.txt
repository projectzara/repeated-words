 گروه شهرستانها: كارخانه سيمان كردستان به دليل رعايت  مسائل زيست محيطي، واحد توليدي دوستدار محيط زيست شناخته  شد. به گزارش خبرنگار همشهري در سنندج، سازمان حفاظت محيط زيست كشور با ارسال لوح تقدير براي مديريت كارخانه سيمان  كردستان از تلاش هاي مديريت اين واحد براي جلوگيري از آلودگي محيطزيست قدرداني كرد.  در نامه سازمان حفاظت محيط زيست آمده است: افتخار بر شما كه به علت تلاش هاي ارزنده خود به عنوان صنعت پاك  (دوستدار محيط زيست)شناخته شده ايد.  ايجاد فضاي سبز مناسب در محوطه واحد، تقليل و كاهش اثرات  ناگوار ناشي از عملكرد صنعت بر محيط زيست، استفاده از سيستم هاي پالايش و كنترل آلودگي هوا و رعايت  استانداردهاي زيست محيطي و اجراي تمهيدات زيست محيطي  لازم براي كاهش ضايعات وارده به محيط زيست تلاش هاي اين  واحد براي پاك نگهداشتن محيط زيست عنوان شده است.  كارخانه سيمان كردستان در كيلومتر 5 جاده بيجار به تكاب واقع است. 
