 گروه سياسي: ششمين اجلاس كميسيون عالي امنيتي تركيه و ايران ديروز در آنكاراآغاز به كار كرد.  غلامحسين بلنديان معاون امنيتي، انتظامي وزارت كشورايران  كه رياست هيات ايراني را به عهده دارد در آغاز اين اجلاس  در سخناني گفت: سفر وي به تركيه نشانگر اهميت جمهوري  اسلامي ايران به توسعه روابط خود با تركيه است.  بلنديان گفت: مقامات ايراني سفر وي را به عنوان حسن نيت  ايران نسبت به تركيه ارزيابي مي كنند. به گزارش ايرنا،  يحيي گور قائم مقام وزارت كشور تركيه نيز قبل از شروع  مذاكرات گفت: مرزهاي طولاني ايران و تركيه در طول قرن ها مرزهاي آرامش بوده است ولي بدليل طولاني بودن اين مرزها وجود برخي مشكلات نيز طبيعي است.  گور گفت: اهم مذاكرات طرفين در مورد مسائل امنيتي و امنيت مرزي خواهد بود و در پايان مذاكرات طرفين روز چهارشنبه يك تفاهم نامه به امضاء خواهد رسيد.  وزارت كشور تركيه روز دوشنبه باانتشاراطلاعيه اي اعلام  كرد در مذاكرات دو طرف مسائل امنيتي، امنيت مرزي، همكاري  درامر مبارزه با قاچاق، امور كنسولي بين دوكشور مورد بحث  و بررسي قرار خواهد گرفت. 
