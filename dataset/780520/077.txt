 با اعلام غم و رنج روحي خود از اين حادثه جانكاه از مسئولان مي خواهيم علت العلل اينگونه بلايا را صادقانه و صريح اعلام نمايند. چقدر بايستي تاوان برنامه ريزيهاي  كوتاه مدت به اصطلاح عمراني را بپردازيم تا به خود آئيم.  آيا سيل در منطقه گيلان و مازندران را مي توانيم جزء بلاياي طبيعي به حساب بياوريم؟ آيا چنين پديده اي قابل  پيش بيني نبود و آيا كارشناسان و دل سوختگان محيط زيست  بارها و بارها وقوع چنين حوادثي را هشدار نداده بودند؟ آيا براي مسئولان و دست اندركاران كه بي محابا به تخريب منابع طبيعي مي پردازند ميزان خسارات برآورد شده از سيل  و خشكسالي با بهره برداري از طرحهاي اجرا شده در گيلان و مازندران برابري نمي كند؟ جمعيت زنان مبارزه با آلودگي محيط زيست از مسئولان  سازمان حفاظت محيط زيست، وزارت نيرو، جهادسازندگي، راه و صنايع و سازمان جنگل ها و مراتع مصرانه مي خواهد از انجام طرحهاي فاقد ارزيابي زيست محيطي دست بردارند و بيش  از اين سرمايه هاي ملي و انسانهاي معصوم را قرباني  طرحهاي ضد محيط زيستي و مخرب ننمايند.  جمعيت زنان مبارزه با آلودگي محيط زيست 
