 تبليغات" ارمغان بهزيستي "رونوشت كم رنگ بليت هاي  بخت آزمايي است. اخيرا" اعلام شد كه در قرعه كشي جوايز آپارتمان و جايزه فصلي نوبت سوم، قرعه به شماره بليتهاي  فروش نرفته اصابت كرده و اين جايزه مي ماند تا همراه با " يك صندوق پر از جواهر" در پايان دوره چهارم قرعه كشي  شود!  بايد بگويم بليتهاي بخت آزمايي، حداقل اين صداقت را داشت  كه قرعه كشي جوايز را فقط بين شماره هاي فروخته شده صورت  مي داد. به نظر مي رسد، متوليان امر، بايد تكليف خود را روشن كنند: اگر لاتاري و بخت آزمايي راه انداخته اند، كه  صدالبته دور از شئون جمهوري اسلامي است، حق آن است كه  روش هاي تقسيم جوايز را مطابق اصول بخت آزمايي اجرا كنند و اگر مسئله واقعا" فرهنگي و آموزشي است، در شيوه تبليغ  تجديد نظر كنند چرا كه شكل كلاغ و راه رفتن كبك، قابل  توصيه نيست !  يادمان باشد كه بخت آزمايي اگر جايزه اعلام مي كرد،  قرعه كشي جوايز حتما" روي شماره هاي فروش رفته بود. فارغ  از اين مقوله كه اصولا" نظر شرعي يا قانوني درباره  بخت آزمايي چيست، اگر بناست ارمغان بهزيستي همين راه را برود، منطقي تر خواهد بود كه فقط روي شماره هاي فروخته  شده قرعه كشي كند.  نكته نهايي، تاكيد بر واقعي بودن جوايز است آيا اشكال  دارد آپارتماني كه ادعا مي شود جزو جوايز است، مشخص شود،  آدرس آن اعلام گردد و تصوير سند مالكيت در جرايد به چاپ  برسد؟ امضاء محفوظ 
