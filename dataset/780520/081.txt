 طبق سوابق و مدارك موجود در پرونده تحصيلي فرزندمان  احسان معصومي كه از دبستان تا پايان دوره راهنمايي  دانش آموز مجتمع آموزشي معلم بوده است همواره توفيق  دريافت نمرات بالا چه در مواد درسي و چه در انضباط داشته  است و در سال جاري هم با معدل 37/17 از مقطع راهنمايي  فارغ التحصيل شده است. بدين ترتيب من و همسرم شك نداشتيم  كه احسان بازهم افتخار ادامه تحصيل در آن مجتمع ارزنده  را خواهد داشت ولي متاسفانه به ما گفته شد كه براي ورود در دبيرستان، وي بايد در آزمون شركت كند كه باز متعاقبا"  با كمال تاسف به ما ابلاغ شد كه در آزمون قبول نشده است  ولي قرار است در يك آزمون ديگر عده اي كه دانش آموز اين  مجتمع هم نيستند شركت كرده و در مجتمع معلم ادامه تحصيل  دهند و يكنفر از آنان به جاي فرزند بيمار ما كه طبق  مدارك پزشكي موجود بيماري قلبي دارد پذيرفته شود!.  سوءال ما به عنوان يك شهروند اين است كه طبق چه موازين  شرعي، قانوني، منطقي و انصاف، يك دانش آموز بيمار و ساعي  را كه به هرحال همواره از نمرات بالايي هم بهره مند بوده  است بايد سرگردان و بلاتكليف رها كرد تا براثر اين گونه  گرفتاري هاي غيرمنصفانه مبتلا به افسردگي و بيماريهاي  ديگر رواني هم بشود تا دانش آموز ديگري كه معلوم نيست چه  مزاياي مادي يا ارتباطي مي تواند براي آن مجتمع تامين  نمايد به ناحق جانشين فرزند ما بشود؟!  زهرا و جواد معصومي 
