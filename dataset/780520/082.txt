 همه با هم به استقبال فوتبال جام آزادگان مي رويم     دنياي فوتبال دنياي پر راز و رمزي است، هيجان هاي نهفته  در اين بازي زيبا، دنياي خاص خودش را دارد.  تماشاگران ما در جهان حضور نمادين خود را با رعايت همه  اصول اخلاقي به رخ كشيده اند، از روز جمعه و با آغاز مجدد فوتبال باشگاهي كشور شاهد حضور تماشاگران فهيم، با فرهنگ و مشتاق در ورزشگاههاي شهرهاي مختلف هستيم.  گروه ورزشي: مردم، كارشناسان، خبرگان و دست اندركاران  ورزش در دنيا از زواياي مختلف به پديده ورزش نگاه  مي كنند و غالبا نظريه هاي مشتركي دارند، قهرماني در ورزش نهايت همه برنامه ريزيها، سرمايه گذاريها، تلاشها و تمرينات است.  اما در اين مقوله تاثير رفتارهاي اصولي، رعايت حقوق  ديگران و داشتن ديد مثبت اجتماعي ورزشكار مي تواند به  روند روبه جلو و رشد كيفي ورزش كمكهاي شاياني كند.  فوتبال و همراهان هميشگي آن يعني مردم نيز از اين قاعده  مستثني نيستند، فرهنگ و بافت اجتماعي مردم در زمينه هاي  گوناگون كارنامه مثبت و موفقي داشته است، ادب، مهرباني،  متانت و درك بالاي كساني كه در ورزشگاهها به ديدن  بازيهاي فوتبال مي آيند بايد علاوه بر ايجاد انگيزه براي  بازيكنان دستاورد و حاصلي فراتر از مسائل ساده و صرفا تفريحي داشته باشد.  حضور تماشاگران فهيم در كوران بازيهاي ليگ مي تواند اعتبار و انگيزه هاي لازم را نه تنها در شخصيت بخشيدن به  بازيكنان بلكه در ساختار تشكيلاتي فوتبال ما و همچنين  زمينه حرفه اي شدن اين ورزش ايجاد كند.  اما اين به تنهايي كافي نيست ما بايد شرايط استفاده  بهينه از حضورفوتبال دوستان را در ورزشگاهها بوجود بياوريم، تماشاگران ما مي توانند بهترين  ناظر و حتي كارشناسي باشند كه به ظرفيت فوتبال ما اضافه  مي شوند.  فصل جديد فوتبال از روز جمعه آغاز مي شود و ما بايد با همه وجود مردم را درك كنيم، تشويق و ابراز احساسات و تا اندازه اي شيطنت آنها را بپذيريم و به آنها اعتماد كنيم.  مديران و مربيان تيمها نيز در بحث فرهنگي بايد در پي  الگوسازي مناسب براي فضاي فوتبال ما باشند و براي اين  مقوله بهاي بيشتري بپردازند.  به انتظار آغاز ليگ فوتبال مي مانيم و جدا از نكات فني و تاكتيكي و تكنيكي در پي جستجوي زيبايي ها و آشتي مجدد تماشاگران و فوتبال مي مانيم. تاثير مثبت رفتارهاي سالم  بازيكنان و انتقال آن به مردم را نمي توان در فوتبال  انكار كرد و با قبول اين فرضيه به استقبال ليگ مي رويم. 
