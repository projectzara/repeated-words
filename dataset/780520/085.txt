 گروه ورزشي: عباس ترابيان مسئول امور بين الملل فدراسيون  فوتبال اعلام كرد كه شعبه هاي مدارس فوتبال اينترميلان  در شهريور ماه رسما" افتتاح مي شود.  وي گفت: اين مدارس در خوزستان و تهران است كه يك مدرسه  آن در شهر اهواز و مدرسه ديگر در منطقه غرب و شرق تهران  داير مي شود.  براي افتتاح اين مدارس ماسيموموراتي رئيس باشگاه  اينترميلان و يكي از ستارگان ملي پوش اين تيم به تهران  خواهد آمد.  شايان ذكر است مربيان تيم هاي نوجوانان و جوانان  اينترميلان كه تاكنون يك كلاس براي مربيان فوتبال اين  مدارس برگزار كرده اندقرار است يك كلاس پيشرفته ديگر هم در شروع كار اين مدارس برگزار كنند.  همچنين هر 15 روز يك بار هم سعي خواهد شد تا به اهواز و تهران سفر كنند تا روند اين كلاس ها را بررسي و ارزيابي  كنند.  ترابيان افزود: با مسئولان باشگاه اينتر هم به توافق  رسيديم تا در سال جاري ودر تعطيلات نيم فصل كالچو اين  تيم با تمام ستارگانشان به كشورمان سفر كنند و يك بازي  با تيم ملي ايران انجام دهند.  ترابيان در پايان گفت: تيم ملي ايران در سال جاري  برنامه هاي مفصلي در پيش روي دارد و تيم هايي نظير اينترميلان، تيم ستارگان آسيا و چند تيم معتبر ديگر هم به ايران خواهند آمد. 
