 گروه ورزشي: تيم جودوي منتخب آذربايجان غربي براي انجام  چند ديدار دوستانه عازم جمهوري خودمختار نخجوان شد.  اين تيم كه در چهارچوب تفاهم نامه هاي مرزي ميان جمهوري  خودمختارنخجوان و استان آذربايجان غربي به اين جمهوري  سفر كرده است متشكل از هشت جودوكار، مربي و سرپرستان تيم  مي باشد.  اين دومين سفر مرزي ورزشكاران دو كشور مي باشد كه طي  مرداد ماه امسال به كشورهاي مقابل انجام مي گيرد.  هفته قبل تيم جودوي جوانان آذربايجان غربي ميزبان  جودوكاران جمهوري خودمختار نخجوان بود كه طي يك ديدار تيم آذربايجان غربي مهمان خود راشكست داد.  جمهوري خود مختار نخجوان در شمال استان آذربايجان غربي  واقع شده ونزديك به 300 هزار نفر جمعيت دارد. 
