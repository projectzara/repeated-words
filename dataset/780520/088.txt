 گروه ورزشي: رقابت هاي فوتبال دسته دوم باشگاههاي آلمان  از روز 15 آگوست برابر 24 مرداد ماه در اين كشور آغاز مي شود.  اين رقابت ها بواسطه حضور تعدادي از بازيكنان ايراني  براي علاقمندان به فوتبال از جذابيت خاصي برخوردار شده  است. در هفته نخست اين رقابت ها تيم اف ث. كلن كه خداداد عزيزي در آن عضويت دارد به مصاف تيم اوبرهازن مي رود.  تيم فورتوناكلن كه رهبري آن برعهده هارولد شوماخر دروازه بان دهه 80 تيم ملي آلمان است ميهمان تيم كوتبوس  است.  علي موسوي و مهدي پاشازاده دو تن از بازيكنان برجسته  كشورمان، از اين فصل در خدمت اين تيم هستند. ماينز ديگر تيم آلماني كه دو بازيكن ايراني به نام هاي سيروس  دين محمدي و سرژيك تيموريان را دراختيار دارد در اولين  هفته در زمين خود به ديدار كيكر افن باخ مي رود. 
