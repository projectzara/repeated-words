 گروه اجتماعي: كاظم شكري عضو شوراي سردبيري روزنامه صبح  امروز و دبير سرويس مقالات روزنامه همشهري پس از 22 روز زندان ديروز عصر آزاد شد.  به گزارش خبرنگار ما شكري به دليل درج نامه اي از يك  خواننده در روزنامه صبح امروز بازداشت شد. بازداشت شكري  از آن جهت كه نه مديرمسئول روزنامه بود و نه نويسنده  نامه از سوي حقوقدانان و صاحبنظران اجتماعي و فرهنگي  عملي غيرقانوني و نشانه تشديد فشار بر مطبوعات و خبرنگاران همزمان با بررسي قانون جديدمطبوعات تلقي شد.  همچنين محتواي نامه منتشره نيز كه از سوي مدعي العموم  نوعي تشكيك يا توهين تلقي شده بود از سوي برخي روحانيون  و علمانه توهين و تشكيك كه پرسشي ساده و در عين حال  مهم معرفي شد كه بايد در محافل علمي و ديني جواب داده  شود و در همين رابطه جوابهاي مستدل وقانع كننده اي نيز به پرسشهاي مطرح شده دربرخي روزنامه ها بويژه روزنامه  صبح امروز چاپ شد.  به دنبال اين مباحث و اعتراضات مختلف قاضي دادگاه احمد ستاري يكي ديگر از اعضاي شوراي سردبيري صبح امروز را نيز احضار و پس از دو جلسه مواجهه شكري با ستاري و حجاريان و رفع آنچه كه قاضي احتمال تباني مي دانست با تبديل قرار بازداشت به وثيقه 15 ميليون توماني شكري شامگاه ديروز از زندان آزاد شد. 
