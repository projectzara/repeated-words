 واحد رسانه هاي خارجي: ويروس ابولا بدان جهت خطرناك  به شمار مي رود كه با سرعت گسترش مي يابد وتعداد زيادي  از مبتلايان را از پا در مي آورد. دكتر موريس ايوو دانشمند نيجريايي به تازگي يافته هاي تحقيقي اي را عرضه  كرد كه ممكن است درمان اين بيماري را به واقعيت نزديكتر كند. به گزارش تلويزيون بي بي سي، ابولا با ايجاد تب شديد و خونريزي، مريض را از پا در مي آورد و هنوز علاجي براي  آن كشف نشده است اين بيماري به سرعت گسترش مي يابد.  ابولا نام خود را از ناحيه اي در مركز آفريقا مي گيرد كه  نخستين بار در آن مشاهده شد، يعني رودخانه ابولا در كنگو كه آن زمان زئير نام داشت. در سال 1976 ابولا بيش از سيصد نفر را مبتلا كرد. در آن زمان، اين بيماري به سرعت  گسترش يافت و از هر 10 نفر 9 نفر را كشت ابولا ديگر بار در سال 1995 ظاهر شد و تعداد مشابهي را مبتلا كرد كه  80درصد آنان مردند. پژوهشگران، تاكنون پيشرفت اندكي در راه مبارزه با ويروس ابولا داشته اند. هنوز معلوم نيست  چرا برخي از مبتلايان جان سالم به در مي برند. اما دكتر موريس ايوو معتقد است يك پاسخ به اين سئوال را مي توان  در جنگلهاي اطراف رودخانه ابولا جستجو كرد. 
