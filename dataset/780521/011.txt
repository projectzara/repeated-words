   گروه علمي فرهنگي: همزمان با آخرين خورشيد گرفتگي قرن  بيستم، نمايشگاه عكسي از ابزار و ادوات نجومي در" حمام  حاج آقا تراب" نهاوند برگزار شد. به گزارش روابط عمومي  سازمان ميراث فرهنگي كشور، در اين نمايشگاه كه از 20 تا 25 مرداد جاري برپاست عكس اشيايي چون ساعتهاي آفتابي،  شني و مكانيكي با صور فلكي حك شده در حاشيه آنها و اسطرلابهاي مسطح و كروي شكل در معرض ديد عموم گذاشته  شده است. "حمام حاج آقا تراب" از ابنيه دوران قاجار است  كه در يكي از كوچه هاي منشعب از ميدان معروف قيصريه  شهرستان نهاوند قرار دارد.  اين حمام زيبا از دو قسمت تشكيل شده است. قسمت اول  سربينه سرد كه در وسط آن چهارستون سنگي كه بر فراز آن  گنبدي استوار است قرار دارد. در وسط اين قسمت حوض زيبايي  تعبيه شده است. در جبهه شمالي شاه نشين با دو ستون كه بر بالاي آن صحنه اي از شاهنامه نقاشي شده است از ساير قسمتها جدا مي شود. 
