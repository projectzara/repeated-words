 گروه علمي فرهنگي: فرم انتخاب رشته داوطلبان آزمون  سراسري دانشگاهها و موءسسات آموزش عالي سال 78 طي روزهاي  نوزدهم و بيستم مرداد در سراسر كشور توزيع شد. ولي مانند سالهاي قبل، همزمان و با توزيع فرم انتخاب رشته بازار كار شركت هاي خصوصي تعيين رشته در شهرهاي مختلف كشور به ويژه در تهران بسيار داغ مي شود.  امسال نيز مانند سالهاي قبل، شركت هاي زيادي به تعيين  رشته براي داوطلبان كنكور دست زده اند و حتي برخي از آنها براي اين كه در رقابت با شركت ديگر جانمانند، تضمين  قبولي صددرصد داده اند. در حالي كه چندين سال است كه  مسئولان سازمان سنجش آموزش كشور و بسياري از كارشناسان  اعلام كرده اند كه كار اين شركت ها و افراد براي تعيين  رشته تاثيري در قبولي داوطلبان در كنكور ندارد و چون در تعيين رشته براي كنكور مسائلي چون توانايي علمي داوطلب،  ميزان علاقه او به يك رشته، انگيزه داوطلب و... دخيل است  كه باعث مي شود بهترين فرد براي تعيين رشته، تنها خود داوطلب باشد. در مورد نحوه تعيين رشته براي كنكور سراسري  و همچنين فعاليت شركت هاي خصوصي تعيين رشته با دكتر حسين  رحيمي رئيس سازمان سنجش آموزش كشور گفتگويي صورت داديم و نظر وي را جويا شديم.  دكتر رحيمي با تاكيد بر اين كه مي بايست دستورعمل هاي  تكميل فرم حتما" رعايت شود و دقت لازم در تكميل فرم صورت  پذيرد، پيشنهاد مي كند نخست انتخاب رشته در فرم پيش نويس  كه در دفترچه شماره دو راهنماي انتخاب رشته چاپ شده است،  صورت پذيرد و بهتر است كه فرم انتخاب رشته توسط يكي از اعضاي خانواده و يا دوستان به دقت كنترل شود.  رئيس سازمان سنجش آموزش كشور تصريح كرد: بهتر است  داوطلبان كليه رشته ها و محل هاي مورد نظر خود را در چهار گروه عالي(خيلي بالاتر از رتبه علمي داوطلبان)، خوب(بالاتر ولي نزديك به رتبه علمي داوطلب)، متوسط (پايين تر اما نزديك به رتبه داوطلب)و ضعيف(خيلي  پايين تر از رتبه داوطلب)تعيين كنند. سپس باتوجه به سطح  نمرات مرحله اول و معدل كتبي دبيرستان و نمرات دروس  مرتبط با رشته مورد نظر خودشان(كه آنها نيز بايد به  چهار سطح تفكيك شود)وضعيت خود را بسنجند. وي تاكيد كرد:  رشته ها را نبايد براساس اين تصور كه پس از قبولي  مي توان آن را تغيير داد، انتخاب كرد. مقررات و ضوابط موجود مشكل تر از آن است كه بتوان به اين اميد رشته اي  را برگزيد. در انتخاب رشته بايد به عوامل بيروني و اجتماعي كه به صورت هاي مختلف در داوطلب اثرمي گذارد،  بايد توجه داشت محيط بيروني(خانواده، دوستان، مدرسه و جامعه)ممكن است فضايي كاذب را براي داوطلب ايجاد كند.  به علاوه موضوع اشتغال هم براي بيشتر داوطلبان مهم است  كه بايد در انتخاب رشته در نظر گرفته شود.  رئيس سازمان سنجش آموزش كشور با اشاره به اين كه  اولويت بندي رشته، مهمترين بخش فرايند انتخاب رشته است،  گفت: در انتخاب رشته بايد اولويت هايي چون مقطع تحصيلي،  مقبوليت رشته، مقبوليت دانشگاه، نوع جريان آموزشي  (روزانه وابسته به وزارتخانه ها، روزانه دولتي وابسته به  دستگاههاي اجرايي، روزانه غيردولتي، غيرانتفاعي، شبانه)، نوع رشته، وضعيت شخصي و شرايط خانوادگي و موقعيت  جغرافيايي در نظر گرفته شود. دكتر رحيمي در ادامه سخنانش  تصريح كرد: سازمان سنجش آموزش كشور به هيچ عنوان رجوع به  آموزشگاهها، شركت ها و مراكزي كه تحت عنوان راهنمايي  براي انتخاب رشته فعاليت مي كنند را توصيه نمي كند.  رعايت كلي آنچه در دفترچه هاي راهنماي انتخاب رشته كه در اختيار داوطلبان قرار مي گيرد، براي انتخاب رشته صحيح  كفايت مي كند درمجموع اثر گمراه كننده راهنمايي هاي اين  موءسسات به مراتب بيشتر از اثر كمك به هدايت صحيح  داوطلبان است. وي ادامه داد: بايد توجه شود كه علي رغم  همه نكاتي كه ذكر شد، هيچكس در ارتباط با انتخاب رشته  نمي تواند نظر قاطع بدهد. همچنين هيچ داوطلبي را نمي توان از قبول شدن در دانشگاه، حتي در رشته اي كه  مورد علاقه او نيست بازداشت. اين دو نكته است كه موضوع  انتخاب رشته را پيچيده مي سازد.  وي درخصوص فعاليت هاي شركت تعاوني خدمات آموزشي كاركنان  سازمان سنجش آموزش كشور كه به ارائه خدمات مشاوره و راهنمايي در زمينه انتخاب رشته به داوطلبان آزمون سراسري  78 مي پردازد گفت: اگرچه اين شركت زير نظر سازمان سنجش  فعاليت مي كند، ولي توصيه مي كنم كه حتي از طريق اين  شركت نيز انتخاب رشته انجام نشود. داوطلبان مي توانند بدون مراجعه به اين شركت و ساير شركت ها به انتخاب رشته  بپردازند.  روي پيشخوان كتاب فروشي ها تمركز زدايي درآموزش و پرورش(مسايل قانوني)    مجري پروژه: ماهنامه صنعت /چاپ ناشر: نشر /آتش چاپ دوم،  /بهار 78 5000 /نسخه 5700 /تومان 600 صفحه  اطلاعات در پايان قرن بيستم، يگانه قدرت برتر و قدرتمندترين ابزار در فرايند تصميم سازي و برنامه ريزي و عمل ناميده شده است. مديريت در سطح خرد و كلان و در كارگاه و كارخانه و تمامي نهادها و سازمان هاي اجتماعي و صنفي بر اطلاعات متكي است و در ميزان موفقيت مديران،  نشانه اي از ميزان اطلاعات نهفته است. اگر روزي به عمل  كار برمي آمد، "امروز" به اطلاعات كار برمي آيد، و اين  شعار برخاسته از تجربه گسترده و آزموده شده در جهان  امروز است. در حوزه صنعت چاپ، فقر اطلاعات، دلالت بر فقر برنامه ريزي و فقدان سياست هاي راهبردي و نرسيدن به  شايستگي هاي نهفته در اين صنعت دارد. نظام اطلاعات و اطلاع رساني در اين حوزه به مساله اي جدي و نيازي مبرم  مبدل شده است. راهنماي مشاغل صنعت چاپ كه در سال 75 قوام  يافت، در سال 78 جاني تازه و غنايي كامل يافته است. كتاب در 12 فصل مشاغل صنعت چاپ، ليتوگرافي، صحافي،  توليدكنندگان مواد مصرفي بازرگاني صنايع چاپ، كاغذ،  حروفچيني و ساير مشاغل مربوط را معرفي مي كند. چنين  كتابهايي بيش از آن كه يك كتاب محسوب شوند، يك نهاد جامعه مدني محسوب مي شوند كه با خود تاثيرات اجتماعي و اقتصادي فراواني به همراه دارند. نشر چنين كتابهايي را بايد به فال نيك گرفت. 
