 گروه اقتصادي: صادرات فرش ايران در 4 ماه نخست امسال به  162 ميليون دلار رسيد كه 42 درصد بيشتر از مدت مشابه  پارسال است.  مجتبي خسروتاج رئيس مركز توسعه صادرات ديروز با اعلام  اين خبر، افزود: هشتمين نمايشگاه فرش دستباف ايران از يكم تا هفتم شهريورماه در محل دائمي نمايشگاههاي  بين المللي تهران برپا مي شود.  وي با بيان اين كه نمايشگاه امسال از نظر تعداد شركت  كننده 24 درصد و از نظر فضاي نمايشگاهي 7 درصد در مقايسه  با سال گذشته رشد داشته است، گفت در دنيا نمايشگاه فرش  به وسعت نمايشگاه فرش دستباف ايران برگزار نمي شود و با برپايي اين نمايشگاه ايران به عنوان مركز تجارت فرش دنيا مطرح مي شود.  رئيس مركز توسعه صادرات عرضه خدمات مورد نياز را به  صادركنندگان و خريداران خارجي، صدور انواع ضمانت نامه  براي فرشهاي صادراتي اجراي امور مسافرتي براي  صادركنندگان و خريداران خارجي، تسهيلات حمل و نقل بار،  صدور مجوزهاي لازم براي صادرات دستگاههاي اجرايي و ارائه  اطلاعات تجاري را از جمله خدمات و تسهيلات ويژه اي  برشمرد كه در هشتمين نمايشگاه فرش دستباف به صادركنندگان  و خريداران فرش ايران عرضه مي شود.  خسروتاج ناآشنايي صادركنندگان فرش ايران با بازارهاي  جهاني و بازاريابي نكردن تجار ايراني در امر صادرات فرش  را يكي از مشكلات و معضلات بزرگ صادرات فرش ايران ذكر كرد. 
