 گروه اقتصادي: ديروز در بازار سهام تهران بيش از يك  ميليون و دويست هزار سهام 60 شركت به ارزش افزون بر 4 ميليارد ريال داد و ستد شد. قيمت سهام 31 شركت در پايان  معاملات ديروز افزايش و 7 شركت كاهش يافت و سهام 22 شركت  بدون تغيير قيمت داد و ستد شد.  تغييرقيمت  آخرين قيمت  تعدادسهام معامله شده  نام شركت  78 1653 1300 املاح ايران  47 4149 11101 سيمان تهران  16 2866 6198 سيمان فارس و خوزستان  1 1871 5872 كشت و صنعت چين چين  66 4090 874 بهپاك  41 6741 2454 لبنيات پاك  86 4399 7868 قند اصفهان  60 4560 700 قندشيروان، قوچان و بجنورد 59 4659 6120 كارخانجات قند قزوين  38 9557 678 پارس مينو 2 9503 1474 ساسان  25 1810 59020 شهد ايران  19-  2180 3040 ايران مرينوس  28-  2952 47632 كربن ايران  98 7148 1062 پتروشيمي فارابي  3 4413 7099 داروسازي جابرابن حيان  11 7311 480 دارويي رازك  83 6102 1750 الياف  62 3500 27843 پارسيلون  1-  249 6762 ايران تاير 39 15629 1000 سپنتا 1389-  3700 2684 نورد آلومينيم  4 4968 1282 صنعتي آما 75 9120 2273 لاميران  30 3630 29897 سرماآفرين  50 1800 25096 آبسال  1 7450 6499 لوازم خانگي پارس  40 1340 1115 كابل تك  1-  5299 37667 پارس الكتريك  11-  2939 63050 كارخانجات صنعتي پيام  45-  6519 157008 ايران خودرو 44 5544 712 ايران خودرو ديزل  3 26238 1997 سايپا 1 1630 48170 سرمايه گذاري ملي ايران  3 1038 98828 سرمايه گذاري ملت  23 2470 69371 سرمايه گذاري البرز 22-  1160 92261 سرمايه گذاري پتروشيمي  10 1038 4600 سرمايه گذاري صنعت ومعدن  26/0 05/1722 - - - - - -  شاخص كل قيمت سهام  قيمت طلا و ارزگروه اقتصادي: ديروز در بازار تهران قيمت فروش سكه و طلا به شرح زير بود:  - يك بهار آزادي 57 هزار و 300 تومان  - نيم بهار آزادي 31 هزار تومان  - ربع بهار آزادي 16 هزارو700 تومان  - يك گرم طلاي 18 عيار پنج هزارو830 تومان  - ديروز در بازار غيررسمي ارز هر دلار آمريكا حدود 912 تومان عرضه شد و واريزنامه هاي صادراتي با 10 ريال كاهش  به ازاي هر دلار 4975 ريال در بورس تهران دادوستد شد.  ديدگاه نقش بازار غيررسمي در تعيين نرخ واقعي ارز چندي پيش گزارشي تحت عنوان "قيمت هر دلار چند ريال باشد؟"  در روزنامه همشهري به چاپ رسيد. در اين گزارش، تني چند از كارشناسان اقتصادي و دلالان در بازار غيررسمي ارز ضمن  ارائه نظرات خود پيرامون نرخ واقعي دلار، سياست ارزي  كشور را مورد نقد قرار دادند و در آخر گزارش نتيجه  گرفته اند كه هيچكس قيمت واقعي ارز را نمي داند. براستي  آيا مي توان نرخ واقعي دلار را در ايران به دست آورد؟ پرسشي كه امروز براي هر فرد پيگير مقولات اقتصادي مطرح  است و سعي مي كند با تئوريها و نظريات اقتصادي، پاسخي  براي آن به دست آورد.  آيا با استفاده از تئوريهاي اقتصادي جهان مي توان نظام  بهينه اي براي نرخ ارز در ايران طراحي كرد؟ آيا نظام  ارزي ايران بايد مبتني بر سياست تثبيت نرخ ارز باشد يا سياست انعطاف پذير؟ بايد گفت تئوريهاي اقتصادي  نمي توانند براي انتخاب يك نظام بهينه ارزي كلي و عام الشمول باشند و تنها با توجه به اهداف اقتصادي  سياستگذاران و مسئولان و نيز ويژگيهاي بنياني و ساختاري  اقتصاد ايران مي توان نظام ارزي بهينه اي را طراحي كرد كه ميزان انعطاف پذيري آن نيز ممكن است همخوان با اين  تئوريها نباشد.  عملكرد سياست نرخ ارز در كشورهاي در حال توسعه طي 15 سال  گذشته بيانگر اين مطلب است كه نوسانات نرخ ارز از يكسو و سير صعودي تورم از سوي ديگر سبب شده كه اين كشورها به  طور مكرر به تعديل نرخ ارز اقدام كنند و در نتيجه از نظام هاي تثبيتي چشم پوشي كرده و با كاهش پي در پي نرخ  ارز- خواه به صورت آشكار و قانوني يا بطور ضمني - به  سوي نظامهاي انعطاف پذيرتر سوق نموده اند.  بايد گفت: تنها زماني يك نظام ارزي تثبيتي پايدار مي ماند كه بخش عمومي قدرت بازپرداخت بدهيها را در بلندمدت داشته باشد. به عبارتي تعيين نرخ واقعي ارز نه  تنها به وضعيت مالي دولت بستگي دارد بلكه به هزينه هاي  دولتي و مالياتها نيز وابسته است به نظر مي رسد نظام  ارزي فعلي ايران، يعني سياست تثبيت نرخ ارز با امعان نظر به تحولات فعلي اقتصاد ايران و جهان پاسخگو نباشد و بايد بسمت سياست انعطاف پذيرتر حركت كنيم. به عبارتي روندي كه  با خريد و فروش ارز واريزنامه اي شروع شده بايد ادامه  يابد.  در اين نظام ارزي انتخاب نرخ واقعي ارز و نيز نرخ تعادلي  از اهميت بسزايي برخوردار است كه بر كسي پوشيده نيست كه  عدم تعيين درست نرخ واقعي ارز منجر به ايجاد نوسانات  عمده در سطح عمومي قيمتها خواهد شد. ولي اگر نرخ ارز واقعي و صحيح تعيين شود علاوه بر جلوگيري از بروز اختلالات وسيع در سطح عمومي قيمتها از طريق سياستهاي  مالي و پولي، از پيدايش عدم تعادل در تراز پرداختهاي  خارجي ممانعت بعمل مي آورد و اين براي كشورهايي كه با مشكل بدهيهاي خارجي مواجه هستند با اهميت است از نظر تئوري، نرخ ارز تعادلي حاصل برخورد عرضه و تقاضا در دو بازار رسمي و غيررسمي است. در ايران بين نرخ ارز در اين  دو بازار بر خلاف ديگر كشورها رابطه مستقيمي وجود دارد بعبارتي با افزايش يا كاهش ارزش پول داخلي در بازار رسمي،  نرخ پول داخلي در بازار غيررسمي نيز افزايش يا كاهش  مي يابد. بازار غيررسمي در ايران بعد از انقلاب با تمايل  شديدي كه به خروج سرمايه از كشور ايجاد شده بود بوجود آمده و در سالهاي بعد با بوجودآمدن كنترلها و محدوديتهاي  ارزي وسعت يافت چون هميشه در اين بازار پول داخلي تنزل  يافته تر از بازار رسمي است لذا مقداري از ارزهاي خارجي  از طريق اين بازار به ريال تبديل مي گردد عرضه ارز در اين بازار نشات گرفته از1- زياد ارزيابي كردن كالاهاي  وارداتي، 2- كم ارزيابي كردن كالاهاي صادراتي، 3- برگشتن  درآمد ارزي از خارج، 4- قاچاق ارز توسط توريست ها،  ديپلماتها، كارگران خارجي است.  اما متقاضيان بازار ارز غيررسمي عبارتند از1- كساني كه  تمايل به نقل و انتقالات سرمايه دارند20- كساني كه بابت  خدمات مبالغي را پرداخت مي كنند30- برخي واردكنندگان كه  واردات آنها از نظر كشور غيراساسي تلقي مي شود.  بنابراين نرخ ارز تعادلي از تلاقي عرضه و تقاضا در اين  بازار و قيمت بازار رسمي(كه فعلا در ايران ثابت است) به دست مي آيد. البته اين افزون بر مساله "جانشيني ارز"  است كه كشورهاي با بازار غيررسمي ارز با آن درگير هستند و براي دولتهاي اين كشورها ايجاد مشكل مي كند. به اين  مضمون كه به محض احساس بي اعتمادي افراد به پول داخلي،  بر تقاضاي ارز خارجي افزوده مي شود و در نتيجه نرخ ارز در بازار غيررسمي افزايش مي يابد و اين باعث خنثي شدن  هرگونه سياست انقباضي اتخاذشده توسط دولت و در نتيجه  فشار بر بانك مركزي و ذخاير ارزي كشور مي شود با در نظرگرفتن تمامي اين موارد بنظر مي رسد بازار غيررسمي ارز بنا به اطلاق عمومي تئوري دانان زائده اي بي آثار نيست  بلكه بايد مورد توجه و بررسي قرار گيرد، ولي با اين  بازار چه بايد كرد؟ آيا مي توان آن را از ميان برداشت؟ بديهي است تا زماني كه محدوديتها و كنترلهاي ارزي و وجود سيستم جيره بندي بعنوان عامل اوليه بوجودآورنده اين  بازارها وجود دارد نمي توان آن را حذف كرد و هرگونه  اقدام مجازاتي، چون ميزان ريسك در اين بازار را افزايش  مي دهد لذا سبب افزايش قيمت ارز مي شود.  بانكهاي مركزي نه تنها در ايران بلكه در ساير كشورها كه  با محدوديت و كنترل ارزي مواجه هستند وجود چنين بازاري  را تلويحا مي پذيرند ولي به چه نحو بايد اين بازار را كنترل كرد، مسئله اي است كه بايد بيشتر مورد توجه و دقت  قرار گيرد. اينكه دخالت بانك مركزي در اين بازار بايد بصورت مستقيم باشد يا غيرمستقيم، نياز به بررسي دارد.  به نظر مي رسد دخالت مستقيم بانك مركزي در بازار موصوف،  اين بانك را درگير مسائلي كند كه خود مسبب آن نبوده است  و از طرف ديگر چون اطلاعات در خصوص اين بازار در كشور ناقص است و اطلاعات كافي در خصوص ميزان معاملات، نرخ  معاملات و عرضه كنندگان ارز و... وجود ندارد لذا اين  دخالت ممكن است سبب شود سيستم بانكي تحت تاثير عرضه و تقاضاي كاذب عرضه كنندگان قرار گيرد و اين عرضه و تقاضاي  كاذب سبب فشار بر ذخاير ارزي شود. سيستم بانكي از طريق  دخالت غيرمستقيم مي تواند به بازار غيررسمي تشكل و فرم  دهد بدين ترتيب كه كارگزاران مخصوص معامله ارز در بازار تعيين شوند و اين كارگزاران از طريق تشكيل شورايي با شركت نماينده بانك مركزي و بخش خصوصي مسئول رسيدگي به  امور مربوط به معاملات ارز باشند تا از اين طريق هم  بتوان نرخ ارز را متعادلتر و واقعي تر كرد و هم بتوان از نوسانات عمده در اين بازار كه عموما به دليل نبود اطلاعات كافي به وجود مي آيد، جلوگيري كرد و تنها در اين  زمان است كه ارزش دلار براساس ريال قابل پيش بيني است.  سارا رفعت 
