 گفتگو با" ديويد بكهام "بازيكن ملي پوش منچستر يونايتد " بكهام "، زيبا، منفور، محبوب فوتبال جهان     گروه ورزشي: سال قبل در اين زمان، "ديويد بكهام " منفورترين چهره فوتبال انگليس بود چون در جام جهاني  فرانسه برابر آرژانتين از بازي اخراج شد وتيمش را فلج  كرد.  اما هم اكنون وي صاحب سه مدال قهرماني مي باشد و يكي از بهترين بازيكنان فوتبال جزيره به شمار مي آيد.  بكهام به حدي در فصل گذشته خسته و فرسوده شد كه آلكس  فرگوسن به وي بيشتر از ساير بازيكنان منچستر يونايتد استراحت دارد.  از بكهام سئوال مي كنيم كه براي فصل جديد چه برنامه اي  دارد، وي در جواب مي گويد: فصل گذشته فصل بسيار خوبي  براي ما بود اما بايد آن افتخارات را فراموش كنيم و سعي  داشته باشيم تا از افتخارات بدست آمده دفاع كنيم.  آنچه در پي مي خوانيد ترجمه گفتگوي مجله(Shoot)با ديويد بكهام، مرد طلايي فوتبال بريتانياست.  * از اينكه در تيم قهرمان اروپا بازي كرده اي چه احساسي  داري؟ * احساس غرور مي كنم به ويژه كه همزمان با قهرماني در اروپا صاحب فرزند شدم. در دقايق پايان بازي فينال  شال هاي باشگاه بايرن مونيخ را به جام قهرماني گره زده  بودند امادر آخرين لحظه نتيجه را تغيير داديم كه اين  خاطره بسيار شيريني بود.  * آيا قهرماني درليگ برتر هم براي شما مهم بود؟ * بله چون جام قهرماني را در اولدترافورد به خود اختصاص  داديم در حقيقت اگر بازي پاياني در اولدترافورد برگزار نمي شد، هرگز نمي توانستيم قهرماني را كسب كنيم چون  هنگامي كه با يك گل از حريف عقب افتاديم، تماشاگران با تشويق هاي پياپي خود انگيزه عجيبي در ما بوجود آوردند.  همچنين قهرماني در ليگ برتر اعتماد به نفس بازيكنان را بالا برد تا در جام حذفي و جام قهرماني اروپا نيز به  پيروزي دست يابيم.  * آيا تا به حال فكر جدايي از منچستر يونايتد به ذهن تو خطور كرده است؟ * من تاكنون به اين موضوع فكر نكرده ام اما در اوايل فصل  قبل هيچ كس تصور نمي كرد كه بتوانم در فوتبال انگليس  دوام بياورم اما پس از اينكه به منچستر بازگشتم خاطرات  تلخ جام جهاني را به فراموشي سپردم.  * جو حاكم بر رختكن منچستر يونايتد چگونه است؟ * فوق العاده، در حقيقت به دليل اتحاد و يگانگي بچه ها به سه مقام قهرماني دست يافتيم، من سال گذشته بسيار افسرده بودم اما بر اثر حمايت ساير بازيكنان تيم، مشكلات  خود را به فراموشي سپردم و به همين دليل از تمام آنها تشكر مي كنم.  منچستر يونايتد مانند يك خانواده بزرگ است و همين موضوع  اين باشگاه را از ساير تيم ها متمايز ساخته است.  * آيا تجربه فصل گذشته در فصل جديد به شما كمك خواهد كرد؟ * به طور حتم، چون از لحظه لحظه زندگي بايد درس گرفت.  وقايع فصل قبل مرا به انساني مقاوم تر تبديل كرده و مي توانم بهتر با مشكلات مواجه شوم.  * آيا انتقادات تماشاگران تيم هاي حريف در بازيهاي خارج  از خانه تو را آزار مي داد؟ * بازي در خانه حريف همواره دشوار است چون تماشاگران،  بازيكنان تيم ميهمان را مورد انتقاد قرار خواهند داد.  اما بايد به اين شرايط عادت كرد. مواجه شدن با انتقادات  مردم گوشه اي از فوتبال حرفه اي است كه بايد با آن دست و پنجه نرم كرد.  * آيا رفتار خود را در زمين چمن تغيير خواهي داد؟ * خير من هيچ گونه تغييري در رفتار خود ايجاد نخواهم كرد.  حتي يكبار هم مربي تيم از من نخواسته كه رفتار و شيوه  بازي خود راتغيير دهم.  * آيا تو بهترين ارسال كننده توپ در فوتبال اروپا هستي؟ * گمان نمي كنم چون اغلب حملات منچستر يونايتد از جناح  چپ پايه ريزي مي شود اما اگر توپ به من برسد سعي مي كنم  تا توپ خوبي را روي دروازه ارسال كنم.  ما مهاجماني چون دوآيت يورك و اندي كول را در خط حمله داريم و اگر توپ را روي سرآنها فرستاد به طور حتم  تور دروازه حريفان به لرزه در خواهد آمد و اين وظيفه  هافبك هاي تيم است كه مهاجمان را تغذيه كنند و من اين  وظيفه را به خوبي انجام مي دهم.  * تيم انگليس برابر بلغارستان و سوئد بازيهاي بسيار ضعيفي را به نمايش گذاشت آيا پرداخت دستمزدهاي كلان به  بازيكنان حاضر در ليگ برتر باعث شده تا آنها از ساق هاي  خود در اردوي تيم ملي محافظت كنند؟ * هم اكنون همه جا صحبت از دستمزدهاي بازيكنان است اما مطمئن باشيد كه اگر بازيكنان در باشگاهها پول نمي گرفتند باز هم آرزوي پوشيدن پيراهن تيم ملي از ذهن آنها خارج  نمي شد.  من در نوجواني آرزو داشتم كه روزي در ورزشگاه ويمبلي  بازي كنم كه اين آرزو تحقق يافت.  * آلكس فرگوسن چه تاثيري روي تو داشت است؟ * فرگوسن مرا بزرگ كرد و فوتبال را از او آموختم. آلكس  روز پس از بازي با آرژانتين درجام جهاني تلفني با من  تماس گرفت و مرا دلداري داد. اگر بازيكني با چنين مربي  فهيمي مواجه باشد به طور حتم دستورات وي را مو به مو داخل زمين اجرا خواهد كرد.  در حقيقت منچستر يونايتد موفقيت خود را مديون فرگوسن  مي باشد.  * در فصل جديد كدام تيم شانس قهرماني خواهد داشت؟ * در ظاهر آرسنال، چلسي، ليدز و ليورپول شانس قهرماني  دارند اما نبايد تيم هاي ديگر را دست كم گرفت.  * در اين فصل چه اهدافي را دنبال مي كني؟ * لذت بردن از فوتبال و فرار از مصدوميت.  * آيا تكرار قهرماني در اروپا ممكن خواهد بود؟ * همانگونه كه مي دانيد، رقابتهاي اين فصل گسترش يافته و قهرماني دشوارتر خواهد شد چون بايد باتيم هاي بيشتري  بازي كنيم. 
