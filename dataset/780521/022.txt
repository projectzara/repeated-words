 37 ميليون دلار" رئال مادريد" براي آنلكا پرداخت     گروه ورزشي: تيم هاي حاضر در رقابت هاي فوتبال قهرماني  دسته اول باشگاه هاي اسپانيابراي حضوري موفق در فصل  آينده اين پيكارها با صرف بيش از 330 ميليون دلار، يكصد بازيكن جديد خريداري كردند.  اين باشگاه ها، 65 بازيكن اسپانيايي و 35 بازيكن خارجي  را به خدمت گرفته اند.  در ميان اين باشگاه ها، تيم هاي ديپورتيوولاكرونا،  سلتاويگو، رئال مادريد، رئال مايوركا، والنسيا و آتلتيكو مادريد با فروش تعدادي ازبازيكنان خود، بيشترين بازيكنان  خارجي را به خدمت گرفتند.  تيم رئال مادريد تاكنون مبلغ 90 ميليون دلار براي خريد بازيكنان جديدهزينه كرده است و تيم بارسلونا نيز مبلغ 30 ميليون دلار براي اين منظور صرف كرده است.  روزنامه" آ. ب ث "اسپانيا نوشت: حجم سرمايه گذاري  تيم هاي آتلتيكو مادريد و والنسيا براي فصل آينده به  ترتيب 35 و 30 ميليون دلاربوده است.  تيم رئال مادريد براي خريد" ميچل سالگادو" مبلغ 13 ميليون دلار و براي "نيكولاس آنلكا" مبلغ 37 ميليون دلار پرداخت كرد و تيم آتلتيكو مادريد نيزبراي خريد " هسل بانيك "بيش از 20 ميليون دلار بودجه به مصرف رساند.  رقم سرمايه گذاري اين باشگاه ها نسبت به فصل گذشته به  ميزان 100 ميليون دلار افزايش نشان مي دهد و اين  باشگاه ها درنظر دارند تا در مدت باقي مانده به آغاز مسابقه ها، بازيكنان ديگري را نيز خريداري كنند.  رئال مادريد كه يكي از فعال ترين تيم ها در بازار نقل و انتقالات بوده قصد به خدمت گرفتن سزار سانچز دروازه بان  تيم والادوليد را دارد تا اين تيم ذخيره مناسبي براي  بودوايلگنر 32 ساله داشته باشد.  همچنين جان توشاك مربي اين تيم تمايل زيادي براي امضاي  قرارداد با نورالدين نيبت از لاكرونا را دارد تا اينكه  ايوان كامپورا به مالوركا بفروشد.  آتلتيكو مادريد، همسايه رئال با خريد جيمي فلويدهسل بنك  از ليدز خط حمله خود را تقويت كرد اما تماشاگران اين تيم  كماكان از جينرزجيل مديران باشگاه ناراحت و عصباني هستند چون وي را دومير آنتيچ مربي موفق آن را از كار بركنار كرد.  بارسلونا هم به دور از جنجال و هياهو يك ماه قبل تيم خود را بست و رونالد كومان كمك مربي هلندي بارسلونا معتقد است كه تيم فعلي كاتالونيا حتي از بارسلونا سال 1992 هم  قويتر مي باشد.  البته در جريان يكي از تمرينات بارسلونا، لوئيس فيگو پرتغالي با وينستون بوگارد درگير شد و به همين دليل جو آرام و متشنج شده است. 
