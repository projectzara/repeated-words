 دور جديد حملات طالبان به مواضع ائتلاف شمال ديروز آغاز شد اتحاديه اروپا با انتشار بيانيه اي خواستار توقف جنگ در افغانستان شد.  به گزارش خبرگزاري فرانسه از بروكسل رئيس فنلاندي  اتحاديه اروپا دراين بيانيه تاكيد كرد، اتحاديه اروپا از تشديد جنگ در افغانستان به شدت نگران است و از اين كه  طالبان با ناديده گرفتن بيانيه تاشكند كه طرفين درگير در افغانستان را به حل و فصل مسالمت آميز جنگ از طريق مذاكرات سياسي فرا خوانده بود، به عمليات گسترده اي  دست زده است، ابرازانزجار مي كند.  اتحاديه اروپا در اين بيانيه همچنين از اقدام طالبان در مورد اخراج اجباري غير نظاميان از محل هاي زندگيشان  عميقا ابراز ناراحتي كرده واز طالبان خواسته كه بي درنگ  به اين اقدامات پايان داده و به اشخاص رانده شده اجازه  دهد به خانه و كاشانه خود باز گردند.  خبرگزاري اسلامي افغانستان خبر داد نيروهاي طالبان  ديروز دور تازه اي از حملات شديد خود را به مواضع  نيروهاي مخالف در شمال كابل، پايتخت اين كشور آغاز كردند.  به گزارش خبرگزاري آلمان از پيشاور، خبرگزاري اسلامي  افغانستان افزودنيروهاي طالبان بامداد ديروز در حمله به  نيروهاي ائتلاف شمال افغانستان به رهبري احمد شاه مسعود،  توانستند نواحي سراي خواجه و كولاكان رابه تصرف خود درآورند.  براساس اين گزارش، طرف هاي درگير در اين نبرد با استفاده  از سلاح هاي سنگين مواضع يكديگر را زير آتش گرفتند و اين  درحالي است كه گروه طالبان با هواپيماهاي جنگنده خود مواضع نيروهاي مسعود در 70كيلومتري كابل را بمباران كرد.  اين گزارش حاكي است در ساعات اوليه درگيري 13 تن كشته  شدند و شماري از مجروحين به بيمارستان هاي كابل انتقال  داده شده اند.  از هفته گذشته كه احمد شاه مسعود موفق شد مناطق تحت تصرف  خود راكه به اشغال نيروهاي طالبان درآمده بود پس بگيرد،  اين نخستين حمله گروه طالبان به مواضع نيروهاي ائتلاف  شمال است.  خبرگزاري رويتر ديروز به نقل از ساكنان كابل گزارش داد،  نبرد سنگين ميان طرفهاي درگير در اطراف كابل ادامه دارد.  از سوي ديگر دفتر سازمان ملل در امور افغانستان، سه شنبه  شب با صدور بيانيه اي ازجداسازي اجباري زنان و ديگر اعضاي خانواده از مردان آنها در مناطق شمالي كابل از سوي  گروه طالبان ابراز نگراني كرد. 
