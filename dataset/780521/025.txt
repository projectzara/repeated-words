 كنت بيكن سخنگوي پنتاگون اعلام كرد، آمريكا و ژاپن  تاپايان ماه جاري يك توافقنامه همكاري براي تحقيق در مورد سيستم دفاع موشكي امضا خواهند كرد.  به گزارش خبرگزاري فرانسه از واشنگتن، بيكن گفت: ما در ماه جاري يادداشت تفاهمي با ژاپن امضا مي كنيم كه در آن  چارچوبجريان تحقيقات مشترك مشخص خواهد شد.  وي از ذكر تاريخ دقيق امضاي يادداشت تفاهم خودداري كرد.  بيكن گفت، همكاري در زمينه دفاع موشكي در واكنش به  نگراني ژاپن از برنامه موشكي باليستيك كره شمالي به ويژه  پس از آزمايش موشكي پيونگ يانگ برفراز اين مجمع الجزاير در اوت 1998 صورت مي گيرد.  اين موشك آزمايشي در اقيانوس آرام فرود آمد و پيونگ  يانگ تاكيد كرده است كه اين بخشي از يك برنامه صلح آميز براي استقرار ماهواره در مدارزمين است. 
