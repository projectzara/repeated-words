 اسقف هاي ارتدكس صربستان مستقيما" خواستار كناره گيري اسلوبودان ميلوسوويچ، رئيس جمهوري يوگسلاوي  وتشكيل دولت انتقالي موقت براي آماده سازي مقدمات  برگزاري انتخابات زودرس شدند.  به گزارش خبرگزاري رويتراز بلگراد، پيش از اين سراسقف  اعظم بانفوذ كليساي ارتدكس از ميلوسوويچ خواسته بود در نشست اسقف ها حضور يابد. اما همايش روز سه شنبه بلگراد كه  همه اسقف ها در آن شركت كرده بودند از جمله كساني كه  تصورمي شد از طرفداران دولت هستند، آخرين درخواست مستقيم  خودرا براي ميلوسوويچ وميلان ميلوتينوويچ، رئيس جمهوري  صربستان فرستاد.  اسقف كوزوو كه يكي از نخستين منتقدان سياست هاي دولت  درايالت جنوبي صربستان بود، با خواندن بيانيه اي در تلويزيون محلي نيش درجنوب صربستان گفت: از رئيسان جمهوري  صربستان ويوگسلاوي درخواست مي كنيم فورا" راه را براي  شخصيت هاي ديگري جهت گرفتن زمام امور وخارج كردن ملت از بن بستي كه به آن سوق داده شده اند، باز كنند.  با اين حال وي افزود: سر اسقف پاول، رئيس كليساي ارتدكس  صربستان در راهپيمايي ضددولتي گسترده 19 اوت شركت نخواهد كرد. انتظار مي رود اين راهپيمايي همه گروه هاي مخالف كه  با هم اختلاف دارند را براي نخستين بار از سال 1996 گرد هم آورد. رهبران مخالف اميدوار بودند پاول وساير روحانيون ارشد كليسا با شركت در راهپيمايي بلگراد كه  نخستين راهپيمايي گسترده در كشور است، به مردم در مورد امن بودن اين تجمع، اطمينان دهند.  درخواست اسقف ها براي بركناري ميلوسوويچ بيانگر فزوني  مشكلات روحي اخلاقي، اجتماعي و اقتصادي - اجتماعي و شدت يافتن انزواي بين المللي صربستان است.  د راين بيانيه همچنين تحريم هاي بين المللي بر ضد يوگسلاوي به خاطر نقش آن در بوسني و كوزوو به باد انتقاد گرفته واعلام شد: اين تحريم ها در كنار عواقب بمبارانهاي  جنگنده هاي سازمان پيمان آتلانتيك شمالي،  ناتووناتواني جامعه بين المللي در متوقف كردن حملات  انتقامي آلبانيايي تبارها بر ضد صربها در كوزوو، اين  جامعه را به سوي يك فاجعه اقتصادي سوق مي دهد. 
