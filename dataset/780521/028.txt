   به گزارش شبكه تلويزيوني بي. بي. سي ولادمير پوتين كفيل  نخست وزير روسيه اعلام كرد، حداكثر ظرف دو هفته به  مناقشه داغستان پايان خواهد داد.  براساس اين گزارش درگيري در داغستان با ورود يك گروه  شبه نظامي اسلامي مركباز چهارصد تا ششصد مسلمان تندروي  هوادار وهابيت به مناطق مرزي داغستان آغاز شد.  اين گروه تشكيل حكومت اسلامي در داغستان را اعلام كرده و عليه نيروهاي روسيه اعلان جهاد داده است.  بي. بي. سي به نقل از تحليلگران سياسي گفت: وضعيت سياسي  منطقه بسيارحساس است زيرا جمهوري داغستان مجاور جمهوري  چچن است كه روسيه هنوز خاطره تلخ جنگ با آن را فراموش  نكرده و در بحران اخير داغستان نيز روسيه عوامل چچني را دخيل مي داند.  از طرف ديگر داغستان هم مرز با جمهوري گرجستان است كه  خود داراي تنش مرزي با روسيه است و در بحران اخير نيز يك  دهكده گرجستان مورد حمله هواپيماهاي روسيه قرار گرفته  است.  آخرين گزارشها از داغستان حاكيست چريكهاي اسلامگرا از دو روستاي تحت اشغال خود عقبنشيني كرده اند.  درهمين حال آمريكا ضمن محكوم كردن حملات شبه نظاميان به  داغستان خواستار خويشتن داري طرف هاي درگير به منظور اجتناب از لطمه زدن به غير نظاميان شد.  سخنگوي وزارت خارجه آمريكا با اعلام اين خبر و با اشاره  به بيانيه شوراي اسلامي داغستان كه اين جمهوري را مستقل  اعلام كردند گفت: واشنگتن اين جمهوري را مستقل نمي داند. 
