 طرح استيضاح دولت كيزو ابوچي نخست وزير ژاپن كه از سوي قدرتمندترين حزب مخالف پيشنهاد شده بود ديروز شكست  خورد.  به گزارش ايرنا دولت ابوچي در مجلس نمايندگان 500 نفره  ژاپن با كسب 354 راي موافق در برابر 134 راي مخالف از فروپاشي نجات يافت.  طرح استيضاح كه توسط حزب دمكراتيك ژاپن پيشنهاد شده بود در مجلس از حمايت حزب سوسيال دمكرات و كمونيست نيز برخوردار شد.  حزب ليبرال دمكرات به رهبري آبوچي به همراه حزبهاي  ليبرال وكومي تو نوين به طرح استيضاح راي مخالف دادند.  طرح استيضاح دولت زماني جدي شد كه دولت درصدد قانوني  كردن طرح شنود تلفني برآمد.  مجلس نمايندگان ژاپن خردادماه لايحه اي را تصويب كرد كه  به پليس اجازه مي دهد براي يافتن جنايتهاي سازمان يافته،  اقدام به شنود مخابراتي كند. براساس اين لايحه، نيروهاي  دادستاني ژاپن مي توانند در صورت لزوم براي يافتن متهمان  اقدام به كنترل تلفن، فكس وپست الكترونيكي كنند. 
