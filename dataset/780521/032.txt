 نيروهاي پاكستاني ديروز به سوي دو هلي كوپتر هندي موشك  شليك كردند اما اين موشكها به هدف اصابت نكرد. اين  هلي كوپترها قصد داشتند به لاشه هواپيماي شناسايي نيروي  دريايي پاكستان كه روز سه شنبه سرنگون شده بود نزديك  شوند به گزارش خبرگزاري فرانسه، يك مقام نظامي پاكستان  گفت، هلي كوپترهاي هندي قصد نزديك شدن به لاشه اين  هواپيما و عكسبرداري از آن را داشتند كه هدف موشك قرار گرفتند.  براساس اين گزارش به هيچكدام از هلي كوپترها آسيبي  نرسيده و به خاك خود بازگشته اند. دهلي روز سه شنبه يك  هواپيماي شناسايي پاكستان را كه گفته مي شود حريم هوايي  هند را نقض كرده است هدف حمله قرار داده و 16 سرنشين آن  را كشت.  وزير خارجه پاكستان با رد اين ادعا و با اعلام اينكه اين  هواپيما در حريم هوايي پاكستان بوده گفت، اسلام آباد حق  پاسخگويي را براي خود محفوظ مي دارد. 
