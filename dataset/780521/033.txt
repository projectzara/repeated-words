 فرهنگ سياسي ايران در آيينه امثال و حكم(بخش پاياني)    از تعداد كل 1599 فقره امثال و حكم بررسي شده در اين  جستار، تعداد 353 مثل و حكمت داراي مضاميني مرتبط با فرهنگ سياسي ايران بودند كه اين تعداد، از جامعه آماري  را در برمي گيرد اين نكته نشان از آن دارد كه سرشت  حكومت در تاريخ ايران، بر ابعاد گسترده اي از زندگي شخصي  و عمومي مردم تاثيرگذار بوده است.  از خلال اين بررسي آماري، مي توان به اين برداشت رسيد كه:  مهمترين موءلفه فرهنگ سياسي ايران، مفهوم عدالت در جنبه هاي گوناگون آن، مي باشد به ديگر سخن، فرهنگ و امثال و حكم ما پر است از مضمون هايي كه به عاري بودن  جامعه از عدالت، اشارت دارد. نبود عدالت، بيش از هرچيز،  از سرشت خشن و استبدادي حكومت، سرچشمه مي گيرد.  موءلفه ديگر فرهنگ سياسي ما، نگرش اغلب منفي به قدرت  سياسي و چهره ناپسند صاحبان آن است كه با فراواني 50 فقره و 16/14%، در رديف بعدي قرار مي گيرد.  با استناد به يافته هاي اين تحليل، مي توان گفت كه:  مهمترين تاثيري كه استبداد و قدرت سياسي ناپسند و نامردمي و نبود عدالت، برجاي مي گذارد; ناامن و نادلپذير كردن محيط اجتماعي است. موءلفه رويكرد نامطلوب به محيط اجتماعي با فراواني 39 فقره و 04/11% سومين موءلفه فرهنگ  سياسي را در اين تحليل نشان مي دهد.  قدرت سياسي نامردمي، ناكارآمد و خشن ; نبود عدالت ;  محيطاجتماعي ناامن و ناهموار براي مشاركت ; با نبود شايسته سالاري پيوندي تنگاتنگ دارد. تعداد 18 مورد از مجموع 353 فقره امثال و حكم بررسي شده بر نبود شايسته سالاري دلالت دارد و 8 مورد به رعايت شايستگي در واگذاري كارها و مناصب سفارش مي كند. برسر هم 26 فقره و 36/7% بر اين امر دلالت دارد; و از اين رو، باور به نبود شايسته سالاري، مي تواند چهارمين موءلفه فرهنگ سياسي ما به شمار آيد.  هرگاه، مردم احساس كنند كه عدالتي در كار نيست ; و حاكمان،  افرادي نالايق و خودكامه اند; اجتماع، عرصه دلپذير و همواري براي مشاركت و ترقي نيست ; و شايستگان بركنار و محروم، و ناشايستگان بر مسند و برخوردارند; طبيعي است كه  به اين نتيجه برسند كه: صداقت، وفاداري، شجاعت و امثال  آن، نه تنها ناكارآمد است و كسي قدردان آن نيست، بلكه سر آدمي را نيز به باد مي دهد و خانمان انسان را به آتش  مي كشد. بنابر اين، روي آوردن به دو چهره ظاهر و باطن، و وجود تباين ميان گفتار و رفتار اجتماعي و گفتار و رفتار خصوصي، نتيجه طبيعي اين امر است. اين موءلفه با 24 مورد و 79/6% پنجمين موءلفه فرهنگ سياسي در اين تحليل است.  آنجا كه كارها بر مدار طبيعي خويش مي چرخد; هدفها و راهكارهاي دستيابي به آنها نيز تا حدي زياد از روند طبيعي برخوردارند; ولي برعكس در جامعه اي كه امور، روندي  غيرطبيعي دارند; هدفها و راهكارهاي آنها، به غير طبيعي  شدن مي گرايند. از آنجا كه امنيت و بقا، مهمترين هدف  زندگي است و در جامعه اي با سرشت استبدادي و ويژگيهاي  پيش گفته، امنيت مردم را ضمانتي نيست ; افراط در شگردهاي  حفظ امنيت و بقا، بسيار به چشم مي خورد. اين موءلفه /با 66 5%، و 20 مورد ششمين فراواني را داراست.  حال و هواي همچو جامعه اي با تجربيات تاريخي از روي  كارآمدن حاكمان نالايق و خودكامه و بهبود نيافتن اوضاع ;  اين انديشه را در ذهن و زبان آدمي تقويت مي نمايد كه:  آينده بهتر از گذشته نبوده و نخواهد بود. اين برداشت با 19 فقره و 38/5% هفتمين موءلفه اين تحليل به شمار مي آيد.  نابرابري در برخورداري از مزايا و مواهب زندگي و هرج و مرج در حوزه پاداش و جزا(نابرابري اجتماعي)با فراواني  18 مورد و 09/5% هشتمين موءلفه اين فرهنگ است به ديگر سخن و با اندكي تسامح، مي توان اين موءلفه را به موءلفه  " نگرش به عدالت "افزود. از اين قرار، موءلفه عدالت با 110 مورد و 38% همچنان مقام نخست را حفظ خواهد كرد.  ناچاري در پذيرش اهل قدرت(با فراواني 16 مورد و 5/4%)، زندگي در بيم و اميد(با فراواني 14 فقره و 96/3%);  بي اعتنايي به مصالح جمعي و جستجوي منافع فردي(با فراواني 11 مورد و 11/3%); برآشفتن ستم زدگان شكيبا(با فراواني 9 مورد و 54/2%); نارضايتي(با فراواني 6 و 69/1%  ); ترقي و تنزلهاي بي حساب و كتاب(با فراواني 5 مورد و 41/1%); برابري اهل خدمت و خيانت(با فراواني 4 فقره و 31/1%); و شگردهاي غيرطبيعي رسيدن به مقصود(با فراواني  3 مورد و 8/0%); به ترتيب ديگر موءلفه هاي اين تحليل به  شمار مي آيد.  محمد محسن حميدي 
