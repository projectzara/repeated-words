 گشت وگذاري در طبيعت هرمزگان     محيط زيست و حيات وحش درهرمزگان ازجلوه هاو چشم اندازهاي  زيبايي برخورداراست وبواسطه اين زيبايي افسونگر، اين  استان، همه ساله ميزبان هزاران جهانگردايراني و خارجي  است.  به گفته كارشناسان، مناطق حفاظت شده، گونه هاي نادر گياهي و جانوري، انواع پرندگان مهاجر، چشمه هاي آب گرم  بويژه آب گرم گنو درشمال بندرعباس، جنگلهاي حرادر قشم  ازجمله جاذبه هاي طبيعي هرمزگان است كه بسياري  گردشگران را بسوي خود جلب مي كند.  وجود تالابها باعث شده اين استان همه ساله در فصل  زمستان پذيراي هزاران پرنده مهاجرآبزي ازمناطق  سردسيرشمال آسيا باشد اين پرندگان عمدتا" از كشورهاي  آسياي ميانه و سيبري به هرمزگان، مهاجرت مي كنند.  جزاير فارور، شيدور و منطقه شكارممنوع گلزار و نيزار نيز با داشتن گونه هاي مختلف گياهي، زيستگاه امني  براي انواع حيوانات نادر است.  منطقه حفاظت شده "گنو" درشمال بندرعباس ازپوشش گياهي  متنوعي مانند آكاسيا، گيشدر، استبرق، كنار، كهور، كرت، تج،  گبرو ليسيوم در مناطق پست و ارس، بنه، بادام كوهي، زيتون  و انجير وحشي درمناطق مرتفع برخوردار است اگرچه بهره وري  بي رويه از طبيعت و زيستگاههاي اين منطقه باعث كاهش  جمعيت حيات وحش شده ليكن هم اكنون زيستگاه مطمئني براي  انواع حيوانات ازجمله پستانداراني نظير كل و بز، قوچ و ميش، گراز، روباه، كفتار و پلنگ است. در اين منطقه  پرندگاني نظير كبك، تيهو، جيرفتي، انواع لاشخور و شكاري  زيست مي كنند.  زيستگاه حفاظت شده گنو ازمناطق مهم رويشي كشور محسوب شده و افزون بر اهميت منطقه اي، يكي از 9 ذخيرگاه  بيوسفري كشور است كه درقالببرنامه انسان و كره مسكوني  سازمان يونسكو قرار دارد.  " جنگلهاي حرا" در سواحل لافت قشم از درختچه هاي حرا تشكيل شده است كه علاوه بر كميابي و نادر بودن اين  درختچه ها، به علت شرايط اكولوژيك زيستگاه مناسبي براي  پرندگان مهاجر محسوب مي شود.  پرندگاني مانند پلي - كان، پاخاكستري، فلامينگو، انواع  اگرتها وحواصيلها، گيلانشاهها، كاكاييها، خرچنگ خوار و گونه هاي مختلف آبزيان در اين منطقه زيست مي كنند. اين  منطقه نيز به دليل دارا بودن شرايط لازم يكي از 9 ذخيرگاه بيوسفري كشور محسوب مي شود.  " جزيره فارور" واقع در جنوب غربي بندر لنگه داراي درختان  و درختچه هاي گرمسيري نظيرآكاسيا، كهور و كنار بوده و جبير وخارپشت، دو گونه پستاندار است كه در اين جزيره  زيست مي كنند. اين منطقه زيستگاه مناسبي براي پرندگان  دريايي مانندپرستو دريايي و عقاب ماهيگير است.  بلبل خرما، زردپره سرزيتوني، چك چك، سنگ چشم، چاخلق،  پري شاهرخ، دليجه و غراب گردن قهوه اي از ديگر پرندگان  اين جزيره هستند.  " جزيره شيدور" منطقه اي در شرق جزيره لاوان و تنها آبسنگ مرجاني حفاظت شده كشور به شمار مي آيد كه به دليل  برخورداري از شرايط لازم براي تخم گذاري پرندگان و لاك  پشتهاي دريايي بسيار اهميت دارد.  دراين جزيره انواع پرستوهاي دريايي نظيرپرستو دريايي  معمولي تيره كاكايي بد صدا، پشت دودي و حواصيل ساحلي،  كلني باكلان گلوسياه زندگي مي كنند.  منطقه شكار ممنوع "گلزار و نيزار" در شمال حاجي آباد از ديگر زيستگاه هاي مناسب استان هرمزگان براي انواع  پرندگان شكاري و پستانداراني نظير كل و بز، قوچ و ميش،  پلنگ گربه وحشي، كاركال است.  " تالاب بين المللي رودشو و شيرين ميناب" نيز در شرق بندرعباس واقع است. اين تالاب از تنوع گياهي متشكل  از جنگلهاي حرا، درختزارهاي كهور، آكاسياو كنار زيستگاه  پرندگاني نظير پليكان پاخاكستري، عقاب دريايي دم سفيد،  حواصيل هندي، حواصيل بزرگ، كركس، دال و بحري برخوردار است. همچنين "تالاب بين المللي ترعه خوران "در جنوب غربي بندرعباس نيز با پوشش گياهي جنگلهاي حرا زيستگاه  مناسبي براي پرندگاني نظيرحواصيل هندي و بزرگ، كركس  پليكان و عقاب دريايي است. 
