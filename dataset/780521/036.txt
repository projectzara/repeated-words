 پليس مجارستان درحال بررسي يك مورد جنايي جديد است كه  كاركنان يك باغ وحش تعداد زيادي از حيوانات تحت سرپرستي  خود را كشته و پوست و گوشت آنها رافروخته اند.  مسئول باغ وحش شهر پچ در جنوب مجارستان اخيرا" اعلام كرد كه تعدادي از جانوران اين باغ وحش مفقود شده اند. البته  سال گذشته نيز تعدادي از جانوران اين باغ وحش ناپديد شدند.  رئيس جديد اين باغ وحش اعلام كرده است كه يكماه پس از انتصابش به اين پست متوجه ناپديدشدن تعدادي از گوزنها،  قوچهاي كمياب وحشي و تعدادي ديگر ازحيوانات باغ وحش  شده است. وي درماه ژوئيه مراتب رابه اطلاع پليس  رسانده است. اخيرا" پليس توانسته است تاجر پوستي را بيابد كه اعتراف كرده است كه پوست شير، ببر، گوزن و گورخر را ازكاركنان باغ وحش خريداري كرده است.  براساس اين گزارش بعلت كمبود بودجه هاي حكومتي و سقوط كمونيسم وضعيت باغ وحشهاي مجارستان بسيار اسفبار شده است. 
