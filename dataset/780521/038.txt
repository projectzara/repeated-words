 كشف موجودات زنده اي كه قادرند در دماي 200 درجه  سانتيگراد و دركنار دهانه هاي آتشفشاني در اعماق  اقيانوسها زندگي كنند، توجه دانشمندان را به امكان وجود انواع متنوعي از حيات در سيارات ديگر جلب كرده است.  به نوشته روزنامه "اينديپندنت "چاپ لندن موجودات  زنده اي كه به تازگي دانشمندان در اعماق اقيانوسها و در كنار دهانه هاي آتشفشاني كشف كرده اند، به يك اعتبار، سخت  جان ترين انواع موجودات زنده به شمار مي آيند. دليل اين  امر آن است كه محيط زيست اين موجودات به هيچ روي براي  پرورش و رشد حيات مناسب به نظر نمي رسد و همه عواملي كه  در آن وجود دارند، عملا" براي ادامه حيات مضرند.  دماي محيط زيست اين جانداران شگفت انگيز از 200 درجه  سانتيگراد بيشتراست و فشاري كه از طرف ستونهاي چند هزار متري آب به هر آنچه در اين عمق بسر مي برد وارد مي شود تا200 برابر بيش از فشار جو است و مواد موجوددر محيط عمدتا" از انواع سموم خطرناك نظير جيوه و آرسنيك و كادميم تشكيل شده اند.  يك گروه از محققان دانشگاه هاوايي موفق شده اند در بررسيهاي خود درآتشفشانهاي زير آبهاي تائيتي به موجوداتي  دست يابند كه نه در كنار دهانه آتشفشاني، بلكه عملا در درون آنها بسر مي برند اگر يافته هاي اين گروه به وسيله  ديگر گروههاي پژوهشي مورد تاييدقرار گيرد، در آن صورت  احتمال وجود انواع تازه اي از موجودات زنده كه قادرند در شرايط سخت سيارات ديگر، دوام بياورند و به زندگي ادامه  دهند، تا حد قابل ملاحظه اي افزايش خواهد يافت.  سازمان فضايي آمريكا(ناسا)در تلاش است تا سفينه هاي  كوچكي را براي بررسي امكان وجود حيات در برخي از نقاط منظومه شمسي، از جمله قطبهاي مريخ و سياره اروپا كه يكي  از اقمار سياره مشتري به شمار مي آيد، به فضا پرتابكند.  در همين حال چند گروه از دانشمندان نيز سرگرم بررسي در يك درياچه زيرزميني در قطب جنوب هستند كه به تازگي كشف  شده و به مدت دو ميليون سال به صورت يك محفظه كاملا مسدود و محصور در ميانه يخها، با ديگر نقاط سياره زمين  ارتباط نداشته است. موجودات زنده اي كه در اين درياچه  بسر مي برند، از قدمتي دو ميليون ساله برخوردارند و دانشمندان اميدوارند با برخي از كهن ترين گونه هاي حيات  در روي زمين، در اين درياچه برخورد كنند. 
