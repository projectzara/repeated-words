 ديروز همزمان با آخرين كسوف قرن بيستم، مسلمانان سراسر جهان به ويژه مردم مسلمان ايران به نشانه تكريم عظمت  الهي، نماز آيات گزاردند.  به گزارش خبرنگاران همشهري از سراسر كشور، مردم با تجمع  در مساجد و زيارتگاهها و بقاع متبركه، نماز آيات را به  صورت جماعت و فرادا به جاي آوردند.  نماز آيات از نمازهاي واجب مسلمانان است كه در زمان حدوث  رخدادهاي طبيعي از جمله سيل، زلزله و خورشيدگرفتگي(كسوف) ادا مي شود. 
