 گروه شهري: خانم فائزه هاشمي نايب رئيس كميته المپيك و رئيس شوراي همبستگي بانوان بازيهاي كشورهاي اسلامي در نشستي با مسئولان ورزشي بانوان مناطق بيستگانه شهرداري  تهران خواستار توجه بيشتر دست اندركاران ورزش بانوان به  ورزش قهرماني شد.  به گزارش روابط عمومي شهرداري منطقه 7، در اين نشست كه  ديروز با حضور خانم زهرا صدراعظم نوري شهردار منطقه 7 و خديجه سپنجي مشاور ورزش بانوان در شهرداري تهران برگزار شد، خانم فائزه هاشمي با تاكيد بر توجه بيشتر شهرداري  تهران به ورزش بانوان گفت: ورزش بانوان در حال حاضر تا حد قابل توجهي از بودجه و امكانات موردنياز برخوردار است  و براي دستيابي به ورزش قهرماني بانوان بايد به برگزاري  مسابقات ورزشي در رشته هاي مختلف و به صورت پياپي و پويا توجه كرد، چرا كه در اين صورت اختلاف سطح موجود ميان  مسابقات قهرماني آقايان و بانوان برطرف خواهدشد.  زهرا صدراعظم نوري شهردار منطقه 7 و خانم شهين جهادي  معاون اجتماعي - فرهنگي اين منطقه نيز در اين جلسه به  تشريح برنامه هاي ورزشي بانوان در سطح منطقه و امكانات و كاستي هاي موجود در اين زمينه پرداختند و برنامه هاي  آينده شهرداري منطقه 7 براي رونق ورزش بانوان را بيان  كردند. شهردار منطقه 7 همچنين در سخناني به حضور سه تن  از بانوان در تركيب شوراي اسلامي شهر تهران اشاره كرد و خواستار آن شد تا مسائل بانوان در اين شورا نيز مورد توجه قرار گيرد. 
