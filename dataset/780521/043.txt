 گروه شهري: مهندس مرتضي الويري، ديروز از چند طرح  عمراني در دست اجرا و مورد بهره برداري قرار گرفته توسط شهرداري منطقه يك بازديد كرد.  به گزارش خبرنگار ما، شهردار تهران همچنين از ساخت و سازهاي غيرمجاز در محدوده شهرك نفت و پروژه هاي بزرگراه  76 متري لشكرك، تعريض جاده دركه، كانال ولنجك و حوضچه  رسوبگير ارم، 25 متري لواساني - حد فاصل پاسداران و بازدار، 20 متري باهنر، حدفاصل ميدان شهيد باهنر و سه  راه دزاشيب و 21 متري مقدس اردبيلي - حدفاصل پسيان و تابناك بازديد كرد.  وي در نشستي با مسئولين شهرداري منطقه يك با شيوه صدور مجوزهاي ساختماني، پايان كار، فروش تراكم و نيز اهداف و نحوه اجراي طرح نظام مشاركت در اين شهرداري آشنا شد.  در جريان اين نشست مقرر شد طرح نظام مشاركت با شهرداري  تهران مورد بررسي قرار گيرد تا در صورت موفقيت در ساير مناطق نيز به مورد اجرا در آيد.  ثاني نژادشهردار منطقه يك در حاشيه اين بازديد طي  مصاحبه اي به خبرنگار ما گفت: در پي اجراي طرح نظام  مشاركت، بيش از 500 طرح توسط كاركنان شهرداري منطقه يك  ارائه شده است كه مسئولين طرح در حال بررسي كارشناسي  آن ها هستند تا زمينه ها و قابليت هاي اجرايي هر يك را بدست آورده و براي اجرا و اقدامات مقتضي به شهرداري  منطقه داده شود.  وي گفت: با توجه به تردد 450 هزار گردشگر و سكونت 600 هزار نفر در محدوده منطقه و براي رسيدن به حداقل  استانداردهاي شهري بايد فعاليت هاي عمراني بسياري طي 5 سال آينده انجام شود كه براي تحقق آن نيز اعتباري بالغ  بر 500 ميليارد ريال مورد نياز است و البته با توجه به  كسري اعتبارات، تلاش خواهيم كرد به صورت قانونمند و شفاف  و به استناد مصوبات شوراي شهر، اعتبارات لازم براي  طرح هاي شهرداري منطقه جبران شود.  شهردار منطقه يك، مقابله قانوني با ساخت و سازهاي  غيرمجاز در حاشيه شمالي شهر توسط برخي نهادها را مهم  خواند و افزود: رفع نواقص طرح تفصيلي شهر براي ساماندهي  و حل مشكل ساخت و سازهاي غيرمجاز الزامي است. ثاني نژاد درباره پروژه هاي مورد بازديد شهردار تهران گفت: پروژه  بزرگراه 76 متري لشكرك به منظور تسهيل و تسريع در عبور و مرور خودروها و توسعه شبكه راههاي ارتباطي درون شهري در حال احداث است. اين بزرگراه كه به موازات بزرگراه  آيت الله صدر در شمالي ترين نقطه تهران قرار دارد، با برآورد اوليه 7 ميليارد ريال در دي ماه سال گذشته با طراحي 4 باند تندرو و كندرو به عرض 16 و 8 متر و طول  1800 متر در دو محور شمالي و جنوبي از ميدان اراج تا سه  راه ازگل آغاز شده است.  تلفن به همشهري  نصب تابلوي راهنمايي و رانندگي  پيشترها در خيابان سهروردي شمالي - خيابان سرمد- خيابان  59 را با نصب تابلو از شرق به غرب يكطرفه كرده بودند و كليه خيابان هاي موازي اين خيابان نيز يا از غرب به شرق  و يا از شرق به غرب يكطرفه مي باشد ولي با وجود حضور دو مدرسه راهنمايي و ابتدايي در اين خيابان و يك آموزشگاه  زبان متاسفانه تابلوي عبور ممنوع و يكطرفه اين خيابان را برداشته اند و با مراجعات مكرر به راهنمايي و رانندگي  منطقه 2 و اداره مناطق راهنمايي و رانندگي هنوز اقدامي  براي نصب مجدد تابلو انجام نداده اند. اميد است اين تذكر مورد توجه مسئولان قرار گيرد.  هوشنگ قائلي  مامور راهنمايي براي خيابان شهيد نامجو خيابان شهيد نامجو در منطقه 7 شهرداري تهران كه يكي از خيابان هاي شلوغ و پرترافيك تهران است، مامور راهنمايي و رانندگي ندارد درنتيجه اگر حادثه اي رخ دهد بايد ساعت ها در انتظار بود تا كارشناس در محل حاضر شود. مردم  ساكن در اين محل براي رفع اين معضل بارها به منطقه 5 راهنمايي و رانندگي مراجعه كرده اند كه متاسفانه  ترتيباثر نداده اند و اگر هم ترتيب اثر داده اند به صورت مقطعي و براي مدتي كوتاه و يكروزه مامور اعزام  مي كنند كه اين روش كارساز نيست.  ازطرف اهالي - دكتر طباطبايي  بهداشت مهاباد و افزايش نرخ ها شبكه بهداشت و درمان مهاباد در يك تصميم ناگهاني اقدام  به افزايش نرخ برخي از خدمات پزشكي كرده است كه جاي تعجب بسيار است. ازجمله:  تزريق وريدي از 40 تومان به 320 تومان  تزريق عضلاني از 30 تومان به 200 تومان  پانسمان ساده از 100 تومان به 320 تومان  و سرم از 120 تومان به 480 تومان  در توجيه اين افزايش نرخ شبكه بهداشت يادشده نامه معاونت  بهداشت و درمان استان را نيز پشت شيشه جلوي باجه نصب كرده اند كه به مفهوم صداخفه كن است !  يوسف مولودي  كلاس دبيرستاني براي معلولين جسمي  تنها مدرسه معلولين جسمي حركتي پسرانه كه ساكنان منطقه  شمال و غرب تهران از اين مركز استفاده مي كنند، فقط در سطح دبستان و راهنمايي پذيرش دارند و بعداز دوران  راهنمايي مركزي براي ادامه تحصيل اين گونه دانش آموزان  براي طي دوره دبيرستان نيست و با توجه به اين كه بعضي از اين دانش آموزان از استعدادهاي درخشان هستند از ادامه  تحصيل محروم مي شوند. اگر امكان به وجودآوردن يك كلاس در هر منطقه آموزش و پرورش براي معلولين ايجاد شود گام  موءثري است براي ادامه تحصيل اين گونه دانش آموزان.  بهمن بهشتي - تهران  كتاب و كتابخواني  براي مطالعه بعضي كتب اختصاصي مرتبط نزديك دو سال بود به  كتابخانه سازمان مديريت صنعتي واقع در خيابان وليعصر نبش  جام جم مراجعه و به كتابهاي موردنياز دسترسي داشتم.  حدود دو ماه پيش كه مجددا" نياز به كتاب داشتم به اين  كتابخانه مراجعه كردم اما مسئول امر با ارائه يك فرم  اظهار داشت بايد 20 هزار ريال بابت هر ماه پرداخت كنم تا بتوانم از كتابخانه استفاده نمايم سوءال اين است كه وقتي  صحبت از ترويج كتاب و كتابخواني مي كنيم آيا دريافت چنين  وجوهي آن هم از طبقه دانشجو و غيره جز بيزاري  ازكتابخواني و رميدن از كتابخانه هاثمر ديگري هم دارد؟ مسعود عجمي  بلاتكليفي كمك مربيان مهدكودك  در يكي از مهدكودك هاي آموزش و پرورش استان مركزي(ناحيه  1)خدمت مي كنم و جمعي از كمك مربيان مهدكودك هاي اراك  هستيم كه هر يك سابقه خدمتي بين 7 تا 8 سال داريم كه  حقوق و مزاياي اندكي را دريافت مي داريم. هرسال انتظار مي كشيم شايد مشمول قانون استخدام كشور شويم اما متاسفانه تاكنون بخت يارمان نبوده است و سازمان امور اداري و استخدامي مي گويد مجوز استخدامي نداريم.  متاسفانه شرايط كاري ما هم به گونه اي است كه نه قانون  كار شامل حالمان مي شود و نه قانون استخدام آموزش و پرورش را شامل مي شويم. بنابراين لطفا" بگوييد تكليف ما چيست؟ كمك مربي مهدكودك  گرفتاري كاركنان آب و فاضلاب خوزستان  پس از گذشت سه سال هنوز انتقال حق بيمه بازنشستگي  كارمندان شركت آب و فاضلاب استان خوزستان از صندوق  بازنشستگي كشوري به تامين اجتماعي انجام نشده و آن تعداد اندك را كه انجام داده اند اما پول بيمه را به تامين  اجتماعي واريز نكرده اند.  در چند ماه گذشته متاسفانه بعضي از همكاران ما كه واجد شرايط بازنشستگي بودند به رحمت خداوند رفتند و اگر روند كار اين چنين باشد لابد حكم بازنشستگي ما را در گورستانها تحويل خواهند داد.  كارمندان شركت آب و فاضلاب خوزستان  هفت اقليم  190 هزارهكتارازجنگلهاي شمال ايران تحت پوشش حفاظت  محيط زيست قرارگرفت     تعداد افراد مبتلا به كم آبي در 25 سال  آينده ازششصدميليون نفر كنوني به 3 ميليارد نفرافزايش  خواهد يافت مگر آنكه اقدامات فوري براي مقابله با كم آبي  درپيش گرفته شود.  به گزارش رويترازاستكهلم نايب رئيس بانك جهاني گفت حدود 2/1 ميلياردنفرهم اينك به آب سالم دسترسي ندارند واين  رقم تاسال 2025 درصورتيكه سرمايه گذاري كافي براي افزايش  منابع آب انجام نگيردبه 3/2 ميليارد نفر افزايش  خواهديافت. سراگلدين كه رياست كميسيون جهاني آب در مارس  را برعهده دارد گفت هزينه تامين جهاني آب تا سال 2010 بسيار گزاف و بين 31 تا 35 ميليارددلار درسال خواهد بود و كشورهاي فقير جهان حتي ازطريق كمك هاي جهاني بعيد است  كه به چنين پولي دست يابند. نايب رئيس بانك جهاني آفريقا،  خاورميانه و بخش هايي ازجنوب آسيا رااز جمله مناطقي  دانست كه درآينده بيشترين مشكل را در زمينه كمبود آب خواهندداشت. 
