 گروه شهرستانها: فرماندار زنجان از سفر قريبالوقوع رئيس  جمهوري به استان زنجان خبر داد.  به گزارش خبرنگار همشهري در زنجان حسن پور در جلسه شوراي  اداري شهرستان زنجان با ابراز خوشحالي از بركاتي كه از اين سفر نصيب استان خواهد شد گفت: در سفر رئيس جمهور به  استان زنجان از 38 طرح عمراني در زمينه هاي آموزشي،  برق رساني، آبرساني، راه و سد خاكي در شهرستان زنجان  بهره برداري خواهد شد فرماندار زنجان با اشاره به اين كه  برنامه هاي رئيس جمهوري مورد تاييد مقام معظم رهبري است  خاطرنشان ساخت: كساني كه در ذهنشان اختلاف بين مسئولان  رده بالاي كشور را مي پرورانند و سعي در القاي آن به  جامعه دارند بهتر است به فرمايشات اخير مقام معظم رهبري  در حمايت از رئيس جمهوري توجه بيشتري كنند.  وي همچنين در اين جلسه با اشاره به خسارات ناشي از خشكسالي و بارندگيهاي اخير در شهرستان زنجان گفت:  خشكسالي امسال شهرستان زنجان، 54 ميليارد ريال در بخشهاي  كشاورزي، دام، آب آشاميدني و مراتع خسارت وارد كرده است  و اين امر لزوم توجه بيشتر مديران شهرستان، بخصوص بانكها را براي ياري رساندن به آسيبديدگان مي طلبد.  به گفته فرماندار زنجان بمناسبت يكصدمين سال تولد امام  خميني" ره "يكصدخانه بهداشت در استان زنجان با هزينه اي  معادل 3 ميليارد ريال ظرف 2 تا 3 ماه آينده احداث و به  بهره برداري خواهد رسيد. 
