   بناي قديمي سه گنبد- اروميه(عكس: ارشاد اسلامي آذربايجان  غربي) اشاره:  " راهنماي سفرهاي فصلي "كه با تيراژي هم سنگ روزنامه همشهري  هفته به هفته درخواهد آمد بر آن است كه برنامه هاي سياحتي  شهروندان محترم را در زيباترين پهنه هاي كشور چاوشي كند.  راست اين است كه گستردگي اين سرزمين و نيز پراكندگي  كانون هاي سياحتي و زيارتي آن چندان است كه رويكردي از اين گونه را مي طلبد و اين ويژه نامه مي تواند پوينده ء راه هاي نو و جاذبه هاي نوتر باشد.  ويژه نامه، سواي اين همه بر آن است كه براي پويندگان خود از موقعيت هاي جغرافيايي، تقسيمات سياسي، جغرافياي طبيعي و تاريخي و جاذبه هاي گونه گون بگويد. هم چنين از اقامت گاه ها،  تعميرگاه ها و ديگر مراكز خدماتي كه لازمه ء چنين سفرهايي  هستند. از اين رو، به همه ء مسافران و ايرانگردان ارجمند توصيه مي كنيم با اين ويژه نامه و هدف هاي آن همراه شوند.  آذربايجان شرقي در يك نگاه  استان آذربايجان شرقي در شمال غربي ايران از شمال با جمهوريهاي آذربايجان و ارمنستان(دره رود ارس)، از غرب با استان آذربايجان غربي، از جنوب با استانهاي زنجان و آذربايجان  غربي و از شرق با استان اردبيل همسايه است.  گردشگاه هاي تابستاني  تالاب بين المللي قوريگل: قوريگل در 42 كيلومتري شرق تبريز در كنار جاده تبريز- تهران واقع شده است. منابع تامين كننده  آب آن، آبهاي جاري ناشي از برف و باران و تعدادي چشمه هاي  زيرزميني است كه در كف آن قرار دارد. اخيرا" از طرف سازمان  پارك ها و فضاي سبز شهرداري تبريز كمپ ها و چادرهايي براي  اسكان توريست ها در محوطه درياچه نصب شده و اين محل يكي از مراكز جذب توريست و تفرجگاه مردم تبريز شده است. تنوع زيستي  اين درياچه باعث شده است در كنوانسيون حفاظت تالابها جزو 18 تالاب مهم كشور قرار گيرد در اين درياچه اردك سرسفيد كه از نمونه هاي نادر جانوري است زندگي مي كند.  تفرجگاه ايل گلي: اين تفرجگاه با استخر بزرگ پرآب در وسط و رستوراني باشكوه در ايام تابستان يكي از نقاطي است كه مردم  از اطراف تبريز و ميهمانان سراسر كشور به لحاظ آب و هواي  مطبوع در آن گردهم مي آيند.  ضمنا" در ايام تابستان كمپ هاي ويژه براي اسكان مهمانان در اطراف استخر اين محل ايجاد مي شود.  دهكده توريستي كندوان: جالبترين و ديدني ترين روستاي تاريخي  كه شايد نظير آن در هيچ جاي ايران نباشد منازل مسكوني روستاي  كندوان در بخش اسكو است. اين روستا كه در فاصله 22 كيلومتري  جنوب اسكو در ميان دره اي باصفا و كنار رودخانه پرآبي به  همين نام واقع شده است داراي آب معدني براي درمان امراض  كليوي است و هر سال انبوهي مسافر را از سراسر كشور به خود جلب مي كند. ضمنا" سيستم خانه هاي روستايي كندوان در ايران و خاورميانه كم نظير است.  دهكده توريستي ليقوان: اين دهكده با چشم اندازهاي كوهستاني  بسيار زيبا در نزديكي باسمنج قرار گرفته و بسياري از مورخان  و جهانگردان در متون قديم از آن با دره هاي بسيار زيبا و رودخانه اي كه در آن جاري است به عنوان بهشت كوچك ياد كرده اند. پنير و خيارشور توليدي ساكنان اين منطقه شهرت  بسيار دارد.  دره يام مرند: دره يام كوهستان ميشوداغ مرند از نظر جاذبه هاي طبيعي بسيار مورد توجه مسافران و كساني است كه  عاشق طبيعت اند، به طوري كه در فصل تابستان انبوه  علاقه مندان به اين دره زيبا و كوه هاي اطراف آن در جاده  تبريز- مرند روي مي آورند.  آذربايجان غربي، استاني  در همسايگي سه كشور اروميه مركز استان آذربايجان غربي در شمال غربي كشور واقع  است. اين استان همسايه سه استان آذربايجان شرقي، كردستان و زنجان است و با سه كشور تركيه، عراق و جمهوري آذربايجان  هم مرز است.  مساحت آذربايجان غربي در حدود 43000 كيلومتر مربع، و از نظر مساحت در رديف يازدهم استاني قرار دارد. استان آذربايجان  غربي از نظر نقشه جغرافيايي اندك شباهتي به كشور ايتاليا دارد.  اروميه در 45 درجه و 2 دقيقه طول شمالي و 37 درجه و 32 دقيقه  عرض شمالي خط استوا واقع است.  آب و هواي آن مديترانه اي است و ارتفاع شهر از سطح درياهاي  آزاد 1332 متر است. جمعيت كل استان طبق برآورد سازمان برنامه  و بودجه در سال 1377، 2 ميليون و 617 هزار و 70 نفر و جمعيت  شهرستان اروميه 769 هزار و 12 نفر است و باتوجه به آمار بالا بيش از يك چهارم جمعيت استان در اروميه ساكن هستند. يكي از مهمترين مناظر طبيعي و گردشگري درياچه اروميه است.  از ويژگي هاي استان آذربايجان غربي، باغ هاي سيب، انگور،  بادام و ديگر ميوه ها است كه در فصل هاي تابستان و پاييز از زيباترين مناظر استان به شمار مي آيد.  فصل زمستان براي علاقه مندان ورزشهاي اسكي و كوهنوردي در پيست خوشاكو و كوههاي مرتفع، بسيار دلپذير است.  شهرستانهاي ماكو، خوي، مهاباد، سلماس، نقده، مياندوآب،  پيرانشهر، سردشت، بوكان، تكاب، اشنويه، شاهيندژ و چالدران در استان آذربايجان غربي واقع اند.  قدمت استان آذربايجان غربي، به سال 1308 ه-. ش، با انتصاب ساعد به استانداري استان آذربايجان غربي، مي رسد.  راه ارتباطي اروميه با شهرستان هاي استان و كشورهاي هم مرز از طريق راههاي زير امكان پذير است:  1- جاده اروميه - سلماس.  2- جاده اروميه - مهاباد.  3- جاده شهيد كلانتري.  4- جاده سرو.  5- جاده اروميه - زيوه.  6- جاده اروميه - اشنويه.  فرودگاه اروميه داراي پروازهاي داخلي و خارجي است و يكي از فرودگاههاي بين المللي به شمار مي آيد.  از رودخانه هاي مهم اروميه مي توان، باراندوزچاي، شهرچاي،  رودخانه شهر، روضه چاي و نازلوچاي را نام برد.  شهرستان اروميه از اطراف به كوههاي، آندما، كاراشين، قطول،  كان كبوتر، سور شهيدان، هلانه، بينار و دالامير مشرف مي شود.  و از كوههاي ديگري چون كوه سير، جهودان و... نيز مي توان نام  برد.  از چشمه هاي اروميه مي توان به چشمه زنبيل و چشمه قيزجه و آب گرم ايستي سو، آب گرم محال باراندوز اشاره كرد.  همچنين از غارهاي معروف مي توان، غار ميرداوود، غارهاي كوه  قارني ياروق، غار هارون و مارون، غار فرهاد، تخت قارا و كهريز و دانيال، را نام برد.  آشنايي مختصر با استان اردبيل  استان اردبيل در شمال غربي فلات ايران، با بيش از 18 هزار و 50 كيلومترمربع، يك درصد مساحت كل كشور را تشكيل مي دهد. اين  استان از شمال به رود ارس، دشت مغان و بالهارود در جمهوري  آذربايجان، از شرق به رشته كوههاي طالش و باغرو در گيلان از جنوب به رشته كوهها، دره ها و جلگه هاي به هم پيوسته استان  زنجان و از غرب به استان آذربايجان شرقي محدود است.  شهر اردبيل مركز استان اردبيل در فاصله 40 كيلومتري مرز كشور با جمهوري آذربايجان در 38 درجه عرض شمالي و 48 درجه و 2 دقيقه طول شرقي گرينويچ قرار دارد.  شهر اردبيل با ارتفاع 1350 متر از سطح دريا در دشت وسيعي به  مساحت 45 كيلومترمربع در جوار كوه سبلان واقع شده است.  جغرافياي طبيعي  چهره عمومي شهرستان اردبيل متاثر از ارتفاعات كوهستان هاي  سبلان طالش و بزغوش است كه اين عوامل طبيعي سبب محصور شدن آن  شده اند.  بيشتر زمين هاي اين بخش از استان 2000 تا 3000 متر از سطح  دريا ارتفاع دارند.  شمال غربي آن بين 3000 تا 4000 متر بلندي دارد و رشته كوه  سبلان با 4811 متر ارتفاع در اين قسمت واقع است. وجود كوه  سبلان در غرب شهر اردبيل در اعتدال هواي آن تاثير قابل توجهي  دارد. و آبهاي جاري از اين كوه سبب آبادي و سرسبزي منطقه  شده است آثار فرعي آتشفشان سبلان به صورت چشمه هاي معدني  آبگرم سرعين و سردابه ظاهر شده است كه سبب جذب انبوه مسافران  مي شود و يكي از زيباترين مناطق جهانگردي استان است.  استان اردبيل داراي چهار اقليم مديترانه اي گرم، مديترانه اي  معتدل، كوهستاني سرد و معتدل است. شهرستان اردبيل داراي  زمستانهاي بسيار سرد و تابستانهاي معتدل است. متوسط درجه  حرارت آن در حدود هفت درجه سانتي گراد است. وجود كوهستانهاي  سبلان، طالش و بزغوش، تاثير بخارهاي درياي خزر و بادهاي سرد شمالي و وجود جنگل هاي شمال و شرق در لطافت هواي اردبيل  بويژه در تابستانها بسيار موءثر است. ميزان بارش جوي در استان  بطور متوسط بين 250 تا 600 ميلي متر در نوسان است. دو فصل  بهار و زمستان، فصلهاي بارندگي منطقه اند و بيشترين  بارندگي ها در بهار ديده مي شود. فصل پائيز از نظر بارندگي  پس از بهار و تابستان در مرتبه سوم قرار دارد.  استان اردبيل به عنوان بخشي از سرزمين آذربايجان يكي از مناطق كهن كشورمان به شمار مي آيد. مورخان قديمي مانند نويسنده" ياقوت حموي "در معجم البلدان بناي اين شهر را به  فيروز ساساني كه در سالهاي بين 139 و 163 قبل از هجرت سلطنت  مي كرد و آن را" فيروزگرد" ناميده نسبت داده است. وي در كتاب خود، اردبيل را" مشهورترين شهرهاي آذربايجان "خوانده و گفته  است كه پيش از اسلام كرسي ناحيه آذربايجان بود. صاحب كتاب " روضتالصفا" مي نويسد: اردبيل از بناهاي كيومرث، پادشاه  كيانيان بود. از آنجا كه نام اردبيل در داستان "ويس و رامين " از آثار ادبي دوره اشكانيان آمده چنين مي نمايد كه اين شهر بيش از 1500 سال قدمت دارد به روايت اوستا، زرتشت پيامبر در كنار رود" دائي تيا" كه امروزه ارس ناميده مي شود به دنيا آمد و كتاب را در سبلان نوشت. 
