 گروه شهرستانها: كارهاي اجرايي ساخت راه آهن شيراز-  اصفهان با انفجار كوهي در حوالي مرودشت به منظور حفر تونلي به طول 482 متر آغاز شد.  به گزارش خبرنگار همشهري در شيراز، در مراسمي كه به همين  منظور با حضور صادق افشار معاون وزير راه و ترابري و مسئولان راه آهن جمهوري اسلامي در محل مذكور ترتيب يافت،  استاندار فارس با اشاره به اهميت ايجاد راه آهن شيراز-  اصفهان و تاثير آن در توسعه منطقه گفت، عمليات ايجاد بخش  اول اين راه آهن از 10 ماه پيش آغاز شده و هم اكنون در 20 كيلومتر از مسير 45 كيلومتري مرودشت - شيراز كارهاي  اوليه انجام و مسير مزبور زيرسازي شده است.  غلامرضا صحرائيان، حداقل اعتبار مورد نياز براي مسير 500 كيلومتري راه آهن شيراز- اصفهان را هزار ميليارد ريال  برآورد كرد 
