 در جلسه علني ديروز مجلس شوراي اسلامي كه به رياست آقاي  ناطق نوري تشكيل شد، بررسي طرح "اصلاح قانون انتخابات  مجلس شوراي اسلامي "درشور دوم ادامه يافت و 6 ماده ديگر از آن به تصويب رسيد.  دو ماده از اين طرح در جلسه علني روز يكشنبه گذشته مجلس  شوراي اسلامي تصويب شده بود.  به گزارش ايرنا براساس ماده سه اين طرح كه در جلسه علني  ديروز مجلس تصويب شد، "نظارت بر انتخابات مجلس شوراي  اسلامي به عهده شوراي نگهبان مي باشد، اين  نظارت استصوابي و عام و در تمام مراحل و در كليه امور مربوط به انتخابات جاري است. " اين ماده ابتدا با راي گيري به صورت قيام و قعود تصويب شد ولي باتشكيك برخي از نمايندگان راي گيري مخفي با ورقه  به عمل آمد كه در نتيجه اين ماده با 116 راي موافق در مقابل 60 راي مخالف و 14 راي ممتنع به تصويب رسيد.  در يكي از مواد تصويبي ديگر آمده است: در صورتي كه بيش  از يكسال به پايان دوره مجلس باقي باشد انتخابات ميان  دوره اي در حوزه هاي فاقد نماينده انجام خواهد شد.  چنانچه تعداد نمايندگان مجلس كمتر از چهار پنجم مجموع  نمايندگان بشودو شش ماه به پايان دوره مجلس باقي  باشدانتخابات ميان دوره اي برگزار خواهدشد.  به موجب ماده تصويبي ديگر، سرپرستان وزارت كشور،  استانداري، فرمانداري و بخشداري در اجراي اين قانون بجاي  وزير كشور، استاندار، فرماندار وبخشدار خواهند بود.  در ماده شش طرح "اصلاح انتخابات مجلس شوراي اسلامي "نيز كه در جلسه علني ديروز مجلس به تصويب رسيد، آمده است:  سنوات نمايندگي مستخدمين رسمي دولت اعم از لشكري و كشوري  و سازمانها و شركتها و موسسات دولتي و وابسته به دولت،  نهادهاي عمومي و شهرداريها پس از انتخابشدن و صدور اعتبار نامه با اعطاي گروه و افزايش سنواتي مربوطه جزو سنوات خدمتي آنان محسوب خواهدشد و در دوران نمايندگي فقط حقوق نمايندگي را دريافت خواهند كرد.  طبق يكي ديگر از مواد اين طرح، انتخابات بصورت مستقيم و عمومي و باراي مخفي خواهد بود.  دريكي ديگر از مواد اين طرح آمده است: انتخاب نماينده  در مرحله اول منوط به كسب اكثريت حداقل يك سوم كل آراء و در مرحله دوم و همچنين انتخابات ميان دوره اي با كسب اكثريت نسبي به هر ميزان است.  براساس يكي از تبصره هاي اين ماده، درصورتيكه آراء دو ياچند نفر ازنامزدها مساوي باشد، ملاك انتخاب يك يا چند نفر از آنان، قرعه مي باشدكه درجلسه مشترك هياتهاي  اجرايي و نظارت مركز حوزه انتخابيه انجام خواهدگرفت.  نامزدهاي مذكور و يا نمايندگان آنان مي توانند درمراسم  قرعه كشي حضور داشته باشند.  طبق تبصره ديگر اين ماده، منتخبين حوزه هاي انتخابيه كه  اعتبارنامه آنان به علت عدم صلاحيت شخص درمجلس شوراي  اسلامي رد مي شود نمي توانند درانتخابات همان دوره مجلس  شوراي اسلامي شركت نمايند. 
