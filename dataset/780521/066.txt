 گروه ورزشي: به دنبال تيم هاي نفت مسكو و جوانان روسيه  كه هر كدام چهار بازي تداركاتي با تيم هاي واليبال  بزرگسالان و جوانان ايران برگزار كردند، امروز نوبت به  تيم ملي لتوني مي رسد تا طي چهار بازي با اين دو تيم  ميزان آمادگي آنان را قبل از شركت در دو رويداد جهاني و آسيايي مشخص كند. با توجه به سوابق آن سه حريف تداركاتي  تيم ملي لتوني از موقعيت بهتري نسبت به دو تيم قبلي  برخوردار است حريف امروز تيم ملي لتوني، تيم ملي  بزرگسالان ايران است كه در بازي دوم خود با جوانان روسيه  فاقد تاكتيك مطلوب بود مربيان اين تيم با ترميم نقاط ضعف يكبار ديگر داشته هاي خود را در بازي با حريفي  بمراتب قدرتمند و با تجربه تر از جوانان روسيه مرور مي كنند. بازي تيم ملي لتوني و بزرگسالان ايران امروز ساعت 18 در سالن واليبال مجموعه ورزشي آزادي انجام  مي شود و فردا نيز در ساعت 19 تيم جوانان ايران با لتوني  ديدار خواهد كرد. 
