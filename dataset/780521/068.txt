 گروه ورزشي: تيم ملي فوتبال مصر از رويارويي با تيم ملي  فوتبال جمهوري اسلامي ايران در چارجوب رقابتهاي جام  آفروآسيا صرفنظر كرد.  يوسف دهشوري حرب رييس جديد فدراسيون فوتبال مصر با اعلام  اين مطلب افزود: براي تداوم بازيهاي ليگ فوتبال  باشگاههاي مصر و عدم ايجاد وقفه در آن و همچنين نامشخص  بودن كادر فني تيم ملي مصر، تصميم به انصراف از جام ياد شده داده ايم.  وي افزود: فدراسيون فوتبال مصر اين تصميم را طي روزهاي  آينده رسما" به كنفدراسيون فوتبال قاره آفريقا ابلاغ  خواهد كرد. براي شناخت قهرمان مسابقه هاي فوتبال جام  آفروآسيا در سال ميلادي جاري قرار بود تيمهاي ملي فوتبال  ايران و مصر دو ديدار رفت و برگشت طي روزهاي يكم و نوزدهم نوامبر(آبان ماه امسال)برگزار كنند. 
