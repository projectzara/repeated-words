 يك شركت هنري انگليسي در نظر دارد براي اولين بار حراج  زنده آثارهنري نقاشان معاصر جهان را به طور مستقيم از طريق شبكه اينترنت انجام دهد.  به گزارش خبرگزاري جمهوري اسلامي به نقل از رويتر در اين  حراج آثار هنري كه با همكاري شركت "آرتلينگ "و حراج  معروف سوتبي انگليس انجام مي شود، آثار نقاشان  معاصركشورهاي روسيه، آلمان، سوئد، لهستان و كشورهاي حوزه  درياي بالتيك به معرض فروش گذاشته مي شود.  محل برگزاري زنده اين حراج در شهر روشتوك آلمان است و براي سهولت كار خريداراني كه به علت بعد مسافت قادر به  حضور در اين محل نيستند، حراج مستقيما" بر روي شبكه  اينترنت پخش مي شود.  زمان و شرايط برگزاري حراج از طريق اينترنت به اطلاع  علاقه مندان مي رسدو خريداران مي توانند با كدهاي مخصوصي  كه به اطلاع آنها مي رسد، آثار هنري را از اين شبكه  تماشا كنند و آثار مورد علاقه خود را از اين طريق  خريداري كنند.  مسئولان حراج سوتبي معتقدند كه اين گونه حراج آثار هنري  براي توسعه كارهنري هنرمندان جوان و گمنام بسيار سودمند است و هنرمندان جوان و تازه كاردر سراسر دنيا از اين طرح  استقبال خواهند كرد. 
