 بيست نمايشنامه از سوي امور هنري و سينمايي اداره فرهنگ  و ارشاد اسلامي شهرستان اسلامشهر ارسال و مورد تصويب اداره كل فرهنگ و ارشاد اسلامي استان تهران قرار گرفت.  به گزارش روابط عمومي اداره فرهنگ و ارشاد اسلامي  شهرستان اسلامشهر بيست نمايشنامه با عناوين "گم "،" بطري  كريستال"،" چهلمين روز"،" چلچله "،" ستاره و رمضان "، " جنگل دره كاكتوس "،" نسيم و بسيم "،" استاد پير"،" نامزد وبلوت"،" باغ آرزوها"،" واحد برفي "،" نفر پنجم "،" بلبشو"، " صدآذر مهر"،" اسارت "،" صبح طلوع مي كند"،" خرگوش باهوش  و دكتر قلابي "،" ميثم سردار سردار"،" بانگ جرس "، با مضامين مذهبي، اجتماعي، كودكان و.. مورد ارزيابي و تصويب قرار گرفت.  بنابر همين گزارش از نمايشنامه هاي يادشده، نمايش "گم " نوشته ابراهيم مكي و كارگرداني جواد فصاحتي و نمايش  " جنگل دره كاكتوس "نوشته عليرضا تركاشوند و كارگرداني  اميرمهدي غلامي در كتابخانه عمومي شهداي واوان اسلامشهر به روي صحنه رفت. نمايش هاي "ستاره و رمضان "، به  كارگرداني رضوان زاده، "صبح طلوع مي كند" نوشته ابراهيم  مكي و كارگرداني جواد فصاحتي براي اجراي عمومي در سطح  شهرستان اسلامشهر آماده شد.  گفتني است با وجود فعاليتهاي چشمگير از سوي اداره فرهنگ  و ارشاد اسلامي، شهرستان اسلامشهر درخصوص تئاتر و وجود استعدادهاي گوناگون در اين زمينه فاقد هرگونه مكاني جهت  تمرين و اجراي نمايش هاي تمرين و اجراي نمايش هاي  تصويبشده مي باشد و تاكنون از مكان هاي موجود در كتابخانه ها جهت اجرا استفاده شده است كه مناسب اين امر نمي باشد. 
