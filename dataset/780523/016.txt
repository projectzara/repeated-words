   پنبه كاران استان گلستان كه تعدادشان هر سال كمتر مي شود مي گويند: كشت پنبه در شرايط كنوني هيچگونه صرفه اقتصادي  ندارد.  آنان مي افزايند: در صورت ادامه اين وضع مثل بقيه  كشاورزان محصولاتي كشت خواهند كرد كه لااقل بعد از اين  همه كار و تلاش بدهكار نباشند.  به گزارش خبرگزاري جمهوري اسلامي حتي پنبه كار نمونه  استان نيز ديگر پنبه نمي كارد. يك كشاورز اهل گرگان  مي گويد: هزينه هاي كاشت، داشت و برداشت پنبه همه ساله  بالا مي رود عباس سيابالايي مي افزايد: من سال گذشته  براي يك هكتار پنبه حدود 380 هزار تومان هزينه كردم ولي  ارزش محصولي كه از اين مقدار زمين گرفتم كمتر از 280 هزار تومان بود. به گفته وي امسال با توجه به افزايش  قيمتها هزينه كشت تا زمان برداشت هر هكتار پنبه به 430 هزار تومان مي رسد.  وي مي افزايد: از آنجايي كه قيمت خريد پنبه افزايش  نداشته است معلوم نيست ضرر صدهزار توماني سال گذشته در هر هكتار، امسال به چه رقمي خواهد رسيد. اين كشاورز مي گويد: با اين همه ضرر آدم بايد ديوانه باشد كه دوباره  پنبه بكارد. وي با انتقاد شديد از عدم همكاري برخي از واحدهاي سازمان كشاورزي استان با پنبه كاران مي گويد: سم  مورد نياز ما را اين سازمان نمي تواند تامين كند و ما مجبور هستيم آن را به دو برابر قيمت از بازار آزاد تهيه  كنيم، تازه اين سم نيز تاريخ مصرفش سپري شده است. وي  مي افزايد: قيمت ارقام مختلف پنبه تفاوت چنداني ندارند به عنوان مثال پنبه رقم يك اگر هر كيلو 235 تومان باشد قيمت پنبه رقم دو در حدود 225 تومان است. به گفته وي اين  اختلاف اندك قيمت يعني 10 تومان هيچ انگيزه اي  براي پنبه كاران جهت بالا بردن كيفيت توليد ايجاد نمي كند. وي همچنين حضور واسطه ها را در بازار پنبه  منطقه به ضرر كشاورزان مي داند. يك كارشناس پنبه تفكيك  شدن اراضي بزرگ را بزرگترين ضربه بر پيكر اين محصول  مي داند و مي گويد: در گذشته هر پنبه كار حداقل در 150 هكتار زمين شخصا" پنبه كاري مي كرد و به علت داشتن  مديريت زراعي واحد هزينه ها بسيارپايين بود. علي اصغر چمني مي افزايد: اما پس از تقسيم اراضي بزرگ به قطعات  كوچك سال به سال توليد پنبه در استان گلستان سير نزولي  پيدا كرده است. وي علت اصلي اين كاهش را ضعف مديريت كشت  پنبه مي داند و مي گويد: عدم آگاهي پنبه كاران امروزي از شيوه هاي جديد مديريتي و عدم استفاده از كشت مكانيزه  هزينه هاي كشت پنبه را شديدا" افزايش داده است. به گفته  اين كارشناس، ادوات كشاورزي مورد نياز براي كشت پنبه كه  امروزه در استان گلستان استفاده مي شود غالبا" قديمي  بوده و از رده خارج شده اند واستفاده از آنها بسيار هزينه بر است. به گفته وي سموم وارداتي نيز نه تنها كفايت وسعت پنبه زارها را نمي كند بلكه كارايي و تاثير چنداني نيز در دفع آفات ندارند.  يك كارشناس ديگر پنبه كه حاضر نشد خود را معرفي كند كاشتن تنها يك رقم بذر پنبه را مغاير با اصول علمي  مي داند و مي گويد: در استان گلستان سي سال است كه تنها يك رقم بذر كاشته مي شود. به گفته وي كاوشهاي علمي نشان  مي دهد كه در ده سال اخير يك نوع بذر غريبه وارد بذر استان شده و اختلالات ژنتيكي ايجاد كرده است وي نيز سموم ارايه شده به پنبه كاران استان گلستان را نه تنها مثمر ثمرنمي داند بلكه معتقد است استفاده از اين سموم  باعث آلودگي محيط مي شود. وي همچنين مي گويد: كارخانجات  نساجي كشور كه مصرف كننده اصلي پنبه هستندغالبا از كار افتاده و فرسوده شده اند. 
