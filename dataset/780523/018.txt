 مشاور رئيس جمهوري و دبير شوراي عالي مناطق آزاد كشور گفت: بايد چهره وكاركرد واقعي مناطق آزاد كشور براي مردم،  بهتر شناسانده و روشن شود.  به گزارش خبرگزاري جمهوري اسلامي، مهندس حسين نصيري  عصرچهارشنبه در جمع خبرنگاران در قشم افزود: هنوز مناطق  آزاد به عنوان يك چشم انداز مهم اقتصادي براي مردم معرفي  نشده است.  وي اظهار داشت: با كمك و همكاري رسانه هاي همگاني  مي توان تصوير روشن وبالندگي مناطق آزاد را به مردم  ارائه كرد.  نصيري افزود: ترسيم چهره واقعي مناطق آزاد مي تواند الگويي مناسب براي توسعه اقتصاد كشور باشد. اما تحقق اين  امر بدون مشاركت مردم امكان پذير نيست. البته زير ساخت هاي مناسبي براي توسعه در مناطق آزاد فراهم شده و در يك چارچوب مشخص به پيش مي رود. ولي بايد نقاط ضعف  مناطق آزاد بطور شفاف تعريف و شناسايي شود تا با برنامه  ريزي در جهت رفع آن اقدام لازم صورت گيرد.  نصيري افزود: كشور ما با توجه به جمعيت آن سهم بسيار ناچيزي از تجارت جهاني را در اختيار دارد. وي گفت: براي  پر كردن ظرفيت هاي بالقوه در اين عرصه بايد بخش هاي  دولتي، تعاوني و خصوصي به طور هماهنگ، فعاليت هاي خود را به منصه ظهور برسانند. نصيري افزود: متاسفانه برخي واردات  كالا به صورت غير قانوني در خارج ازمحدوده مناطق آزاد انجام مي شود و به اسم مناطق آزاد گذاشته مي شود. وي گفت:  اگر مشكل از ناحيه قانون و تعريفي كه براي مناطق آزاد شده است، باشد، بايد اصلاح شود.  او افزود: وقتي كه قانون اين اجازه رابه مسافران داده كه  مي توانند تا 80دلار بدون پرداخت عوارض گمركي، كالا با خود حمل كنند، دليلي ندارد جلو مسافران گرفته شود و تحقير شوند.  دبير شوراي عالي مناطق آزاد كشور گفت: منطقه آزاد قشم در زمينه ايجادزيرساخت هاي مورد نياز در بخش هاي مختلف، خوب پيش رفته است.  وي افزود: باتوجه به وسعت قشم، امكانات و منابع فراوان  نيروي انساني وضعيت اين جزيره در آينده دگرگون و شرايط بهتري در منطقه خواهد داشت.  تبديل روستاهاي قشم  به قطبهاي اقتصادي و جهانگردي  مديرعامل منطقه آزاد قشم گفت: به زودي روستاهاي طبل و سلخ قشم به دو قطباقتصادي و جهانگردي در اين منطقه  تبديل خواهند شد.  وي چهارشنبه شب در جمع اعضاي شوراي اسلامي و مردم  طبل قشم افزود: با وصل جاده شمال به جنوب در اين جزيره،  يك قطب اقتصادي در سلخ و يك قطب سياحتي در طبل ايجاد خواهد شد.  وي اظهار داشت: اين جاده در كمتر از سه ماه به پايان  مي رسد و تصميم به ايجاددو قطب اقتصادي و سياحتي به دليل  نزديكي سلخ به فرودگاه بين المللي و طبل به جنگلهاي حرا در قلب قشم اتخاذ شده است.  او افزود: تبديل سلخ و طبل به دو قطب اقتصادي و سياحتي،  آرزوي ديرينه مردم براي افزايش اشتغال بوده و به نفع  جزيره خواهد شد. 
