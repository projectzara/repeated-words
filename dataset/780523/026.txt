 " مومير بولاتوويچ "نخست وزير يوگسلاوي روز پنجشنبه يك  معاون نخست وزير و هفت وزير دولت يوگسلاوي را از كار بركنار كرد.  به گزارش ايرنا از سارايوو به نقل از راديو بوسني و هرزگوين، وزراي دادگستري، بازرگاني، مخابرات، توسعه علوم  و محيط زيست، همكاري با سازمان هاي اقتصادي و تجاري بين المللي و دو وزير بدون كرسي و همچنين "زوران  ليليچ" معاون نخست وزيرصربستان از جمله مقامات بركنار شده هستند.  بر پايه اين گزارش وزراي جديد از ميان اعضاي حزب راديكال صربستان برهبري "ويسلاوو ششل "جامعه چپ گرايان  يوگسلاوي، حزب سوسياليست صربستان، حزب دمكراسي جديد و حزب مردمي صربهاي مونته نگرو انتخاب شده اند.  اخيرا دعوت نخست وزير يوگسلاوي از احزاب مخالف براي  تشكيل دولتي ائتلافي از سوي اين احزاب رد شد. 
