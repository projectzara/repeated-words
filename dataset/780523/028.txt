 " ياسر عرفات "، رئيس حكومت خودگردان فلسطين و" ايهود باراك"، نخست وزير اسرائيل در نظر دارند اوايل هفته جاري  با يكديگر ملاقات كنند و جدول زماني براي اجراي  توافقنامه" واي ريور" را تنظيم نمايند.  به گزارش خبرگزاري فرانسه، يكي از مقام هاي ارشد اسرائيل  در بيت المقدس گفت: ديدار باراك و عرفات در نيمه اول  هفته جاري صورت خواهد گرفت.  باراك به هنگام ايراد سخنراني در دانشكده ملي جنگ، بار ديگر بر تمايل خود نسبت به اجراي توافقنامه واي ريور تاكيد كرد باراك گفت: متقاعد شده ام كه ما با يكديگر همه  جوانب توافقنامه واي ريور را اجرا خواهيم كرد و مذاكرات  آتي فيمابين، ما را به سوي انعقاد يك توافقنامه اصولي  قبل از عقد توافقنامه نهايي، سوق خواهد دهد. 
