 يك منبع طالبان به يك روزنامه پاكستاني گفت 5 هزار محصل  مدارس ديني ايالت سرحد پاكستان براي كمك به طالبان روز پنجشنبه به افغانستان اعزام شدند.  به گزارش ايرنا از اسلام آباد روزنامه انگليسي زبان  " نيوز" چاپ اسلام آباد ديروز به نقل از منبع طالبان  افزود: اين عده با 300 ميني بوس به سوي افغانستان حركت  كردند.  اين منبع طالبان گفت: اتباع پاكستان نيز با رضايت  والدين خود مي تواننددر جنگ در افغانستان شركت كنند.  اين روزنامه به نقل از اميرالله سخنگوي دفتر طالبان در شهر پيشاورپاكستان نوشت: برنامه اعزام نيرو به افغانستان  سه روز ديگر ادامه خواهديافت.  به نوشته نيوز، مدرسه ديني دارالعلوم درويش، در شهر پيشاور و مدرسه حقانيه در 50 كيلومتري شرق پيشاور دو هزار نفر از محصلان خود را به افغانستان اعزام كرده اند.  بر پايه اين گزارش همچنين حدود 750 تن از محصلان  دارالعلوم زرگري، درحومه شهر هنگو به استان خوست  افغانستان اعزام شده اند.  به نوشته اين روزنامه دارالعلوم كاهي، دارالعلوم بارا و دارالعلوم دگايي، نيز عده اي از محصلان خود را به  افغانستان اعزام كرده اند.  اميرا.. گفت: اين افراد با دريافت امكانات از طالبان به  جبهه هاي جنگ با اتحاد شمال اعزام مي شوند.  اين در حالي است كه اكثر مدارس ديني ايالت سرحد به  درخواست طالبان وبراي تامين نيروي انساني براي مبارزه با اتحاد شمال تعطيل شده اند.  اميرا. گفت: محصلان كمتر از 15 سال براي اعزام به  افغانستان پذيرفته نمي شوند.  مربيان اين مدارس ديني روز پنجشنبه پيش از اعزام محصلان  به افغانستان طي خطبه هايي آنها را به شركت فعال در " جهاد افغانستان "دعوت كردند.  خبرگزاري اسلامي افغانستان در شهر پيشاور پاكستان كه  معمولا از طالبان حمايت مي كند روز پنجشنبه اعلام كرد مقام هاي مرزي پاكستان از عبور طلبه هاي اين كشور كه قصد پيوستن به شبه نظاميان طالبان را داشتند، جلوگيري كردند. 
