 اين قتل عام در پي حمله روز سه شنبه شورشيان هوتو در نزديكي بازار كانيوش صورت گرفت  كشاورزان بوروندي روز پنجشنبه نيروهاي ارتش توتسي اين  كشور را متهم كردند كه به تلافي حمله شورشيان هوتو، 147 غيرنظامي هوتو را كشته اند.  به گزارش خبرگزاري رويتر از بوسورو بوروندي، اين قتل عام  در پي حمله روز سه شنبه شورشيان هوتو در نزديكي بازار كانيوشا واقع در هفت كيلومتري پايتخت بوروندي صورت گرفت  و متعاقب آن ارتش جهت سركوب شورشيان وارد منطقه شد.  بنابراين گزارش، يكي از كشاورزان ساكن ناحيه گاساجينشي  در دهكده بوسورو گفت: شورشيان روز سه شنبه پس از حمله به  بازار به تپه هاي اطراف گريختند.  اين كشاورز افزود: سربازان زماني وارد درگيري شدند كه  براي دستگيري شورشيان ديرشده بود و سربازان 80 غيرنظامي  را در نتوومو و 67 غيرنظامي ديگر را در گاساجينشي كشتند.  اين كشاورز افزود: اكثر كساني كه در گاساجينشي كشته شدند كودكان 3 تا 12 ساله بودند.  بنا به اين گزارش، سخنگوي وزارت دفاع بوروندي نيز گفت:  سربازان روزچهارشنبه حمله شورشيان را دفع كرده و 17 نفر از آنها را كشتند و شورشيان نيز هنگام عقب نشيني به  تپه هاي اطراف، غيرنظاميان بيگناه را به قتل رساندند. 
