 مجلس تركيه قانوني را تصويب كرد كه به موجب آن، شخصيتهاي  سياسي اين كشور ازجمله "نجم الدين اربكان "كه پيشتر فعاليت سياسي آنها از سوي دادگاه ممنوع شده است،  مي توانند به عنوان نماينده منفرد وارد مجلس شوند.  به گزارش خبرگزاري جمهوري اسلامي از آنكارا، اين قانون  كه با عنوان "قانون جديد احزاب سياسي "با توافق تمامي  احزاب سياسي تركيه به تصويب رسيد، همچنين مراحل انحلال و تعطيل كردن احزاب مخالف را دشوار كرده است.  با تصويب قانون جديد احزاب، هم اكنون راه بازگشت  نجم الدين اربكان رهبر حزبمنحله رفاه به صحنه سياسي  تركيه، هموار شده است.  ناظران آگاه عقيده دارند با تصويب اين قانون، حزب فضيلت  ممكن است در آينده خواستار برگزاري انتخابات ميان  دوره اي شده و ازاين طريق زمينه را براي  نامزدي نجم الدين اربكان به عنوان نماينده منفرد فراهم  كند. 
