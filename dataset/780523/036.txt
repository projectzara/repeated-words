 گروه شهري: شركت راه آهن شهري تهران و حومه علت خارج شدن  لكوموتيو قطار مسير تهران - كرج را" نقص فني سوزن ريل " ذكر كرد. روز پنجشنبه ساعت 18 و 30 دقيقه  لكوموتيو قطاري كه از تهران عازم كرج بود، در نزديكي  ايستگاه وردآورد از خط خارج شد. با وجود اين حادثه به  مسافران اين قطار آسيبي وارد نشد. براساس اطلاعيه شركت  راه آهن شهري تهران و حومه كه روز جمعه به خبرگزاري  جمهوري اسلامي ارسال شد، در اين حادثه لكوموتيوران با مهارت موفق شده است لكوموتيو را كنترل و متوقف كند و سيستم خودكار كنترل قطار نيز به خوبي عمل كرده و هيچ  خسارتي به مسافران وارد نشده است. اين اطلاعيه مي افزايد:  قطار بعدي حدود 500 مسافر قطار ياد شده را به كرج منتقل  كرد و قطارهاي ديگر اين مسير نيز در شامگاه پنجشنبه و روز جمعه طبق برنامه تردد كردند. براساس اين اطلاعيه  بررسي فني اين حادثه آغاز شده است. 
