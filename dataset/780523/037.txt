   برآوردها نشان مي دهد با وجود گسترش ابزارهاي پيشرفته  ارتباطي در ايران، استفاده از اين ابزارها هنوز به سطح  مطلوبي نرسيده است. بهره گيري از ارتباطات الكترونيكي به  جاي تردد در سطح شهر، بهبود ترافيك، كاهش آلودگي هوا و محيط زيست و.. را در پي دارد گروه شهري: پنجمين گردهمايي مديران و كارشناسان روابط عمومي وزارت پست و تلگراف و تلفن با سخنان دكتر عارف  وزير پست و تلگراف و تلفن گشايش يافت.  به گزارش واحدمركزي خبر دكتر عارف دراين گردهمايي  باتاكيد براين نكته كه وظيفه اصلي اين وزارتخانه ارتباط دهي به مردم است گفت دربخش پويا كردن تشكيلات روابط عمومي مردم نقش اصلي را به عهده دارند و بايد با مردم  ارتباط نزديكي داشت و از نظرات آنهابه طور جدي استفاده  كرد.  وي بابيان اين مطلب كه يكي از دغدغه هاي دولت مساله  اشتغال است اظهارداشت: با توجه به امكانات موجود در كشور و استعدادهاي خوبي كه در جوانان كشورمان وجود دارد بايد هرچه زودتر مساله بيكاري رفع شود و اميدوار هستيم  باتلاشي كه درباره توسعه و نيروي انساني سراغ داريم اين  معضل سامان يابد.  همچنين دبير شوراي اطلاع رساني دولت، در اين گردهمايي  گفت: در گردهمايي مديران و كارشناسان روابط عمومي وزارت  پست بخشي از ترددهاي شهري و بين شهري در كشور ناشي از عدم استفاده صحيح از امكانات مخابراتي و پست توسط مردم  است.  قديري ابيانه بابيان اين مطلب كه 130 هزار نفر مصدوم و 13 هزار نفركشته ناشي ازتصادفات، براثر عدم رعايت قوانين  و مقررات راهنمايي و رانندگي و مسائل ايمني بوده است،  اعلام كرد: در صورت استفاده صحيح از امكانات  ارتباطاتي كشور ترددها كاهش يافته و در نتيجه از خسارات  جاني و مالي به مردم كاسته مي شود.  دبير شوراي اطلاع رساني دولت، افزود: كاهش ترددهاي  اضافي موجب كاهش مصرف سوخت و استهلاك كمتر خودروهاي شخصي  و عمومي مي گردد و از اين طريق جلوي اتلاف سرمايه ها گرفته مي شود.  مهندس قديري بهبود محيط زيست و كاهش آلودگي هاي صوتي  رااز ديگرنتايج استفاده صحيح ازامكانات مخابراتي دانست و گفت: نتايج تحقيقات به عمل آمده نشان مي دهد كه بسياري  از مراجعات به دستگاه هاي دولتي قابل اجتناب است  ومراجعين مي توانسته اند از طريق تلفني يامكاتبه امور را پيگيري كنند، ضمن اينكه بخش قابل توجهي از مراجعات  اصولا" ربطي به دستگاه مذكور نداشته است.  وي بر ضرورت تدوين اطلاعات مربوط به تسهيلات و خدمات  دولتي و اطلاع رساني گسترده به مردم در اين زمينه تاكيد كرد و گفت: وزارت پست و تلگراف وتلفن، هم در اطلاع رساني  به مراجعين به اين وزارت، هم به مراجعين سايردستگاههاي  اجرايي مي تواند نقش ويژه اي ايفا نمايد.  رئيس ستاد اطلاع رساني الگوهاي مصرف به تشكيل كميته هاي  اطلاع رساني براي صرفه جويي در وقت و الگوي حمل و نقل  وارتباطات اشاره كرد و ازرسانه هاي گروهي خواست، اين  كميته ها را در گسترش فرهنگ صحيح استفاده از امكانات  ارتباطاتي ياري رسانند. 
