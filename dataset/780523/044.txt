 گروه شهرستانها: رئيس موءسسه استاندارد و تحقيقات صنعتي  ايران با بيان اين مطلب كه استانداردها موجب افزايش  كارآيي، ارتقاي بهره وري و بهبود قابليتها مي شود اظهار داشت: استاندارد يك موضوع توسعه اي است، هر جامعه اي كه  در مسير توسعه قرار بگيرد اهميت و نقش استاندارد كاملا"  آشكار مي شود.  به گزارش خبرنگار همشهري در كرج دوست حسيني با تشريح  سياست ها و برنامه هاي اين موءسسه خاطرنشان كرد: افزايش  حساسيت جامعه نسبت به موءسسه و نشان استاندارد و تشويق  صنعت كشور به اجراي استاندارد تشويقي از برنامه هاي  محوري موءسسه خواهد بود.  وي نقش توليدكنندگان، بازرگانان، كاربران و نهادها را در تدوين استانداردهاي ملي مهم و اثرگذار دانست و افزود:  توسعه استانداردهاي ملي، استفاده از توانمنديهاي  آزمايشگاهي و علمي موجود در كشور، حذف مراحل زائد اداري  براي تسهيل در امر صادرات، ترويج فرهنگ استاندارد، تشويق  مردم به خريد كالاهاي استانداردشده و اشتغال مهندسي از ديگر برنامه هاي اولويت دار موءسسه استاندارد است.  وي همچنين بر ضرورت حمايت از برنامه هاي موءسسه و استفاده  از توليدات داراي نشان استاندارد در طرحهاي عمراني و مشاركت ملي در تدوين استانداردها تاكيد كرد. 
