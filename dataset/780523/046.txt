 گروه شهرستانها: شبكه رايانه اي روزنامه همشهري در 9 استان كشور طي مراسمي با حضور مسئولين استان قم در دفتر سرپرستي همشهري اين استان به طور همزمان آغاز به كار كرد.  به گزارش خبرنگار همشهري از قم مسئول بخش انفورماتيك  موسسه همشهري به تشريح اقدامات اين موءسسه در راه اندازي  روزنامه الكترونيك همشهري و ديگر امكانات اطلاع رساني با استفاده از ابزار پيشرفته، چون فابر، پست الكترونيكي  اينترنت و اينترانت و نيز طرح چاپ همزمان روزنامه در استانها پرداخت.  به گفته وي، تا پايان سال جاري "وب سايت "همشهري در 3 مرحله و طي هر مرحله در 9 استان راه اندازي مي شود و به  اين ترتيب دههاهزار مشترك شبكه قادر خواهند بود روزنامه  را در اولين ساعت انتشار، بطور رايگان و با هزينه تلفن  داخل شهري بر روي صفحه رايانه خود مطالعه كنند.  وي افزود: در آينده، نشريات و مطبوعات ديگر نيز در اين  سايت به مشتركين عرضه مي شود و آگهي هاي تجاري، خدماتي و فرهنگي نيز به آن افزوده خواهد شد.  در اين مراسم، همچنين مهندس حقيقي فرماندار قم در سخناني  با تقدير از اين اقدام به موقع موءسسه همشهري و اينكه  استان قم در اين زمينه در اولويت طرح قرار گرفته است،  گفت: بجاست كه در كنار اين حركت فرهنگي بحثهاي پژوهشي و علمي نيز از طريق اينترانت همشهري در اختيار علاقه مندان  و بخصوص جوانان قرار گيرد.  وي تاكيد كرد: اين شبكه، بويژه در زمينه كتاب و كتابخواني و نيز مطبوعات كشور مي تواند بخشي از كمبودها را برطرف كند و بخصوص براي جوانان مفيد و موءثر باشد. 
