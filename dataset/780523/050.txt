 گروه شهرستانها: بزرگترين سينماي روباز كشور، هفته دولت  (2 تا 8 شهريور)در ايلام افتتاح مي شود.  به گزارش خبرنگار همشهري مديركل دفتر فني استانداري  ايلام گفت: كار ساخت اين مركز فرهنگي با ظرفيت 10 هزار نفر و پرده نمايشي 400 متر مربعي در بوستان و تفرجگاه  چغاسبز واقع در 5 كيلومتري جنوب شهر ايلام پايان يافته  است.  مهندس جواد رحمتي هزينه ساخت سينماي روباز و نصب دكلهاي  فرستنده و روشنايي آن را 660 ميليون ريال اعلام كرد و افزود: براي دريافت صداي فيلم، از يك فرستنده راديويي بر روي موج "اف. ام "استفاده مي شود و پخش فيلم و سريال ها برروي پرده اين سينماي روباز تا 500 متر براي  علاقه مندان قابل استفاده است. 
