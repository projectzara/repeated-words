 گروه شهرستانها: عضو ايراني هيات مشترك ايراني، فرانسوي  كه آخرين خورشيدگرفتگي قرن بيستم را رصد كرده است،  ويژگيهاي اين پديده را تشريح كرد.  دكتر عجبشيرزاده استاد نجوم دانشگاه تبريز كه داراي يك  هيئت ايراني همراه با يك هيئت فرانسوي به سرپرستي  پروفسور" سرژكوچ مين "از مركز تحقيقات بين المللي  انستيتو فيزيك پاريس در چادگان اصفهان به رصد خورشيد به  هنگام كسوف پرداخته است، درباره اين ويژگيها به خبرنگار همشهري در اصفهان گفت: يكي از اهداف اين هيات مشترك  استپك تراپي تاج داخلي خورشيد و تهيه تصوير به روش "سي.  سي. دي "به عنوان يك فن آوري جديد در نورسنجي و فتومتري  بود.  وي با اشاره به قطبدهي به عنوان ديگر هدف اين پژوهش گفت:  اين اقدام براي شناسائي ساختار خارجي ترين جو خارجي  خورشيد به كار مي رود.  وي، ويژگيهاي آخرين خورشيدگرفتگي قرن را رصد هوائي آن  همزمان با رصد زميني تحت عنوان ماموريت فضاي "سوهو"  عنوان كرد و خاطرنشان ساخت رصد زميني هيات ما و رصد فضائي" سوهو" بعدا" تلفيق و به طور مكمل به كار گرفته  مي شود وي رصد فضائي را از آن جهت مهم دانست كه تعدادي  از رصدها كه از زمين امكان پذير نيست، بوسيله تلسكوپ  فضائي صورت مي گيرد و رصدهائي كه در فضا قادر به رصد آن ها نيستيم در زمين انجام مي پذيرد. وي آخرين خورشيد گرفتگي قرن بيستم را با ارزش تر از گرفتگي هاي قبلي آن  دانست و اظهار اميدواري كرد نتيجه تحقيقات اوليه تا يك  ماه ديگر مشخص شود. 
