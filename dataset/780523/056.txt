 گروه شهرستانها: با حضور دكتر عارف وزير پست و تلگراف و تلفن، امروز بهره برداري از 30 طرح مخابراتي استان  كردستان آغاز مي شود.  به گزارش خبرنگار همشهري در سنندج، 4 مركز مخابراتي  پرظرفيت شهري، مركز تلفن همراه سه شهر، سه ساختمان و مجتمع مخابراتي، 18 واحد مسكوني سازماني و افتتاح كد وتوسعه كانال هاي بين شهري 6 مركز از جمله طرحهايي است  كه امروز در مراسمي ويژه و همزمان در شهر سقز بهره برداري از آنها آغاز مي شود.  اين طرحها در شهرستان هاي بانه، سقز، مريوان، قروه،  كامياران، بيجار، ديواندره و سنندج آماده بهره برداري  شده اند.  به گفته مسئولان شركت مخابرات كردستان، براي ساخت و راه اندازي اين طرحها در مجموع 5/25 ميليارد ريال از اعتبارات شركت مخابرات اين استان هزينه شده است. 
