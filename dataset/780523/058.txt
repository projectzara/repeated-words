 اصفهان- خبرگزاري جمهوري اسلامي: امام جمعه موقت اصفهان  در آيين نماز عبادي سياسي جمعه اين هفته اصفهان گفت:  ايران به رغم داشتن جاذبه هاي متنوع ازبابت گردشگري  سالانه فقط 450هزار دلار درآمد كسب مي كند.  حجت الاسلام سيد علي قاضي عسكر در مسجدامام اصفهان  افزود: اين در حالي است كه دنيا از بابت گردشگري سالانه  480 ميليارد دلار درآمد دارد.  وي گفت: پديده خورشيدگرفتگي باعث شد تا قريب 20 هزار جهانگرد، دانشمندو فضاشناس به ايران سفركنند كه براساس  اعلام نظر كارشناسان 60 ميليون دلاردرآمد عايد كشور شد.  وي افزود: اينكه گفته مي شود ورود جهانگردان تاثير سوءاخلاقي به همراه دارد، با تربيت خود و برنامه ريزي،  از تاثيرات سوءاخلاقي جهانگردان مصون خواهيم ماند.  وي گفت: تعاليم اسلام بايد به زبان هاي مختلف دنيا تكثير شود و حين ورودجهانگردان به ايران در اختيارشان  قرار گيرد.  وي افزود: بايد جهانگردان را به منطق دين متوجه كنيم  وبا عمل خود، آنان را به اسلام دعوت نماييم.  حجت الاسلام قاضي عسكر حمله به جهانگردان در چند شهر كشور و بخصوص اصفهان راخلاف شرع و قانون دانست وگفت:  چرابرخي از اسلام چهره اي خشن نشان مي دهند؟ وي افزود: كدام شرع و ديني اجازه داده است كه به ميهمان  حمله شود.  وي گفت: اگر آنان بر خلاف قانون آمده اند، دولت بايد پاسخگو باشد نه اينكه هر كسي برود به جهانگردان تعرض كند.  وي افزود: عده اي با نام دين، مي خواهند دين را از بين  ببرند. وي ازمسوولين ذيربط خواست تابا عاملين اين واقعه  زشت برخورد جدي كنندو پاسخ شايسته اي در اين خصوص به  مردم بدهند.  خطيب موقت نماز جمعه اصفهان همچنين از كساني كه حين  كسوف در اصفهان برطبل مي كوبيدند و دايره مي زدند به شدت  انتقاد كرد.  وي در خطبه اول نمازجمعه نيز به مشكلات ازدواج جوانان  اشاره كرد و گفت: در امر ازدواج نبايد توجه افراد به  مسايل مالي و زيبايي معطوف شود بلكه بايد به معيارهاي  شرعي و ديني توجه كرد. 
