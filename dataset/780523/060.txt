 * آيت الله يزدي: اميدوارم رئيس آينده قوه قضائيه  پرونده حوادث كوي دانشگاه را دقيقا پي گيري كند * قضاتي كه به اين موضوع رسيدگي خواهند كرد، مانند موارد ديگر مستقل از هر جريان و گروهي به اين جريان  رسيدگي مي كنند گروه سياسي: نماز جمعه تهران ديروز دردانشگاه تهران به  امامت آيت الله محمد يزدي اقامه شد.  امام جمعه موقت تهران در خطبه اول نماز، برضرورت توام  بودن علم و عمل در آموزش و پرورش و دانشگاه تاكيد كردو گفت: روح انساني بايد در دانش آموزان و دانشجويان تقويت  شود.  وي حوادث اخير را يكي از پيامدهاي بكار نبستن اين  نكته دانست و گفت: بارها گفتيم كه اين استاد اين حرفها را در كلاس درس زده، اين هم مدركش ! چقدر گفتيم اين خانمي  كه به اسم حقوقدان مطلب مي نويسد، بااستناد به اين مدارك،  حقوق بلد نيست؟ رئيس قوه قضائيه در خطبه اول نماز همچنين نسبت به برخي  تلاش ها در جهت تضعيف ايمان و عقايد مردم و بازي كردن با آن هشدار داد.  رئيس قوه قضائيه در خطبه دوم نماز جمعه ديروزتهران در ارتباط با موضوع قتلهاي زنجيره اي گفت: اين پرونده مسير طبيعي خود را پيموده است و سازمان قضايي نيروهاي مسلح  قدم به قدم جلو رفته ودر حقيقت پرونده خيلي منظم و دقيق  مسير خود را طي كرده است.  وي افزود: اگر در اين جريان فردي دست به انتحار زد،  كارهاي تحقيقي قبلا انجام شده، اقرارها و اعترافات موجود است و پس از تكميل پرونده درآينده نه چندان دور سازمان  قضايي موظف است، در دادگاه علني و با وجود همه شرايط دادگاه هاي علني پرونده را رسيدگي كند و همه مردم كشور را در جريان بگذارد.  يزدي پيرامون پرونده قتلها تاكيد كرد: اين پرونده تقريبا مراحل نهايي را مي گذراند. اميدوارم زمان زيادي نگذرد و سازمان قضايي، دادگاه راآشكار و علني و در جاي معيني  بگذارد و همه بتوانند در آن شركت كنند.  رئيس قوه قضائيه با اشاره به خودكشي سعيد اسلامي در زندان گفت: وقتي مي شنوم يا مي خوانم كه فلان شخصيت بزرگ  در اين كشور اساس را زير سئوال مي برد كه اصلا چنين چيزي  نبوده است، در حاليكه حادثه اي كه پيش آمده پزشك قانوني  در جريان است، پدر و مادر مقتول در جريان هستند. تشييع  رسمي شده وعلت مرگ نيز مشخص و اعلام شده است، باز فلان  آقا تشكيك مي كند و ذهنيت عامه را به هم مي ريزد،  به خاطر اغراض سياسي خودش است. وي ادامه داد: از اين جهت  از سازمان قضايي نيروهاي مسلح مي خواهم كه يك پرونده اين  چنين محكمي را خيلي باز و آزاد همه را در جريان بگذارند وبگويند بعد از اينكه همه چيز باز شد، دست همه خارجي ها و داخلي هاي وابسته به خارجي را كاملا رو كنند.  امام جمعه موقت تهران تاكيد كرد: اگر يك نفر خودكشي كرده،  كل پرونده به هم نريخته است. خوشبختانه از اين فردي كه  خودكشي كرده و جنازه اش هم تحويل شده و در اختيار فاميلش  بوده، حتي بعضي مسئولان نظام در تشييع جنازه اش شركت  كرده اند، باز فلان آقا مي گويد، معلوم نيست و اينها صحنه سازي و چنين و چنان است، اين حرفها چيست كه مي زنند؟ امام جمعه موقت تهران در ادامه اين خطبه به تشريح حوادث  كوي دانشگاه تهران پرداخت و تاكيد كرد: قضاتي كه به اين  موضوع رسيدگي خواهند كرد، مانند همه موارد ديگر مستقل از هر جريان و گروهي به اين جريان رسيدگي مي كنند. رئيس قوه  قضائيه در تشريح و تبيين روند جريانات دانشگاه گفت:  تقسيم بندي هايي كه تاكنون انجام گرفته، يك بخش به هيات  تحقيق داده شده كه ازشب جمعه تا جمعه صبح است و تحقيقات  اين بخش كامل شده و امروز بحث تا عصرجمعه است، دوشنبه و سه شنبه نيز فصل جدايي است كه به خيابان ها كشاندند وجريان هايي دارد كه در حال تحقيق است، ولي به هر حال يك  پيوستگي وجود دارد.  وي اظهارداشت: مسئله به آن سادگي نيست كه بعضي ها فكر مي كنند يك آقايي را با يك خانمي آوردند و گفتند كه  مسايل مربوط به اين دو مي شود و تااينجافكر مي كنيم كه  قضيه تمام شده است، نخير. تحقيقات نشان مي دهد كه مسئله  تمام نشده، آن آقا و خانم يك گوشه اش هستند.  امام جمعه موقت تهران ضمن اظهاراميدواري نسبت به اينكه  رئيس آتي قوه قضائيه از هيچيك از ريز اين جريان ها هم  نگذرد و دقيقا پرونده را پيگيري كند افزود: قضاي مملكت  حافظ امنيت كشور و مستقل از همه چيز است، به هيچوجه با سياست ها، خواسته ها و گروه ها و جناح ها ارتباط ندارد و كار خودرا بر اساس قوانين حاكم بر قضاي كشور و در پيشگاه  الهي انجام داده، مي دهدو خواهد داد. 
