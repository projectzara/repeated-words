 گروه سياسي: ششمين اجلاس كميسيون عالي امنيتي ايران و تركيه در آنكارا ديروز با امضاي تفاهم نامه اي به كار خود پايان داد.  به گزارش ايرنا، اين تفاهم نامه از سوي غلامحسين بلنديان  معاون امنيتي و انتظامي وزارت كشور ويحيي گورقائم  مقام وزارت كشور تركيه به امضاء رسيد.  يحيي گور در ارزيابي نتايج اجلاس گفت: مذاكرات سودمندي  صورت گرفت و درمورد همكاري هاي امنيتي و مبارزه با تروريسم دو طرف به تفاهم دست يافتند. قائم مقام وزارت  كشور تركيه اضافه كرد: تركيه به مناسبات خود با جمهوري  اسلامي ايران اهميت بسياري قائل است و به طرف ايراني قول  داده است كه در مورد حادثه مرزي اخير در پيرانشهر نتيجه  تحقيقات را هر چه سريع ترتهيه و به اطلاع آنان برساند.  غلامحسن بلنديان رئيس هيات ايراني نيز در سخناني گفت:  مردم مسلمان ايران و تركيه ارتباط ديرينه دارند وقلب هايشان به هم نزديك است و نزديكي دو كشور مانع از ايجاد دشمني از سوي دشمنان به ويژه رژيم صهيونيستي درمناسبات  بين تهران و آنكارا خواهد شد.  بلنديان گفت: مساله بمباران جنگنده هاي تركيه مطرح شد و طرف تركيه ضمن ابراز تاسف از اين حادثه قول داد هر چه  سريع تر نتيجه تحقيقات رااعلام كند. 
