 آغاز فوتبال جام آزادگان  سپاهان در آبادان متوقف شد    حامد كاويانپور در پي آسيب ديدگي حلالي با ورود به زمين  بر قدرت تهاجمي پيروزي افزود و كفه ترازو را به سود تيمش  سنگين كرد گل سوم پيروزي كه توسط كاويانپور به ثمر رسيد زيباترين گل هفته اول جام آزادگان بود.  گروه ورزشي: جام آزادگان كه در برگيرنده تمامي سرمايه  فوتبال كشور است، در آغاز راه جديد هيجان لازم را در بين  علاقمندان به فوتبال ايجاد كرد. حضور اكثر تيم ها با آمادگي نسبي جسماني و فني كمك كرد تا بازي ها از نظر فني  نيز بار مثبت خود را داشته باشند.  تيم هايي كه سابقه تلخ و شيرين سال هاي گذشته با خود داشتند، با احتياط تر از بقيه تيم ها آغاز كرده اند.  استقلال، پاس و پيروزي نمونه هايي از اين دسته تيم ها بودند. سايپا، ذوبآهن، سپاهان و نفت نيز به دنبال اين  تيم ها از آغاز جام به فكر كسب امتياز و موقعيت خود بودند. فوتبال سراسري كشور با اين برداشت ها و نگراني ها شيرين مي شود اگر تيم ها به اين مسائل و تاكتيك هاي  جانبي برسند، آيا فوتبال در سطح بالاتري راه خود را دنبال مي كند؟ استقلال چنين تيمي بود كه خونسرد وبا تحمل توانست به  اهداف از پيش تعيين شده خود دست يابد. پيروزي نيز چنين  كرد و موفق شد طي يك بازي زيبا و سخت به هدف خود برسد.  بهمن كم تجربگي كرد و با ارائه بازي گروهي زيبا نتوانست  به آنچه فكر كرده بود دست يابد.  استقلال در تبريز در مقابل محبوبترين تيم اين خطه  دستمزد زحمات بازي هاي تداركاتي خود را گرفت.  پاس نيز به دنبال استقلال و پيروزي هفته اول را محكم  شروع كرد.  آغاز جام آزادگان را به فال نيك مي گيريم و آن را با حساسيت بيشتر تعقيب مي كنيم.  پيروزي آغازي بد و پاياني خوب پيروزي قهرمان فصل پيش جام آزادگان ديروز در ورزشگاه  آزادي آغازي لرزان و پاياني محكم داشت.  شاگردان پروين ابتدا تحت تاثير شكست سنگين بازي دوستانه  چندي پيش خود برابر بهمن تسليم حريف بودند و در همان  ابتداي بازي با گل زودهنگام يدالله سليماني جاخوردند.  بازيكنان كم تجربه بهمن بعد از گل نيز بارها در آستانه  زدن گل دوم قرار گرفتند كه هر بار شتابزدگي داريوش  ميكائيلي فرصت زدن گل دوم را از آنان مي گرفت. باگذشت  زمان بيشتري از بازي اين تيم پيروزي بود كه به لطف تجربه  و بازيگرداني مهره هايي همچون حلالي، هاشمي نسب و بزيك  به بازي مسلط شد و درپي جبران مافات برآمد. حركات خوب امامي فر و برزگر موجب شد تا پيروزي خيلي زود با پاس خوب حلالي و ضربه روپاي بزيك به گل تساوي دست يابد.  با بيرون رفتن حلالي و آمدن كاويانپور پيروزي كاملا" بر حريف خود برتري يافت و در لحظات پاياني نيمه اول با خطاي  مدافعان بهمن روي امامي فر از روي نقطه پنالتي توسط هاشمي نسب دو بر يك پيش افتاد.  در نيمه دوم بهمن ستار همداني و علي نوري را هم به ميدان  فراخواند ولي چه سود كه پيروزي موتورش راه افتاده بود و به لطف حضور پرتحرك كاويانپور و بزيك يك لحظه عقب ننشست  و در شرايطي كه بهمني ها تهاجمي تر از وقت اول ظاهر شده  بودند، به گل سوم نيز رسيد.  پيشروي كاويانپور از داخل زمين پيروزي تا نزديكي هاي خط جريمه بهمن ادامه يافت و او با ضربه اي زيبا و تماشايي  توپ را دور از دسترس واعظي سنگربان بهمن به گوشه چپ  دروازه دوخت.  در اين بازي بهمن نشان داد كه بايد روي اين تيم در بازيهاي آينده حساب ويژه گشود، هر چند كه كم تجربگي را مي توان عامل اصلي شكست اين تيم و آن هم در برابر تيم  مدافع عنوان قهرماني قلمداد كرد. در تيم بهمن فرزاد مجيدي چهره شاخص ميدان بود كه بارها مهاجمان تيمش را در جلوي دروازه پيروزي صاحب موقعيت كرد.  استقلال و فرصت هاي  از دست رفته  استقلال اگر چه همانند فصل پيش در تبريز از سد تراكتورسازان گذشت، اما اين تيم در اين بازي نبود يك  گلزن تمام عيار را با تمام وجود حس كرد. استقلال درپي  دريافت گل اول با خونسردي به بازي احاطه يافت و بارها با دوندگي و بازيسازي مردان مياني و دو پيستون چپ و راست  خود دروازه ميزبان را به خطر انداخت. استقلال در روزي كه  مي توانست محبوبترين تيم تبريز را با گلهاي زياد شكست  دهد تنها به زدن سه گل اكتفا كرد و فرهاد مجيدي يكي از دو مهاجم استقلال در اين روز بيشترين موقعيت گلزني را در جلوي دروازه تراكتورسازي از دست داد. زدن همين سه گل  كافي بود تا استقلال از رقيبان قديمي خود پيروزي و پاس  در شروع بازي ها عقب نماند.  در آبادان و در گرماي بالاي چهل درجه سپاهان بهترين تيم  شهرستاني فصل قبل در آخرين لحظات تن به تساوي داد تا صنعت نفت هم در اولين روز بازي ها از امتياز بي نصيب نماند. نفتي ها درست در دقيقه 91 بود كه از روي نقطه  پنالتي و با گل بازيكن عراقي خود به نام "مهند مهدي  الندا" از خطر شكست گريختند. در ساير بازي ها پاس در تهران با سه گل از سد ميهمان خود فولاد خوزستان گذشت. 
