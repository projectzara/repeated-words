 گروه ورزشي: تيم ملي واليبال بزرگسالان ايران در آستانه  دهمين دوره مسابقات واليبال قهرماني مردان آسيا، در ديداري تداركاتي عصر روز پنج شنبه مقابل تيم ملي لتوني  به برتري رسيد.  در اين بازي كه به قضاوت محمدحسين شفقي و خليل يگانه مجد در سالن واليبال مجموعه ورزشي آزادي انجام شد، تيم ملي  ايران گيم اول را(2325)به لتوني باخت و سه گيم بعدي  را با نتايج(2527، 2325 و 1825)به سود خود كرد و درمجموع به برتري سه بر يك نايل آمد.  شكست دو هفته پيش برابر جوانان روسيه مربيان تيم ملي  واليبال ايران را وادار ساخت تا در اين بازي تركيب اصلي  خود را با فراخواني بهنام محمودي، محمد تركاشوند و عليرضا نادي به ميدان بفرستند و همين تدبير موجب شد تا تيم ايران با تركيبي موزون و هماهنگي بهتر نسبت به گذشته  بازي بهتري از خود به نمايش بگذارد.  لتوني كه دو سال پيش در مشهد با اقتدار دو بار موفق به  شكست تيم ملي ايران شده بود، اين بار در مقابل تيم  باانگيزه ايران كم آورد و مقهور تنوع حملات ايران در روي  تور شد.  لتوني تمام نفرات آشنايش همچون سپليتس، كراستي نيس، گرين  فيلدز و كارداس به جز رايموند كه از تيم ملي خداحافظي  كرد را در خدمت داشت و در شروع بازي نيز به لطف تاكتيك  سنجيده و خوش فكري پاسورش تيم برتر ميدان بود تيم ايران  كه در گيم اول قادر به خنثي كردن حملات وسط تور حريف  نشده بود، در گيم هاي بعد با هوشياري محمودي و رضايي كه  در دفاع وسط تور خوب عمل كردندتوانست نقطه برتري حريف  را خنثي و با اتكاء به بازيسازي نقدي و غياثي تيم برتر ميدان شود.  بهنام محمودي، سعيد رضايي، اميرحسين منظمي، محمد عمده غياثي، محمد تركاشوند و پيمان اكبري تركيب اصلي تيم  ايران را تشكيل مي دادند و در مواقعي كه محمودي و رضايي  به منطقه عقب زمين مي آمدند، بنيادي به عنوان بازيكن  ليبرو جاي آنان را به عنوان يار توپگير و يكي از دو دريافت كننده تيم مي گرفت و عليرضا نادي نيز متناوبا"  براي دفاع كردن جانشين نقدي و غياثي مي شد.  تيم ملي واليبال ايران امروز دومين و آخرين بازي  تداركاتي خود را با تيم لتوني در ساعت 17 برگزار مي كند و آنگاه در ادامه اردوي آمادگي با پيگيري تمرينات  تاكتيكي آماده شركت در مسابقات قهرماني آسيا مي شود.  جوانان ايران 3- لتوني يك  گيم ها(2125، 2025، 1925، 1925) داور اول: فرهاد شاهميري داور دوم: حميد حق بين  تيم جوانان ايران در كمتر از پنج روز مانده به اعزام به  رقابت هاي جوانان جهان در مصاف با لتوني به برتري رسيد تا با شادابي و روحيه اي بهتر عازم تايلند شود تيم ايران  ديروز با تركيب بهنام محمودي، محمد تركاشوند، مهرداد سلطاني، عليرضا بهبودي، آق محمد سلاق و عليرضا نادي  چهره اي به مراتب بهتر از روز بازي با تيم جوانان روسيه  داشت و هماهنگي تيمي خوب آنان باعث شد تا لتوني با وجود بازي قدرتي مغلوب آنان شود. تيم جوانان پيش از اعزام به  تايلند فردا آخرين بازي تداركاتي خود را نيز مقابل همين  تيم برگزار مي كند. 
