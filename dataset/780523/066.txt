 پايان مرحله دوم رقابت هاي انتخابي تيم ملي كشتي آزاد ايران مرحله دوم رقابتهاي انتخابي تيم ملي كشتي آزاد ايران در وزن هاي 54، 63، 69 و130 كيلوگرم كه از روز پنجشنبه با شركت 63 كشتي گير در سالن شهداي هفتم تير تهران آغاز شده  بود، بعدازظهر ديروز با انجام ديدارهاي نهايي به پايان  رسيد.  رقابتهاي انتخابي اين چهار وزن به منظور شركت در پيكارهاي جهاني سال 99 در آنكارا تركيه در حالي برگزار شد كه كشتي گيران سرشناس و ملي پوشي همچون "غلامرضا محمدي "، " عباس حاج كناري "،" علي اكبر دودانگه "،" اكبرفلاح "، " ابراهيم مهربان "و" عليرضا رضايي "هر كدام بنابه دلايلي  در صحنه حضور نداشتند.  باانجام رقابتهاي چهار وزن مذكور، "رضا لايق "از قزوين،  اويس ملاح از گلستان، امير توكليان از خراسان و محمدمهدي  لاريجاني از مازندران به ترتيب به عنوان نفرات برتر وزن هاي 54، 63، 69 و 130 كيلوگرم شناخته شدند.  به رغم برگزاري رقابتهاي انتخابي اين چهار وزن، فقط حضور اميرتوكليان قهرمان بازيهاي آسيايي بانكوك در وزن  69 كيلوگرم باتوجه به سابقه او در مسابقه هاي جهاني سال  97 در كراسنويارسك روسيه و چندين دوره مسابقه هاي آسيايي  براي پوشيدن دوبنده تيم ملي كشتي آزاد ايران  درمسابقه هاي جهاني تركيه مسجل و محرز شده و براي  وزن هاي 54، 63 و 130كيلوگرم، كميته فني فدراسيون كشتي  بايد تصميم گيري كند.  اسامي نفرات اول تا سوم مرحله دوم رقابتهاي انتخابي تيم  ملي كشتي آزاد ايران در وزن هاي 54، 63، 69 و 130 كيلوگرم از اين قرار است:  54 كيلوگرم 1- رضا لايق از قزوين 2- محمد اصلاني از توابع تهران 3- محمد رضايي ازهمدان  63 كيلوگرم 1- اويس ملاح از گلستان 2- علي بابايي  جعفري از توابع تهران 3- اكبربهتري از تهران  69 كيلوگرم 1- امير توكليان از خراسان 2- جلال لطيفي  از همدان 3- مجيد محمدي ازمازندران  130 كيلوگرم 1- محمدمهدي لاريجاني از مازندران 2- داود رخش خورشيد از تهران 3- محمدجواد محمدپور از خراسان 
