 گفتگو با اليزابت بانتر پژوهشگر فرانسوي  اشاره: خانم اليزابت بانتر، پژوهشگر فرانسوي در كتاب جديدي كه اخيرا" در پاريس منتشر كرده است، قضيه روابط مرد و زن را در چهارچوب عادي و فراگير جهاني آن بررسي  مي كند. وي معتقد است كه اين گونه مسايل - از آفريقاي  بدوي تا اروپا و امريكاي صنعتي - همانند گذشته باقي مانده  و هنوز هم در بر همان پاشنه مي چرخد.  روزنامه الوطن، گفتگوي زير را با وي انجام داده است كه  متن آن را با هم مي خوانيم.  * چرا در اين كتاب به مردان حمله كرده ايد؟ - من در اين كتاب به مرد، حمله نكرده ام بلكه او را دشوارتر از زن يافته و توصيف كرده ام. جهان، خود را مذكر مي بيند. از دوران هاي كهن تاكنون و در هر زمان و مكان  در جوامع غربي معاصر، مرد اگر روابط فراواني داشته باشد قهرمان به شمار مي رود اما زن پست و فاحشه. البته به  استثناي كشورهاي اسلامي كه در آنها اسلام، سقوط و پستي  را هم براي مرد و هم زن، به طور كلي، حرام كرده است.  مرد از نظر غريزي و نه اكتسابي، چيرگي طلب است. پدر غالبا" در بيرون از خانه و بر سر كار است و كودك وابسته  به مادر است، اما به رغم اين امر، به پدرش افتخار مي كند و نه مادر. پدر، برترين الگوي اوست حتي اگر منفي باشد اما مادر چيزي نيست مگر شيرده و ارائه دهنده خدمات.  جنبش" پدران نوين "در فرانسه و پس از بهار 1968 چيزي را در اين واقعيت تاريخي و طبيعي تغيير نداد.  * در كتابتان تمركز آشكاري روي روابط زن و مرد در امريكا داشته ايد. چرا فقط امريكا؟ - جامعه امريكا در جهان از نظر شمار تجاوزهاي سالانه به  زنان در مرتبه نخست جاي مي گيرد كه مثلا" بيست بار از فرانسه بيشتر است. احتمالا" ايالات متحده امريكا تنها كشور جهان است كه در آن مالكيت اسلحه فردي قانوني است.  اكنون ثابت شده كه بيش از شصت درصد از عمليات تجاوز امريكاييان با قدرت اسلحه صورت مي گيرد. به نظر مي رسد كه اروپاييان از اين جنبه از امريكاييان بسيار معتدل ترند اما شرقيان به علت وجود موانع ديني،  اخلاقي ترند و جامعه آنان محافظه كارتر. از اين نظر ما غربيان نياز مبرمي داريم تا در معيارهاي آزادي هاي فردي -  كه همواره و همچنان در برابر ديگران به آنها افتخار مي كنيم- تجديدنظر بنيادي و تاريخي انجام دهيم.  * آيا به نظر شما اين جمله مشهور شكسپير كه مي گويد " پسرزن، سايه مذكر است "همچنان براي بيان مفهوم غرب از روابط زن و مرد صدق مي كند؟ - در اروپاي سده هاي ميانه از پسر خانواده كار مي كشيدند تا درآينده از او يك شواليه بسازند. در فرانسه از قرن  هفدهم تا پايان قرن نوزدهم، مدرسه به جاي خانواده جايگاه  انديشه هاي مذكر سالار شد. در آن هنگام مدارس فرانسوي و اروپايي عموما"، دانش آموزان خود را براساس مفاهيم پدر سالارانه تربيت مي كردند. كشورهاي انگلو- امريكايي بيش  از ديگران به انديشه هاي مذكر سالار پايبندند. هنوز هم  در انگلستان، بسياري از خانواده هاي محافظه كار، كودكان  ذكور را از همان بچگي از دامان مادرانشان جدا مي كنند تا آنان را به مدارس "بوردينگ "بفرستند. آنان در اين گونه  مدارس دوره هاي "خشونت "را مي گذرانند كه شبيه آيين هاي  بدوي است، گيرم كه لايه هايي از نمودهاي تمدن را بر آنها مي كشند. در اينجا بد نيست به خاطرات رمان نويس /انگليسي  جرالد /برنيان در سال 1914رجوع كنيم. وي مي نويسد: به  رغم وحشيانه بودن اين ] جنگ جهاني [اول مايلم به طول  انجامد زيرا- دست كم - مرا از عذاب زندگي در مدرسه  " رايدلي "راحت مي كند. حتي در بريتانياي دوره ويكتوريا نيز مذكر بودن، بهاي سنگيني داشت كه مرد مي بايست آن را مي پرداخت تا لقب مرد را به دوش بكشد.  اين سنت هاي شبه آييني هنوز هم در برخي از يگان هاي ارتش  فرانسه و در اغلب يگان هاي ارتش امريكا دنبال مي شود.  ژنرال" انكروفاست "رئيس شعبه آمادگي در نيروهاي امريكايي  مي گويد: اگر مايلي به كسي ياد بدهي كه قادر به كشتن  باشد بايد نخست زن را در او بكشي.  ترجمه: واحد رسانه هاي خارجي  منبع: الوطن، عمان 
