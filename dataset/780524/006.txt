 گروه اجتماعي - به گزارش اتحاديه اجتماعي "فاو د. ك "فقر و محروميت در كشور آلمان بيشتر در ميان زنان، افراد سالخورده و كودكان به چشم مي خورد.  به گزارش خبرگزاري جمهوري اسلامي، ميانگين حقوق  بازنشستگي يك زن 60 ساله آلماني، دو سوم كمتر از حقوق  بازنشستگي يك مرد 60 ساله است.  براساس اين گزارش، 75 درصد حقوق ماهانه بازنشستگي زنان  كشور زير سقف يك هزار مارك قرار دارد.  طبق اعلام اين اتحاديه، زنان در آلمان علاوه بر محروميت  از امكانات آموزشي مناسب، در هنگام اشتغال نيز در مقايسه  با مردان، حقوق كمتري دريافت مي كنند.  اين اتحاديه اجتماعي، با توجه به پائين بودن سطح حقوق  بازنشستگان، نسبت به هرگونه تغيير منفي در ميزان دريافتي  بازماندگان افراد بازنشسته هشدار داد و پيامدهاي چنين  اقدامي را به زيان 2/5 ميليون زن خواند.  دولت آلمان به دليل وضعيت بد اقتصادي، تعداد بسيار بالاي  افراد بيكار و كمبود شديد درآمد، اقدام به تقليل  هزينه هاي خود از جمله كاهش خدمات اجتماعي و بيمه هاي  همگاني كرده است كه بيش از پيش افراد فقير و كم درآمد جامعه را شامل مي شود. 
