   چه اخلاقي از ديد علوم قابل قبول است؟ * بسياري از كشورها، ازجمله آرژانتين كانادا، آلمان،  ايتاليا، نيوزيلند و... داراي قوانيني هستند كه  همانندسازي انسان به منظور توليدمثل را ممنوع كرده است و يا اين كه هم اكنون، سرگرم تصويب چنين قوانيني هستند * آيا پديده اي به نام اخلاق زمان وجود دارد؟ به گفته "جورجزكوتودجيان "مدير بخش اخلاق علم و تكنولوژي  سازمان يونسكو، بازتاب اخلاقي، به يكي از عناصر ضروري  توسعه علم و تكنولوژي تبديل شده است. اين مسئله درواقع  نقطه عطفي در زمينه علم در پايان قرن حاضر است و به شدت،  شيوه طرح سوءالات علمي در حال حاضر را تغيير داده است.  اين تحول، در شرايطي صورت مي گيرد كه هيچ گونه تغيير واقعي در ماهيت خود علم حاصل نشده است.  بسياري از اين مسايل جديد اخلاقي و ايمني در آستانه يك  انقلاب در علوم زيستي كه از دهه 1970 شروع شد، ظهور يافته است. با اين حال، تفاوتهاي موجود بين شمال و جنوب،  غني و فقير و مرد و زن از لحاظ دسترسي به دانش، مراقبت  بهداشتي، آب آشاميدني سالم، انرژي و آموزش و پرورش در ديدگاه جهاني مسايل اخلاقي به حساب مي آيند.  به گفته كوتودجيان، در مركز ملاحظات اخلاقي مفهوم ريسك و خطرپذيري نهفته است به گفته وي، اگرچه زندگي بشر بدون  هيچ گونه خطرپذيري نيست، اما تكنولوژيها انواع خطرات  مختلف را ايجاد مي كند. به عنوان نمونه خودرو خطرآفرين  است، كه اگرچه از نظر آماري خطرآفريني آن روزانه است،  اما تعداد اندكي را تحت تاثير قرار مي دهد. از سوي ديگر،  خطر يك حادثه اتمي بسيار اندك است، اما در صورتي كه چنين  حادثه اي رخ دهد به ميليونها انسان خسارت وارد خواهدشد.  همچنين انواع خطرات ديگر نيز وجود دارد. به گفته  كوتودجيان، هرچند در حال حاضر صدها انسان درنتيجه موارد مستهجن موجود در اينترنت نمي ميرند، اما اين يك خطر اجتماعي است. همين طور، مردم خواستار تلفن هاي  ماهواره اي هستند، اما عملي شدن اين خواسته به مفهوم  فرستادن هزاران ماهواره به فضا براي كمك به بهبود ارتباطات ماست.  از نظر فدريكو مايور، دبيركل يونسكو، پديده اي به نام  اخلاق زمان نيز وجود دارد. به گفته او، هنگامي كه امكان  مقاومت ناپذيري در يك پديده وجود دارد، رهبران سياسي از نظر اخلاقي وظيفه دارند مانع از به تاخير افتادن اعمال  شيوه ها و اقدامات بهبودبخش شوند. درغير اين صورت،  هيچ گونه فرآيند مقاومت ناپذيري نمي تواند صورت گيرد. ما بسياري از چالش ها را تشخيص داده ايم و براي آنها درماني  داريم، اما در عين حال جسارت اجراي اين اقدامات را نداريم. به عنوان نمونه، ما جرات كاهش هزينه هاي نظامي  به نفع تحقيق، توسعه يا كاستن از مصرف سوختهاي فسيلي و يا اجراي اقداماتي براي ريشه كن كردن فقر را نداريم.  اينها مسايل اخلاقي هستند.  بيواتيكس(اخلاق زيستي) تاكنون بزرگترين نگرانيهاي عمومي، در مورد تحولات جديد در علوم زيستي بويژه همانندسازي و موجودات اصلاح شده  ژنتيك بوده است اگرچه درباره برخي از مسايل اخلاقي  اغراق شده است، اما همه اين مسايل نيازمند انعكاس جدي  است:  * احتمال استفاده نابجا از اطلاعات ژنتيك در مورد افراد;  * اين مسئله كه چه كسي مالك ژنها و كد ژنتيك است ;  * پيامدهاي انحصاري كردن دانش كه به طور سنتي مشترك بوده  است;  * امكان پذيرش همانندسازي انسان به منظور توليدمثل يا اهداف ديگر;  * پذيرش انتقال ژنها از يك گونه حيواني به ساير گونه ها;  * ايمني موجودات اصلاح شده ژنتيك، هم از لحاظ محيطي و هم  از لحاظ مصرف كننده، ازجمله كاهش تنوع زيستي.  ژنوم انسان و دارو پژوهشگران تا سال 2002 يا 2003 يعني حدود پانزده سال  بعداز شروع، كار نقشه ژنوم انسان را تكميل خواهند كرد.  اين به مفهوم آن است كه آنها بين 80 تا 100 هزار ژن را در 23 جفت كروموزم موجود در هر سلول بدن شناسايي و جايابي خواهند كرد. اين كروموزم ها، دربردارنده ميراث  ژنتيك ما در شكل مولكولهاي مضاعف حلزوني مولكولهاي دي. ان.  اي است. پروتئين هاي مولكولهاي دي. ان. اي ژن است كه  كاركرد و سرنوشت سلولها را تعيين مي كنند. آنها واحدهايي  هستند كه تكامل بر پايه آن عمل مي كند و بدين طريق  سرنوشت تمامي گونه هاي ما را رقم مي زنند.  دانشمندان به موازات ترسيم ژنوم، شروع به توضيح كاركرد هر يك از ژنها كرده اند به عنوان مثال، آنها مي خواهند بدانند هر ژن چه چيزي توليد مي كند يا چه امري را كنترل  مي نمايد اين اقدام، راه جديدي را براي درمان بيماريهاي  ناتوان كننده يا كشنده موروثي ناشي از يك ژن(يا ژنهاي) معيوب، بي اثر يا مفقود مي گشايد. زماني كه پژوهشگران يك  ژن عامل بيماري و كليد روشن و خاموش كردن آن را پيدا و رديف كنند، پزشكان قادر خواهند بود معالجه آن بيماري را ازطريق جايگزيني برخي سلولهاي معيوب بيمار با سلولهايي  كه ژن آنها سالم است، انجام دهند. اين عمل، به عنوان  ژن درماني معروف است.  ژن درماني هنوز در دوران طفوليت بسر مي برد و بسيار گران  بوده و هميشه قرين موفقيت نيست در ژن درماني، ژنهاي  اصلاح شده به كودكان بيمار منتقل نمي شود. اما اگر ژنهاي  موجود در تخم ها و اسپرم يك زوج(سلولهاي اصلي)اصلاح  شود، كودك ناشي از آن، از بيماري ارثي يك يا هردوي  والدين خود نجات خواهديافت اين نوع برخورد با سلولهاي  اصلي انسان، در حال حاضر در بسياري از كشورها غيرقانوني  است. درعين حال اين شيوه به طور گسترده در مورد موش  آزمايشگاهي اعمال مي شود اكنون سوءال اين است كه آيا مشكل پذيرش ژن درماني براي انسان پس از ممنوعيت اوليه آن،  همچون مورد باروري خارج از رحم تنها مسئله زمان است يا خير؟ هنگامي كه يك ژن بيمار شناخته شود، پزشكان قادر خواهند بود براي فهميدن اين كه آيا فرد ژني را به ارث برده يا نه از جنين - و حتي كودكان و افراد بالغ - عكس برداري كنند.  اما سوءال اين است كه پس از آن چه اقدامي بايد صورت گيرد؟ برخي از بيماريهاي ارثي معمولا" قبل از دوران ميان سالي  ظاهر نمي شوند. برخي ديگر از بيماريهاي ارثي، همچون  فيبروز كيستي، از زمان تولد حادث مي شود. آيا جنين بايد سقط شود؟ در غير اين صورت آيا بايد به آن بچه گفته شود كه او آنچنان بيماري دارد هرچند كه هيچ راه درماني براي  آن نيست؟ آيا شركتهاي بيمه يا كارفرمايان، بايد به  اطلاعات ژنتيك يا بيماريهاي ارثي مشتريان يا كاركنان خود دسترسي داشته باشند يا خير؟ اگر بگوييم سقط جنين در مورد جنين مبتلا به فيبروزكيستي درست است، درخصوص جنين مبتلا به بيماري هموفيلي چه مي توان گفت؟ اگر يك بيماري ارثي  با يك خصيصه مطلوب- همچون خلاقيت هنري، همراه باشد، وضع  چگونه است؟ چه كسي به اين سوءالات پاسخ مي دهد؟ ما خط را كجا ترسيم مي كنيم و نياز به ارائه چه تضمين هايي داريم؟ به ثبت رساندن خلاقيتهاي طبيعت - چه كسي مالك ژنهاست؟ زماني كه پژوهشگران تصميم گرفتند طرح گسترده ترسيم ژنوم  انسان را اجرا كنند، آزمايشگاههاي بخش عمومي، اين كار را با روحيه مشاركت در بخشي از طرح ژنوم انسان اجرا كردند.  اما شركتهاي داروسازي به زودي امكان تجاري توليد داروهايي براساس دانش پروتئين هاي ساخته شده توسط ژنها را دريافتند. بنابراين، آنها براي تشخيص كد منحصربفرد هر ژن، به اين تلاشها پيوستند و از آنجا كه توليد هر داروي  جديد حدود 500 ميليون دلار هزينه دارد، شركتهاي داروسازي  خواستار سري بودن يافته هايشان هستند.  تنها راه مطمئن براي بازداشتن رقبا از سرقت رديف يك ژن،  انحصاري و ثبت كردن آن است. اين امر، مسايل عمده اي  درباره حقوق مالكيت مطرح مي كند آيا يك شخص يا يك شركت،  مي تواند مدعي بخشي از ميراث مشترك ژنتيك ما باشد؟ ظاهرا" پاسخ اين سوءال مثبت است.  ادارات ثبت در امريكا و اروپا قبلا" ثبت تعدادي از رديف هاي دي. ان. اي را در پرونده هاي خود دارند. به عنوان  نمونه در مورد اريتروپوئيتين توليدشده توسط مهندس ژنتيك -  كه موجب انعقاد گلبولهاي قرمز خون در بيماران كم خون  مي شود- اين نوع ثبت امتياز، سالانه مي تواند 5/1 ميليارد دلار ارزش داشته باشد.  اكنون مسابقه اي نه تنها براي ثبت امتياز ژنها يا پروتئين هاي شخصي، بلكه براي ثبت ژنوم تمامي گياهان و موجودات، در حال انجام است. درصورتي كه شركتهاي مرتبط با علوم زيستي كشورهاي صنعتي، امتياز گياهان و جانوران  سودمند را به نام خود به ثبت برسانند، فرصت استفاده از اين منابع از كشورهاي درحال توسعه كه داراي تنوع غني  بيولوژيك هستند، گرفته خواهدشد.  شفافيت در مقابل سري بودن  ثبت و ادعاهاي انحصاري درباره رديفهاي دي. ان. اي يك مسئله  ديگر اخلاقي را نيز موجب شده است. ريشه واژه علم از واژه  لاتين" ساير" به معني دانستن است. دانش علمي نيز هميشه  ازطريق انتشار يافته ها پيشرفت كرده است امروزه يك محقق  حرفه اي دانشگاهي، تا حد زيادي بر ليست كتابها و مقالاتش  متكي است. اين مسايل در حالي كه عناصر لازم براي ساير پژوهشگران به منظور پيشرفت بيشتر دانش فراهم مي كند،  بيانگر تائيد دقيق كيفيت كار نيز مي باشد. با اين حال،  طبق قانون(دستكم در اروپا)اطلاعاتي كه منتشر شده اند،  متعاقبا" قابل ثبت و انحصاري كردن نيست. بنابراين ممكن  است پژوهشگراني كه يك رديف دي ان. اي مفيد را كشف مي كنند،  به دليل انگيزه هاي تجاري، از انتشار يافته هايشان  خودداري كنند. چنين امري همكاريها و اشتراك مساعي را كه  تاكنون به طور موفقيت آميز موجب فرآيند ابتكاري علم بوده،  بي ثبات خواهدكرد.  دبيركل يونسكو، اكنون يك كميسيون جهاني درباره اخلاقيات  دانش علمي و تكنولوژي(COMEST)را به عنوان مجمعي براي  بررسي و پاسخگويي به اين گونه سوءالات تاسيس كرده است.  اين كميسيون، اولين نشست خودرا طي روزهاي 28 تا 30 آوريل  امسال در شهر اسلوي نروژ برگزار كرد.  همانندسازي در سال 1996 دانشمندان موءسسه روسلين اسكاتلند يك كپي  مشابه(كولن)يك گوسفند را از يك سلول پستان او توليد كردند. در 13 آوريل همان سال، گوسفند همانندسازي شده  دالي بره اي زاييد30 ماه قبل از آن، يك شركت امريكايي  در ماساچوست تكنولوژي سلولي خاصي را ساخت و اعلام كرد كه  سه گوساله را همانندسازي كرده است در آوريل همان سال،  يك شركت امريكايي مدعي داشتن تكنولوژي همانندسازي  ميمونهاي ريزوز هندي شد آيا اين امور، راه را براي  همانندسازي انسان مي گشايد؟ مفاد اعلاميه جهاني مربوط به ژنوم انسان و حقوق بشر به صراحت همانندسازي انسان با هدف توليدمثل را مخالف شان  انساني اعلام كرده است. براساس نظر" نوئل لنوار" رئيس  پيشين كميته بين المللي اخلاق زيستي، شان انساني، ذاتي  هر فرد است و مانع هرگونه اقدامي كه قصد مادي يا ابزاري  كردن فرد را دارد، مي شود. به عبارت ديگر بشر يك موضوع و نه يك هدف براي علم است. همان طور كه قانون افراد اعم از مرد و زن را از كپي كردن خود- به عنوان نمونه حتي در موردي كه يك زوج به هيچ وجه قادر به بچه دار شدن نيستند-  منع مي كند، همچنين پرورش انسانهاي همانندسازي شده  به عنوان جعبه هاي ابزار لوازم يدكي در مورد بيماري يا تصادف ساير انسانها نيز، ممنوع است.  بسياري از كشورها ازجمله آرژانتين، كانادا، آلمان،  ايتاليا، نيوزيلند، نروژ، اسلواكي، اسپانيا، سوئد، سوئيس،  انگليس و امريكا داراي قوانيني هستند كه همانندسازي  انسان به منظور توليدمثل را ممنوع كرده است و يا اين كه  هم اكنون، سرگرم تصويب چنين قوانيني هستند. دستكم 9 كشور ديگر نيز كميته هايي تاسيس كرده اند كه توصيه هاي مشابهي  دراين خصوص داشته اند.  موجودات اصلاح شده ژنتيكي  درحال حاضر، ازلحاظ فني، امكان برداشتن يك ژن از يكي از گونه هاي زيستي و تبديل آن به بخشي از ژنوم(نقشه ژنتيك) ساير گونه ها وجود دارد. يك ژن توليدكننده سم از يك  باكتري را مي توان به ذرت افزود تا آن را در مقابل آفت  مقاوم كرد. ژن عامل تابيدن نور از كرم شبتاب در شب را مي توان به دي. ان. اي يك گياه اضافه كرد تا در هنگام  رسيدن محصول برگهاي آن نور بتاباند. يك گاو را از طريق  مهندسي ژنتيك مي توان به صورتي درآورد كه در شيرش دارو توليد كند و ژنهاي انسان را مي توان به ژنوم خوك اضافه  كرد تا اندام هايي براي انتقال به انسان بدون آن كه از سوي بدن بيمار پس زده شود، پرورش يابد. اكنون سوءال اين  است كه چه چيز ممكن است و چه چيز مورد قبول مي باشد؟ به طور كلي توليد و تكثير موجودات اصلاح شده ژنتيكي  (GMOS)مسائل مختلفي درباره ايمني زيستي مطرح كرده است.  اين خطر وجود دارد كه يك گياه تغييريافته ژنتيك با گرده افشاني برروي گونه هاي طبيعي، موجب تغييراتي با نتايج نامعلوم شود. كاشت در مقياس وسيع گياهان  بيوتكنولوژيك مقاوم در برابر آفت، اكنون بيش از آنچه  قبلا" تصور مي شد، آفات را در مقابل سموم بي پناه كرده  است. از سوي ديگر يك محيط زيست بدون حشرات، همچون يك  محيط زيست خالي از پرندگان خواهد بود. آيا وضع عكس العمل  زنجيره اي تغيير اكولوژيك و ازبين رفتن تنوع زيستي را متوقف خواهدكرد؟ طرفداران گياهان اصلاح شده ژنتيك مقاوم، دربرابر آفت،  معتقدند آنها كارگران مزارع را در معرض آفت كشهاي  زيانبار قرار نمي دهند و برخلاف حشره كشهاي پاشيدني،  رودخانه ها و آبهاي زيرزميني را آلوده نمي كنند.  منبع: اداره اطلاعات عمومي يونسكو ترجمه: علي صباغيان 
