 اتحاديه و تعاوني صنف ريخته گران و تراشكاران اصفهان با ارسال طومار امضاشده اي براي خبرگزاري جمهوري اسلامي  اظهار داشتند: ذوب آهن اصفهان مدتي است كه از توليد و عرضه چدن به آنها خودداري مي كند.  روابط عمومي ذوبآهن اصفهان ديروز اعلام كرد: به منظور تامين بخشي از چدن مورد نياز شركت تعاوني ريخته گران و صنوف مرتبط، به عرضه خرسك هاي ته پاتيل اقدام كرده است.  اين روابط عمومي افزود، باتوجه به آزادي واردات، واحدهاي  متقاضي چدن مي توانندنيازهاي خود را از اين طريق تامين  كنند.  اتحاديه و تعاوني صنف ريخته گران و تراشكاران اصفهان در طومار خود گفته اند: افزايش تقاضاي صنعتگران براي چدن و توليد نشدن آن از سوي ذوبآهن اصفهان، افزايش قيمت چدن در بازار آزاد را موجب شده است.  اعضاي اتحاديه و تعاوني مذكور عرضه نكردن چدن از سوي  ذوبآهن را زمينه اي براي گرايش به استفاده از چدن هاي  ضايعاتي ذكر كردند كه اين امر توليدات فاقد كيفيت و نامرغوب را به دنبال دارد.  آنان ادعا كردند كه مشاغل مرتبط با چدن بيش از يكسال است  كه با مشكلات جدي مواجه هستند و پيگيري هاي انجام شده  تاكنون بي ثمر بوده است.  اعضاي اتحاديه و تعاوني مورد بحث افزودند: ذوبآهن نبايد چدن را يك توليد جنبي و فرعي تلقي كند، اين شركت با توجه  به توليدات اصلي خود، از توليد چدن هم نبايد غافل شود.  صنايع فلزي هر كدام به گونه اي به چدن نيازدارند.  در پاسخ به مطالب مندرج در طومار مذكور روابط عمومي  ذوبآهن اصفهان روز شنبه با ارسال نمابري به خبرگزاري  جمهوري اسلامي متذكر شد، توليدات ذوبآهن فولادهاي  ساختماني در مقاطع مورد نياز و مصرف بازار است و توليدو عرضه چدن منجر به كاهش توليد مقاطع فولادهاي ساختماني  خواهد شد.  اين روابط عمومي افزود: توليد و عرضه چدن به دليل بروز شرايط خاص درواحد چدن اين شركت به صورت الزامي انجام  مي شود و ذوبآهن هيچگاه به طوربرنامه ريزي شده در اين  زمينه فعال نبوده است. 
