 معاون حقوقي و نظارت گمرك جمهوري اسلامي ايران ديروز اعلام كرد: با تغييرمبناي محاسبه جرايم قاچاق كالا از نرخ ارز صادراتي به واريزنامه اي، ميزان جرايم براي  قاچاق كالا بيش از 150 درصد افزايش يافت.  جعفر يحيوي در گفت وگو با خبرگزاري جمهوري اسلامي،  تغيير مبناي محاسبه نرخ ارز براي كالاهاي قاچاق را اقدامي در جهت افزايش ميزان بازدارندگي ازجرايم دانست.  آيين نامه جديد محاسبه جرايم قاچاق كالا از هفته گذشته  اجرا مي شود. وي گفت: براساس قانون مصوب سال 1374 در مجمع تشخيص مصلحت نظام، جريمه كالاي قاچاق معادل دو برابر ارزش سيف كالا(هزينه، بيمه و كرايه)به  اضافه عوارض و حقوق گمركي متعلق به آن، تعيين شده است.  وي گفت: در اين قانون قيمت كالا بر اساس ارز صادراتي  تعيين و ارزش آن از قرار هر دلار 3000 ريال محاسبه مي شد.  يحيوي افزود: با گذشت حدود چهار سال از اجراي قانون  مذكور و بالا رفتن تفاوت نرخهاي ارز صادراتي و واريزنامه اي، جرايم تعيين شده قدرت بازدارندگي خود را تا حدود زيادي از دست داده بود. يحيوي گفت: ستاد اقتصادي  دولت اخيرا تصميم گرفت، قيمت كالاهاي قاچاق را بر اساس  نرخ واريزنامه اي كه در بازار بورس اعلام مي شود، محاسبه  و اعمال كند.  وي گفت: باتوجه به نوسان موجود در قيمت نرخ ارز واريزنامه اي مقرر شد، ميانگين نرخ ارز واريزنامه اي در يك ماه قبل به عنوان پايه محاسبات در ماه بعد استفاده  شود.  وي وجود موانع غيرتعرفه اي و دشواري مراحل گرفتن مجوز واردات را ازعوامل مهم در افزايش قاچاق كالا دانست.  يحيوي گفت: تا زماني كه موانع غيرتعرفه اي، محدوديت هاي  كمي در خصوص واردات كالا و دشواري هاي اداري براي اخذ مجوز واردات، اعمال شود، انگيزه ورود كالاها به شيوه  قاچاق وجود دارد.  وي روند كنوني تسهيل بازرگاني خارجي را مثبت خواندوگفت:  جمهوري اسلامي ايران در جهت حذف موانع غيرتعرفه اي گام  برمي دارد و امسال ورود بسياري ازكالاهايي را كه پيشتر ممنوع بود، آزاد اعلام كرد.  وي حمايت از صنايع داخلي رااز اهداف مهم سياست بازرگاني  خارجي كشوردانست و نسبت به تاثير منفي قاچاق كالا بر اقتصاد كشور هشدار داد.  وي در پاسخ به اين پرسش كه آيا افزايش حق الكشف نيروها و ارگان هاي كاشف، بروز مشكلات جديد براي مسافران و شهروندان را باعث نخواهد شد، گفت: در اين خصوص اقداماتي  انجام شده است و گمرك ايران در حد اختيارات خود تلاش دارد، از مشكلات در اين رابطه بكاهد.  يحيوي گفت: بر اساس بخشنامه هاي گمرك ايران انتقال  هرگونه كالاي خريداري شده از نقاط مختلف كشور براي  استفاده شخصي تا سقف 50 هزار تومان آزاد است و درصورت  توقيف چنين كالاهايي، گمركات موظف هستند آنها را به  صاحبانشان تحويل دهند.  وي وجود عوامل متعدد در زمينه مبارزه با قاچاق كالا و نبود آموزش وتخصص كافي بين ارگان هاي مذكور را از مهمترين دلايل بروز اين مشكلات دانست.  وي گفت: گمرك جمهوري اسلامي ايران باتشكيل جلسات منظم  با حضور نمايندگان ارگان هاي مذكور، تلاش دارد هماهنگي  لازم براي مبارزه با پديده قاچاق كالا رافراهم كند. 
