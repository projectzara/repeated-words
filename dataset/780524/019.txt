   گروه اقتصادي: طي برگزاري هشتمين نمايشگاه بزرگ فرش  دستباف ايران تسهيلات ويژه اي براي افزايش كارآيي تجاري  اين نمايشگاه و صادرات فرش پيش بيني شده است.  مركز توسعه صادرات ايران اعلام كرد: براساس توافق هاي  بعمل آمده با مراجع مسئول، صدور فرش هاي خريداري شده در نمايشگاه فرش امسال به ميزان مبلغ ارزي اعلاميه خريد ارز و با تاييد نماينده مركز توسعه صادرات ايران بلامانع است.  علاوه بر اين طي برگزاري نمايشگاه شعبه بانك توسعه  صادرات ايران در مركز خدمات صادراتي ارز خريداران فرش را به نرخ واريزنامه اي روز قبل خريداري خواهد كرد.  مركز توسعه صادرات ايران همچنين اعلام كرد كه به دليل  واريز ارز قبل از صادرات همه خريدهاي ارزي نمايشگاه فرش  از 8 درصد تخفيف پيمان ارزي برخوردار خواهد شد.  خدمات مورد نياز صادركنندگان و خريداران خارجي فرش در نمايشگاه امسال در محل مركز خدمات صادراتي ارائه مي شود. 
