 رشت- خبرنگار همشهري: اعضاي يك خانواده توسط چند ناشناس  در رشت به قتل رسيدند.  ساعت 45/3 بامداد، هنگامي كه يحيي قنبري طارمسري، سجاد فرزندش و بماني عبدي نژاد همسرش در خواب بودند، چند ناشناس كه چهره خود را پوشانده بودند، وارد منزل آنان  شدند و هر سه تن را با ضربات چاقو به شدت مجروح كردند.  قاتلين پس از سرقت دلارهاي موجود در خانه از محل حادثه  گريختند.  خداداد قنبرزاده معاون روابط عمومي و تبليغاتي عقيدتي  سياسي ناحيه انتظامي گيلان نيز درباره اين حادثه گفت: دو تن از مجروحين حادثه پس از انتقال به بيمارستان در اثر شدت جراحات وارده جان سپردند و فقط بماني عبدي نژاد از مرگ نجات يافت. تحقيقات نشان داده است كه سارقين با انگيزه سرقت دلارهاي موجود در خانه و با برنامه ريزي  قبلي دست به اين جنايت زده اند. تنها بازمانده اين حادثه  يعني همسر مقتول نيز به علت پوشيده بودن چهره مهاجمين  موفق به شناسايي آنان نشده است. با وجود اين، مامورين  آگاهي سرنخ هايي براي شناسايي و دستگيري سارقين به  دست آورده اند كه پس از پايان تحقيقات اعلام خواهد شد. 
