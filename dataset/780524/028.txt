 ابداعات كرويف در فوتبال نوين چگونه شكل گرفت؟    " يوهان كريوف "و" فرانتس بكن باوئر"، دو پديده فوتبال  دهه هفتاد كه هر دو در فوتبال كشورشان نقش  تعيين كننده اي داشتند سه سال اول دهه هفتاد از آن  آژاكس بود و سه سال بعد از آن بايرن مونيخ و بكن باوئر و خاطره بزرگ جام جهاني 1974 و افسوس براي هلند و كرويف و...  گروه ورزشي: در تاريخ فوتبال جهان آغاز دهه هفتاد را نقطه عطف و تحولي در فوتبال اروپا دانسته اند. ظهور تيمي  به نام آژاكس و تحولاتي كه در شيوه هاي بازي پديدار گشت  بهم پيوست و راه اين پديده عالمگير را تغيير داد. آژاكس  با ستاره و اعجوبه اي بنام يوهان كرويف و مربي پيشرفته  بنام رينوس ميشل دوره تازه اي را آغاز كردند.  آژاكس تنها تيم باشگاهي بود كه با سيستم آژاكس بازي  مي كرد و با همين سيستم صاحب چهار جام قهرماني با كرويف  و دو جام بدون او شد سيستم فوتبال آژاكس به مدت 25 سال  است كه بدون تغيير مانده است چرا؟ دلايل اين ماندگاري و تازگي را به يوهان كرويف نسبت مي دهند چرا؟ با هم  مي خوانيم.  *** " كرويف "به عنوان يك مربي آنچه را انجام داد كه قبلا" به  عنوان يك بازيكن دوره اش را گذرانده بود. او به عنوان  بازيكن، شكل و فرم تازه اي به اين بازي كهنه داد. در آغاز دهه هفتاد، بدون آنكه خود متوجه باشد، مفهوم فوتبال  كامل(فوتبال شناور)را معرفي كرد. تنها او بود كه  فوتبال هلند را به جهان شناساند، نه هيچكس ديگر. بعد از جام جهاني 1974، "ماشين نارنجي "به عنوان يك مكتب بويژه  در آمريكاي جنوبي و جنوب اروپا به شمار مي رفت. در دهه  هفتاد، بدون هيچگونه ترديدي اين كرويف بود كه مانع گسترش  فوتبال تدافعي در دنيا شد. به عنوان بازيكن او هيچ ترس و وحشتي نداشت و نمي توانست قبول كند كه تيمها تنها براي  دفاع كردن ساخته شده اند.  اما در شرايط فعلي اين مسئله طبيعي ترين شكل ممكن به  حساب مي آيد و او بود كه يك چنين سيستم تهاجمي را در فوتبال ابداع كرد.  زمانيكه در سال 1985 او به عنوان مديرفني تيم آژاكس كار خود را آغاز كرد فوتبال تهاجمي را يك پديده احمقانه و ساده لوحانه قلمداد مي كردند و ضد حمله را تنها تضمين  پيروزي مي دانستند. به اين فرضيه كارشناسان، مربيان  تحصيلكرده بزرگ و نويسندگان ورزشي اعتقاد داشتند. اما كرويف هرگز اهميتي به اين فكرهاي كليشه اي و قديمي نداد و راه خود را رفت. عده اي از نويسندگان واقعي در ورزش  به دنبال او آمدند و با اعتقاد به آنچه اتفاق افتاده بود نوشتند: ما به عنوان روزنامه نگار، به خاطر عقايدمان  نسبت به صحت نظرات كرويف برچسب طرفداران سرسخت كرويف را به جان خريديم. ما مي خواستيم واقعگرا باشيم. چطور به عنوان يك كارشناس موسيقي شبي اجازه داديد كه مثلا" به  استقبال كنسرت "برنارد هاپتينگ "برويد و يا به عنوان يك  نويسنده سينمايي از شما انتظار مي رود كه همه كارهاي  " وودي آلن "را تاييد نمائيد، اما به عنوان يك نويسنده  ورزشي اجازه نداشتيد تا از بزرگترين هنرمندي كه فوتبال  هلند عرضه كرده بود ستايش نمائيد. عليرغم همه اينها كرويف قابليتهاي بي پايان خود را به اثبات رساند.  مربي هاي معمولي هميشه خواهند گفت كه، "هيچوقت يك تيم  برنده را تغيير ندهيد" و كرويف بارها گفت: "هيچوقت يك  سيستم برنده را تغيير ندهيد. " و اگر به او بگوئيد كه "تو در تفكر فوتبال انقلابي به پا كرده اي" او فقط سرخود را تكان مي دهد و بلافاصله موضوع  را عوض خواهد كرد. متانت او در تمام ميدانها، حتي در ميدان خردسالان هميشه از او بازيكني ساخته، مردمي و دوست داشتني.  فرانك ريكارد درباره او مي گويد: مهم ترين و بزرگترين  ويژگي كرويف اين است كه متكبر و از خود راضي نيست. او همه چيز را در كمال ادب و ملاطفت بيان مي كند. شايد رودي  كرول و سورن لربي مثال خوبي باشند كه هميشه مغرور و از خود راضي تشريف دارند، اما كرويف با آگاهي به اصول  انساني رفتاري فروتنانه دارد.  سيستم طراحي شده كرويف از دروازه بان آغاز مي شود،  " استانلي منزو" قلب اين سيستم، محور مركزي است. ارتباط بين" ماركو فان باستن "نوك حمله با دفاع آزاد مركزي  " فرانك ريكارد". فان باستن مي گويد: بين من و فرانك با يك طناب نامرئي ارتباط برقرار شود. قسمتهاي اين محور عبارتند از دروازه بان، دو دفاع مياني، دو هافبك و نوك حمله- كه سيستم چهارگوشه زمين را پوشش مي دهد. بدين  ترتيب كه دو دفاع وسط متوجه دو جناح و مهاجمان روي خط راست و چپ طولي تا خط عرضي زمين. براي اولين بار كه بازي  آژاكس را تماشا مي كنيد، به نظرتان مي آيد كه دو هافبك  وسط نقش حمايتي را بازي مي كنند، آنها در واقع كنترلهاي  تيم هستند كه نه تنها مي بايست وظايف تاكتيكي خود را بدون اشتباه انجام دهند بلكه بايد براي اصلاح اشتباهات  ديگران هم ياري رسانند.  اگر" يان وترز" و يا آرنولد موهرن در وظايف خود دچار اشتباه و نقصان شوند، كارآئي سيستم لطمه شديد خواهد خورد.  كرويف، بازيكنان خود را تنها با توجه به قابليت هاي فني  انتخاب نمي كند بلكه به خصوصيات شخصيتي آنها نيز توجه  دارد و اهميت مي دهد. البته اتفاقي نيست كه آرامترين  بازيكنان از نظر شخصيتي مثل "وترز" و" موهرن "مسئول  سخت ترين وظايف مي شوند.  بعد از پيروزي آژاكس در جام برندگان جام اروپا، بعد از سال 1973 كه آژاكس سه سال پي در پي قهرمان اروپا شد پاي  صحبت او نشستيم.  يوهان مي گويد: استانلي منزو(دروازه بان)هيچ زمان در درون دروازه ثابت نخواهد بود. او در بازي شركت دارد و شعاع حركتش تا لب خط محوطه جريمه است تا بتواند به عنوان  يك نصفه بازيكن در بازي نقش داشته باشد. در واقع آژاكس  با يازده بازيكن در خارج از محوطه جريمه خودبازي مي كند نه با ده بازيكن.  فلسفه چنين حضوري به آژاكس كمك مي كند تا هميشه حالت  تهاجمي خود را حفظ كند، تنها در زمان دفاع "منزو" درون  دروازه قرار مي گيرد اما در زمان حمله ديگر دروازه بان  يك بازيكن شريك در سيستم بازي است نه يك وسيله زينتي در درون دروازه.  يوهان درباره فرانك ريكارد مي گويد: او بازيكن بزرگي است  كه قادر است هر تيمي را به قله افتخار برساند. ويژگي  ريكارد در اين است كه هميشه خود را در موقعيتي قرار مي دهد كه سايرين بتوانند توپها را براي او ارسال كنند.  او در زماني كه شرايط خوبي هم نداشته باشد يك بازيكن  بزرگ است او پيش مي رفت تا فضاي لازم را براي حركت  " رونالد كومان "به وجود آورد تا آژاكس صاحب يك بازيكن  اضافي در حمله شود يعني كومان. نقش متغيري كه "ريكارد"  بازي مي كرد را هيچ بازيكني در زمان او نمي توانست انجام  دهد. ريكارد در زمانيكه ما به دفاع مي رويم اولين مهاجم  حريف را كنترل مي كرد تا" دني بلايند" آزاد شود و احتياط لازم در دفاع به وجود آيد.  يكي از مواردي كه يوهان در زمان دفاع كردن به آن اعتقاد دارد، همين مسئله است كه هميشه بايد تيم ما يك بازيكن  بيشتر از حريف داشته باشد پس وظايف ما به عنوان يك دفاع  اين است كه توپ را صاحب شويم و حمله را از همانجا آغاز كنيم. اين بستگي به مسئله تمركز دارد. سخت ترين زمان  تمركز موقعي است كه ما صاحب توپ هستيم.  بيژن مهرزاد 
