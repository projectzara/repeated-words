   تيم هاي بسكتبال خارجي شركت كننده در جام ورزش و ملت ها (تهران 24 تا 29 مرداد ماه) اولين دوره مسابقات بين المللي بسكتبال جام ورزش و ملتها از روز 24 مردادماه جاري با شركت تيم هاي اورال  گريت روسيه، دانون هان وود مجارستان، اوكي كي بلگراد يوگسلاوي، آمريكا و تيم هاي ملي بزرگسالان واميد ايران  در ورزشگاه آزادي تهران آغاز مي شود.  به همين دليل گروه آمار فدراسيون بسكتبال، اطلاعات و آماري را درباره تيم هاي شركت كننده در اين مسابقات  به شرح ذيل ارائه كرده است.  اورال گريت روسيه  باشگاه اورال گريت در سال 1995 تاسيس شد در فصل 9697 دسته دوم بسكتبال باشگاههاي روسيه به مقام دوم رسيد و راهي جام برتر باشگاههاي اين كشور شد.  اين تيم در فصل 97 98 جام برتر باشگاههاي روسيه در رده  دهم ايستاد و در فصل 9899 در جام حذفي اين كشور جزو چهار تيم برتر شناخته شد.  در فصل گذشته رقابتهاي بسكتبال روسيه، رومان وينيانينوف  بازيكن اين تيم به عنوان بهترين سه امتيازي زن روسيه  شناخته شد و الكس پگوشين به عنوان باارزش ترين بازيكن  جام روسيه دست يافت.  اين تيم در سال جاري يكي از ملي پوشان تيم ليتواني را كه  مقام سوم المپيك آتلانتارا به دست آورد، در اختيار گرفته  است.  مربيگري اين تيم را سرگئي بلوف مربي تيم ملي شوروي سابق  و والد مارز كومبچيوس بازيكن سابق تيم ملي شوروي و قهرمان المپيك 88 دراختيار دارند.  اين تيم در سال جاري در رقابتهاي اروپايي نيز حضور دارد.  دانون هونود- مجارستان  اين تيم در فصل قبل به مقام نهم باشگاههاي مجارستان دست  يافت تيم دانون هان ود از ارنوستيكو كه در حدود 2 متر و 4سانتيمتر قد دارد و جزو پنج بازيكن اول بومي ليگ  مجارستان به شمار مي رود، بهره مي برد.  بهترين امتيازآور اين تيم، ترانس ديويس آمريكايي است كه  بطور متوسط در هر بازي 22 امتياز كسب مي كند و با ارسال  7/3 پاس منجر به گل در هربازي بهترين پاس دهنده اين تيم  است.  ميانگين قدي اين تيم بسيار بالاست بطوريكه از ميان  بازيكنان معرفي شده جهت حضور در مسابقات، 7 بازيكن بالاي  4/2 متر در آن ديده مي شوند.  اين تيم به تازگي ويرجيل كاروكاسوي رومانايي(سنتر 04/2متري)و لوبوس يوهانكاي اسلواكي(گارد راس 89/1متري) را به جمع بازيكنان خود افزوده است.  اوكي كي بلگراد- يوگسلاوي  اين تيم در فصل 97 98 به مسابقات دسته اول اين كشور راه يافت، اما درفصل بعد مجددا" موفق شد به مسابقات دسته  اول راه يابد.  تيم او كي كي بلگراد در سال 1940 آغاز به كار كرد و در سالهاي 1960، 1962، 1993موفق به كسب عناوين قهرماني  باشگاههاي يوگسلاوي شده است.  باتوجه به اينكه، يوگسلاوي يكي از كشورهاي صاحب سبك در بسكتبال است، اميدمي رود كه اين تيم، بازي زيبايي را در اين مسابقات به نمايش بگذارد.  آمريكا اين تيم متشكل از بازيكناني است كه عمدتا دراروپا، آسيا و آمريكاي جنوبي مشغول بازي هستند، اگرچه درميان آنها بازيكناني هم وجود دارند كه از آنها سابقه زيادي در دست  نيست.  ميانگين سني اين بازيكنان 28 سال است و داراي قدي درحدود 196 سانتيمتر مي باشند.  كوتاهترين بازيكن اين تيم 185 سانتيمتر است و بلند قدترين آنها نيزداراي قدي در حدود 205 سانتيمتر است.  مربي اين تيم اريك كوبر بازيكن اورلاندو يكي از همبازيهاي مجيك جانسون مي باشد.  مسابقات بسكتبال جام ملتها و ورزش با هدف شناساندن  كشورمان به جهانيان و گسترش ارتباطات ورزشي بين ايران و ساير كشورها برگزار مي شود. برنامه اين مسابقه ها به شرح  زير است:  يكشنبه 24/5/78: تيم ملي اميد با اورال گريت، ملي  بزرگسالان با دانون هونود، آمريكا با اوكي كي بلگراد دوشنبه 25/5/78 دانون هونود با آمريكا، ملي اميد باملي  بزرگسالان، اوكي كي بلگراد با اورال گريت، /سه شنبه 26/5 78: ملي اميد با اوكي كي بلگراد اورال گريت با دانون  هونود، ملي بزرگسالان با آمريكا، پنجشنبه 28/5/78: ملي  اميد با او كي كي بلگراد، دانون هونود با او كي كي  بلگراد، ملي بزرگسالان با اورال گريت، جمعه 29/5/78: ملي  اميد با دانون هونود، ملي بزرگسالان با او كي كي بلگراد و اورال گريت با آمريكا. 
