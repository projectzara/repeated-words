 مقامات آمريكايي براي متقاعدكردن طالبان براي تحويل  اسامه بن لادن ناراضي سعودي به مصر يا عربستان سعودي و محاكمه او در يكي از اين دو كشور تلاش مي كند.  به گزارش خبرگزاري رويتر از واشنگتن، شكبه خبري ان. بي. سي  اعلام كرد، آمريكا مي خواهد بن لادن پس از دستگيري در يك  دادگاه آمريكايي محاكمه شود. اما براي خاتمه بخشيدن به  حملاتي كه بر ضد اهداف آمريكا به رهبري وي در سطح جهان  صورت مي گيرد از محاكمه وي در مصر يا عربستان سعودي نيز حمايت مي كند.  مقامات آمريكايي بن لادن را به رهبري بمبگذاري در سفارتخانه هاي اين كشور در كنيا و تانزانيا در 7 اوت سال  1998 متهم كرده اند. نام وي در فهرست 10 نفري است كه اف.  بي. اي در تعقيب آنان است.  براساس اين گزارش و به نقل از يك منبع خبري، طالبان  چندين مرتبه با نمايندگان آمريكا در مورد محاكمه بن لادن  گفتگو كرده است.  ان. بي. سي افزود: مسئولان مصر خواستار محاكمه بن لادن به  اتهام رهبري در ترور نافرجام حسني مبارك رئيس جمهوري مصر در ژوئن 1995 و بمبگذاري سفارت مصر در پاكستان در نوامبر همان سال، هستند. در اين بمبگذاري 17 نفر كشته  شدند.  در ادامه اين گزارش آمده است، عربستان سعودي نيز خواهان  محاكمه بن لادن براي بمبگذاري نوامبر 1995 است كه موجب مرگ 5 سرباز آمريكايي شد. 
