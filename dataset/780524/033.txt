 رئيس مجلس نمايندگان اردن برقراري "اتحاد فدرالي "و يا" ادغام "بين دولت آينده فلسطين و اردن را قابل بررسي  دانست.  به گزارش خبرگزاري جمهوري اسلامي از امان به نقل  ازخبرگزاري اردن، "عبدالهادي المجالي "گفت:  اتحادكنفدرالي ضعيف ترين نوع اتحادهاست كه در بسياري از مناطق با شكست مواجه شد و بنابراين نبايد در مورد آن گفت  و گو كرد.  المجالي افزود: براي بررسي نوعي اتحاد بين فلسطينيها و اردنيهادوملت بايد نظر موافق خود را اعلام كنند و برادران فلسطيني نيز قدرت تصميم گيري آزادانه را داشته  باشند.  وي مهمترين مسئوليت مجلس را نظارت بر عملكرد دولت و برنامه هاي آن دانست.  المجالي در مورد ارزيابي عملكرد دولت اردن اظهار داشت:  نمي توان درباره دولتي كه تنها شش ماه از عمر آن مي گذرد،  اظهارنظر كرد.  وي جنجال برسر ضرورت اصلاح قانون مطبوعات را ناشي از منافع شخصي دانست و گفت: طرفداران اصلاح اين قانون در مورد سرمايه اوليه نشريه وسابقه حرفه اي مدير مسئول سخن  مي گويند.  براساس قانون مطبوعات فعلي اردن راه اندازي روزنامه  مستلزم داشتن سرمايه 750 هزاردلاري است و سابقه حرفه اي  مدير مسئول يك نشريه نبايدكمتر از هشت سال باشد. 
