   برنار كوشنر، رييس هيات سازمان ملل براي اداره كوزوو به  نيروهاي حافظ صلح بين المللي حق بازداشت و اخراج افرادي  را داده است كه در ماموريت سازمان ملل اخلال كرده يا نظم  و قانون در كوزوو را نقض كنند.  به گزارش يونايتدپرس از بلگراد، سخنگوي سازمان ملل در نيويورك گفت: باحصول اطمينان از اين كه ناآرامي هاي اخير در شهر ميترويتسا به وسيله عواملي كه از خارج به منطقه  آورده شده بودند، صورت گرفته است، هيات سازمان ملل با صدور دومين سري مقررات، به نيروهاي كفور و پليس  بين المللي اجازه جلوگيري از ورود افراد به مناطق  آشوبزده يا اخراج مردم از اين مناطق را داده است.  براساس مقررات جديد نيروهاي كفور مي توانند هر فردي را كه تهديدكننده اجراي قانون و نظم، حقوق بشر افراد،  دارايي هاي عمومي و خصوصي و ممانعت از كارايي موءسسه هاي  عمومي در كوزوو شود، به مدت 12 ساعت از منطقه خارج كنند.  در پريشتينا، وسلي كلارك، فرمانده عالي سازمان پيمان  آتلانتيك شمالي ناتودر اروپا، خشونت هاي اخير در ميترويتسا را محكوم كرد. اما گفت هيچ مدركي ازدست داشتن  ارتش آزاديبخش كوزوو در حملات اخير به صربها در دست نيست.  كلارك پس از سفر يك روزه خود به كوزوو در مصاحبه اي گفت،  عمليات خشونت آميزبايد متوقف شود و بايد اعضاي كليه  جوامع قومي وموسسه هاي مذهبي بتوانند در كوزوو زندگي  كنند.  پاندلي مايكو، نخست وزير آلباني نيز روز جمعه در توقف  كوتاهي در پريشتيناخواستار محكوميت عمومي آن دسته از آلبانيايي تبارها كه در نظم عمومي كوزوواخلال مي كنند شد.  از سوي ديگر، بيش از ده هزار تن از مردم در پريشتينا مركز كوزوو ديروز با راهپيمايي در خيابان ها از جامعه  بين المللي خواستند به صربستان براي آزادي دهها هزار تن  از آلبانيايي تبارها فشار وارد آورد.  به گزارش شبكه تلويزيوني سي ان. ان تظاهركنندگان و معترضين با حمل عكس هاي خويشاوندان خود كه در زندان هاي  صربستان به سر مي برند از جامعه بين المللي خواستند تا براي آزادي آنها تلاش كنند. گزارش ديگري حاكيست، نيروهاي  حافظ صلح و كارشناسان پزشكي قانوني در كوزوو، دو گور جمعي را كشف كردند. 
