 قانون جديد احزاب تركيه كه به "نجم الدين اربكان " سياستمدار اسلامي تركيه اجازه مي دهد به صحنه سياسي باز گردد، ديروز پس از انتشار در يك روزنامه رسمي اين كشور،  به مرحله اجرا درآمد.  به گزارش خبرگزاري رويتر از آنكارا، پارلمان تركيه روز پنج شنبه ايجاد تغييرات در قانون احزاب سياسي را تصويب كرد كه به موجب آن نجم الدين اربكان نخست وزير پيشين  تركيه اجازه مي يابد تا به عنوان يك نامزد مستقل در پارلمان حضور يابد.  " سليمان دميرل "رئيس جمهوري تركيه روز جمعه با اين  اصلاحيه حقوقي موافقت كرد و آنرا در اختيار مطبوعات قرار داد.  فشار نيروهاي مسلح پر قدرت تركيه منجر به سقوط دولت  اربكان در سال 1997 شد.  از سوي ديگر، روزنامه "هاآرتص "نوشت: سليمان دميرل رئيس  جمهوري تركيه در جريان ديداراخير خود از اسرائيل پيشنهاد كرده است روابط آنكارا و تل آويو به طور بنيادي متحول  شود.  به گزارش خبرگزاري جمهوري اسلامي از بيروت، به نوشته اين  روزنامه، دميرل درملاقات با ايهودباراك نخست وزيراعلام  كرد: اسرائيل در صنايع نظامي و تسليحات ارتش تركيه  جايگاه برتري داشته باشد.  هاآرتص مي نويسد: براساس اين درخواست، ارتش تركيه كه از پيشنهادمناقصه هاي بين المللي خودداري مي كند، تمامي  نيازهاي خود را به طور مستقيم با اسرائيل در ميان  مي گذارد.  اين روزنامه پيشنهاد دميرل را بيانگر علاقه مندي آنكارا به تقويت روابط همه جانبه با اسرائيل عنوان كرده است.  هاآرتص مي افزايد هم اكنون وزارت جنگ اسراييل سرگرم  بررسي پيشنهادات رييس جمهوري تركيه است و فرماندهان ارتش  علاقه مند هستند بدانند كه آيا وي اين پيشنهاد را با هماهنگي فرماندهان ارتش كشورش جمع بندي كرده است يا خير.  دميرل در ازاي اين پيشنهاد از اسرائيل خواست آب آشاميدني از تركيه وارد كند و از نيروي كار اين كشور در صنايع و سازمانهاي غير نظامي استفاده نمايد. 
