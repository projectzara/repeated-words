 يك مقام اسرائيلي گفت: اختلاف سوريه و اسرائيل تا 18 ماه  ديگر حل مي شود.  به گزارش واحد مركزي خبر از دمشق، "نايف مصالحه "معاون  عرب وزير خارجه اسرائيل در مصاحبه با روزنامه "الحيات " گفت: در ماه سپتامبر، به عنوان نماينده عرب پارلمان  اسرائيل و نه به عنوان فرستاده ويژه باراك، از دمشق ديدن  مي كند.  وي گفت: باراك خواهان ديدار با اسد است اما تاكنون براي  آن اقدامي نكرده است.  وي اظهار داشت: اسرائيل مايل است اسد از پارلمان اسرائيل  در بيت المقدس ديدن كند، زيرا در اين صورت نتايج نظرسنجي  واگذاري جولان به سوريه به نفع باراك خواهد بود.  وي گفت: منطقه جولان قرار است به منطقه عاري از سلاح  تبديل شود و در آن طرحهاي صنعتي و اقتصادي مشترك اجرا شود. 
