 روزنامه الشرق الاوسط ديروز نوشت: دولت عراق در آستانه  تشكيل يكصد و دوازدهمين نشست وزيران خارجه كشورهاي عرب در قاهره، مي كوشد رفتار خود را در قبال كشورهاي عرب تغيير دهد.  به گزارش خبرگزاري جمهوري اسلامي از بيروت، اين روزنامه  به نقل از منابع ديپلماتيك در قاهره نوشت از مسايلي كه  موجب تجديد نظر در سياستهاي تبليغاتي عراق بر ضد اعراب شده علاقه مندي بغداد براي رياست دوره آينده وزيران  خارجه عضو اتحاديه عرب است. به نوشته الشرق الاوسط، طبق  آيين نامه داخلي اتحاديه عرب رياست صدودوازدهمين  دوره وزيران خارجه كشورهاي عضو اين اتحاديه به عهده عراق  است اما بسياري از اعضا تا كنون نظر موافق خود را بااين  موضوع اعلام نكرده اند. الشرق الاوسط نوشت: وزارت خارجه  مصر اخيرا با ارسال پيامهاي متعددي براي عراق از مسئولان  اين كشور خواسته است در راه بهبود روابط با اعرابگام  بردارند.  وزارت خارجه مصر از عراق خواسته است از دامن زدن به  اختلافات و بحران سياسي خودداري كند تا شايستگي بازگشت  به جهان عرب را داشته باشد از سوي ديگر، كاخ سفيد ديروز گزارش" نيويورك تايمز" را مبني بر اينكه آمريكا در نظر دارد به بمبارانهاي عراق شدت بخشد، تكذيب كرد. به گزارش  خبرگزاري فرانسه از واشنگتن يك سخنگوي كاخ سفيد گفت:  مساله شدت بخشيدن به كنترل در منطقه پرواز ممنوع درعراق  مطرح است وبمبارانهاي آمريكا، عمليات دفاع از خود دربرابر تحريكات عراق محسوب مي شودو با اهداف سياسي صورت  نمي گيرد. 
