   تسامح ديني در اسلام(واپسين بخش) جستارگشايي: در بخش نخست اين مقاله نويسنده با احتجاج از آيات قرآني رويكرد اسلام به تسامح را مثبت توصيف كرده  است و نوشته است كه اصول اساسي آيين اسلام را هرگز نمي توان مخالف و مغاير با پيشرفت و تسامح دانست، و نتيجه گيري كرد كه "ولي ضوابط و معيارهاي اخلاقي، حقوقي  و اقتصادي وابسته به تمدن اسلامي، در تحرك جامعه و پيشرفت آن، احيانا" نقش داشته اند"  ادامه نوشتار را با هم پي مي گيريم.  گروه معارف  استاد سيد محمد ثقفي  تسامح درباره مذاهب اسلامي و نحله هاي ديني  از نقطه نظر تاريخ اسلام، مسلمانان، در دوران پيامبر،  فقط يك مذهب و شريعت را پيروي مي كردند و لذا طبيعي است  كه در قرآن، نص خاصي در رابطه با تعامل و رفتار مذاهب اسلامي، وجود ندارد و اگر در ميان مسلمانان، اختلاف در اجتهاد، وجود داشت، تنها در مورد تطبيق مباني اسلام بوده  است، نه اينكه جزئيات فرعي زيادي وجود داشته باشد كه  بتوان آنرا به عنوان "مذهب" تلقي كرد.  آري، از پيامبر اسلام، نامه هايي به يادگار مانده است كه  مي توان تعامل و رفتار با مسلمانان و پيروان قرآن را از آنها، استنباط كرد پيامبر، به هوذتبن علي عامل بحرين  نوشت: "من صلي صلوتنا و استقبل قبلتنا و اكل ذبيحتنا فذلك المسلم الذي له ذمه اليه و ذمه رسوله "(9) " هركس كه همانند ما، به قبله مسلمانان نماز بگزارد و به  غير دين اسلام معتقد نشود، او، مسلمان بوده، مال و جان و ناموس او محترم است و هيچ كس حق تعرض و جسارتي به حريم  مذهب و ناموس او ندارد. " آري وقتي كه مسلمانان، با همه مذاهب گوناگوني كه دارند،  به اصول واحدي اعتقاد داشته و قرآن واحدي را قبول دارند،  آنان مسلمان بوده و به تعبير" كاشف الغطاء" بايد در اظهارنظر و مذهب خود آزاد باشند و از هرگونه تعرض و دشمني و تباغض در امان شوند و با محبت و تفاهم، نظرات  يكديگر را استماع كرده و تفاهم نمايند. "(10) دليلها در اين زمينه، جملاتي و احيانا"، رواياتي مشهور است و مي توان از محتواي آنها، تسامح ديني ميان مذاهب اسلامي  را استنباط كرد كه به چند نمونه ذيلا" اشاره مي شود:  1- روايت: "اختلاف امتي رحمه "اختلاف آراء امت من، رحمت  است كه نشان از اختلاف نظر و تفاوت بينش مي باشد.  2- "نحن ابناءالدليل نميل حيث مال "ما، پيرو دليل هستيم،  هر طور كه آن دليل افهام داشته باشد، آن را پذيرفته و به  نتايج آن ملتزم مي باشيم. اين جمله بيشتر از زبان علماي  شيعه معروف است.  3- محمدبن ادريس شافعي، امام مذهب شافعي مي گويد: "مذهبي  صواب يحتمل الخطاء و مذهب غيري خطاء يحتمل الصواب" مذهب من، درست است، ولي احتمال خطا دارد، چنانچه مذهب غيرمن،  خطا است ولي احتمال درستي نيز، دارد(11) 4- بسياري از علماي اهل سنت مي گويند: "لايكفراهل القبله " كسي از اهل قبله تكفير نمي شود. صاحب(المواقف ج 8 صفحه  339)از ابوالحسن اشعري در كتاب خود" مقالات الاسلاميين " اين جمله را نقل كرده و سپس او(اشعري)اضافه مي كند:  مسلمانان، بعد از پيامبر اسلام، در مسائل و موضوعاتي با همديگر اختلاف كردند، چنانكه بعضي، بعض ديگر را گمراه  دانسته و از او تبري نمودند، در نتيجه به فرقه ها و گروههاي متضادي تقسيم شدند. جز اينكه همگي مسلمان بوده و اسلام شامل حال آنها است اين، مذهب ابوالحسن اشعري است  و بر اين مذهب، اكثر اصحاب ما، توافق دارند.(12) از مجموع اين اقوال و نظريات، مي توان چنين استنباط كرد كه اظهارنظر اجتهادي از جانب دانشمندان مذاهب اسلامي با تكيه بر دليل مي تواند اظهارنظر علمي بوده و از هرگونه  تباغض و دشمني بدور باشد.  اساسا"، امروزه در فقه تطبيقي، نياز به چنين اظهارنظرهاي  عالمانه، نياز مبرم است و جامعه اسلامي، چنين ضرورتي را بر خود لازم مي داند كه فقها و دانشمندان با وسعت انديشه  و ديد باز و تسامح وصف ناپذير، اين خلاء علمي را در دانشگاهي اسلامي و حوزه هاي علمي، پر سازند و اين ضرورت  را ابرام بخشند.  آيت الله خويي در باب موقعيت مذاهب اسلامي مي گويد:  " آنچه ضروري از اسلام است كه منكر آن، كافر و نجس است  ولايت به معني محبت و مودت اهل بيت است كه بجز نواصب و خوارج احدي از مذاهب اسلامي، منكر آن نيست، نه  ولايت به معني خلافت و امامت، بلكه ولايت(خلافت)يك  مسئله نظري است و هر يك از مذاهب اسلامي، آن را به نوعي  و بياني استدلال مي كنند(شيعه به وصايت و دلايل آن و اهل سنت از طريق اجماع و آراء اهل حل و عقد)و هرگز منكر اصل مساله امامت در اسلام نيستند. البته امامت يك مساله  ضروري مذهب است و نه ضروري اسلام ".(13) بنابراين پيروان همه مذاهب اسلامي مسلمان بوده و در اخوت  اسلامي و احكام آن با هم برابرند. صاحب جواهر در جلد ششم  آن، در باب ارث، مي گويد: "همه مسلماناني كه اقرار به  شهادت توحيد و رسالت دارند، همگي مسلمان بوده و احكام  اسلام و احترام نفس و مال در حق آنها، بطور يكسان شمول  دارد و در هنگام مرگ از همديگر ارث برده، وارث يكديگر مي شوند، علاوه براينكه رفتار مسلمانان سلف صالح، در توارث مسلمين از همديگر در همه زمانها، بر اين منوال  بوده است. " حاج آقا رضا همداني مي گويد: "هركس اقرار به شهادت توحيد و رسالت داشته باشد با او، رفتار اسلامي و مسلماني صورت  مي گيرد از قبيل رفت و آمد(مخالطه)ازدواج و نكاح با همديگر، توارث و تقسيم ثروت، گرچه حتي دانسته شود كه در دل خود نوعي نفاق داشته و يا بي اعتقاد است. "(14) آري، تنها مسلمان بودن كافي است كه مسلمانان با همديگر تبادل فرهنگي و تفاهم مذهبي و تسامح انساني داشته باشند و اين بزرگترين تسامح و روح همزيستي مسالمت آميزي است كه  در مذهب شيعه امامي، نسبت به ديگر فرقه هاي اسلامي، وجود دارد و نويد مي دهد كه مجموع امت اسلامي، مي تواند در پرتو حكومت اسلامي از تعايش و تسالم و تسامح كافي  بهره مند شوند.  در اين ميان بعضي از فرق اسلامي بمانند: خوارج(غير از اباظيه)و نواصب وجود دارند كه از لحاظ تاريخي سابقه  عداوت و دشمني با اهل بيت پيامبر داشته و شمشير به روي  اهل بيت عصمت كشيده و دشمني و عداوت خود را علني  ساخته اند. اين گروه، از نظر شيعه، فرقه اي گمراه، اهل  آتش و پليد مي باشند. آن هم به جهت انكار ضرورتي از ضروريات قرآن كه عبارت از مودت و محبت اهل بيت عصمت و طهارت است و اظهار دشمني و عداوت با آنان.  به نص صريح قرآن، مودت و محبت اهل بيت و رعايت احترام  آنان از بديهي ترين ضروريات اسلامي است كه بر هر مسلماني  لازم است آنرا رعايت نمايد. "قل لااسئلكم عليه اجرا"  الاالمودتفي القربي" شوري - 23 فرقه خوارج(به جز شاخه  اباظيه)همه مسلمانان را تكفير مي كنند و خونشان را حلال  مي دانند و مي توان گفت كه: "جريان خوارج و قضيه تحكيم  يك جريان سياسي بوده كه از ريشه هاي نفاق سرچشمه گرفته  بود و اين جريان سياسي - نژادي به رنگ و صبغه ديني درآمده  است. "15البته، در تاريخ اسلام كم نيستند وقايع و جنگهاي  سياسي اي كه رنگ ديني به خود نگرفته و سبب آشوبها و فتنه ها، ميان مسلمانان نگشته است. وقوع جنگهاي صليبي و عثماني و صفوي را بايد در ريشه هاي سياسي و اقتصادي آنها،  جستجو كرد كه اولي علاوه از عامل مذهب، به جهت تسلط اقتصادي بازرگانان و نيز سلطه سياسي دوم بر قسطنطنيه  مطرح بوده است.  نهرو مي نويسد: "دلايل ديگري هم براي جنگهاي صليبي وجود داشت. كليساي روم مي خواست يكباره اولويت و رياست خود را بر قسطنطنيه، مسلم سازد كليساي روم با كليساي قسطنطنيه،  اختلاف داشت. آنان، خود را" ارتدكس "مي دانستند و از كليساي روم، خوششان نمي آمد و پاپ يك "بدعتگذار" بود. و پاپ دوم، مي خواست به اين خودبيني قسطنطنيه پايان دهد و حتي قسطنطنيه را در زمره پيروان و تابعان خوددر آورد و آرزوي پاپها را تحقق بخشد. روش سياستمداران و تمام  كساني كه خود را رجال سياسي مي شمارند، هميشه چنين است.  و از علل ديگر جنگهاي صليبي، جهات بازرگاني بود.  بازرگانان و مخصوصا" بازرگانان بنادر" ونيز" و" جنوا" كه  در حال رشد بودند، اين جنگها را مي خواستند. زيرا بازرگاني و دادوستد ايشان، به وضع ناگواري دچار شده بود.  تركهاي سلجوقي، بسياري از راههاي بازرگاني ايشان را با شرق، بسته اند.(16) در عصر حاضر كه اروپا، ادعاي پيشروي در تمدن و حقوق بشر دارد و زندگي را برپايه "علم "استوار ساخته است و نه  عاطفه، هزاران فرسخ از" تسامح ديني "بدور است و هرگز چنين  ادعاها را تحقق نبخشيده است. به اميد آنكه روزي دنيا،  واقعا" به همه انسانها احترام بگذارد و حقوق همه رعايت  گردد و تفاهم بين الاذهان صورت واقع بخود بگيرد.  منابع:  9- همان منبع - صفحه 392 10- مجله "رسالتالاسلام "دارالتقريب بين المذاهب الاسلاميه- سال 2 شماره 3 صفحه 269 11- همان منبع صفحه 245 12- محمد جواد مقيسه: الشيعه والتشيع صفحه 125-  دارالكتاب اللبناني - بيروت  13- شهيد آيت الله غروي تبريزي - التنقيح في  شرح العروتالوثقي ج 2 صفحه 86 تقريرات آيت الله خويي -  مطبعه الاداب- النجف الاشرف  14- حاج آقا رضا همداني - مصباح الفقيه - جزء سوم - چاپ  سنگي صفحه 49 15- رك. جعفري - يعقوب- خوارج در تاريخ - دفتر نشر فرهنگ  اسلامي- تهران 1370- صفحه 22 16- نهرو- جواهر لعل - نگاهي به تاريخ جهان - ترجمه محمود تفضلي- مطبوعاتي اميركبير- چاپ دوم 1343 ج 1- صفحه 422 كتابخانه معارف  الانصاف في النص علي الائمه الاثني عشر من آل محمد(ص)الاشراف  مشتمل بر بيش از سيصد و بيست حديث درباره دوازده امام  عليهم السلام از طريق شيعه و اهل سنت  تاليف: محدث عالي مقام و شهيد مرحوم سيدهاشم توبلي  /بحراني ترجمه و تحقيق: سيد هاشم رسولي /محلاتي دفتر نشر فرهنگ /اسلامي چاپ /دوم قطع وزيري گالينگور /سلوفاني 546 /صفحه 1750 تومان  محدث بزرگوار، سيدهاشم بن سليمان بن اسماعيل عبدبن جواد بن علي بن سليمان بن ناصر الحسيني التوبلي البحراني  (" توبل "منطقه اي در بحرين است)از جمله مشايخ برجسته  حديث شيعه است كه از استادان بزرگي مانند مرحوم علامه  شيخ فخرالدين طريحي اجازه نقل حديث دريافت كرده و مدتي  نيز در مشهد مقدس سكونت داشته و براي كسب اجازات و جمع  احاديث به مراكز علمي زمان خود سفرها كرده است. وي زعامت  ديني نواحي بحرين را در زمان خود داشته و قاضي و مرجع  تقليد ايشان بوده است. تاليفات كم نظير و پرتعداد علامه  بحراني نشان مي دهد كه وي احاطه و جامعيتي عالي بر منابع  حديثي شيعه داشته است. شيخ حر عاملي درباره وي گويد:  " فاضلي دانشمند، ماهر، مدقق و فقيهي عارف به تفسير و علوم عربيت و رجال بوده، كتاب بزرگي در تفسير دارد كه من  آن را ديده و از آن روايت كرده ام. "از علامه بحراني قريب به پنجاه اثر نقل شده كه كتاب حاضر يكي از آنهاست و گلچيني از روايات سرشار از فضل الهي و حكمت رباني ائمه  عظام است. برخي از اين احاديث كه نوعا" طولاني و استدلالي نيز هستند، باتوالي الفبايي و ترجمه روان در ذيل صفحات نقل شده اند كه مي توان بطور كلي آن را يك  دوره حكمت شيعي برمبناي نصوص مستقيم ائمه قلمداد كرد.  علامه بحراني در حدود سالهاي 1105 تا 1107 ه-. ق در قريه اي به نام "نعيم "وفات يافت كه به "توبل "منتقل شد و هم اينك مزارش، زيارتگاه ارادتمندان اهل بيت و شيعيان  بحرين و ساير بلاد است. كتاب الانصاف بي گمان يكي از قابل توجه ترين آثار حديثي شيعه از محدثان متاخر است كه  با ترجمان سيد هاشم رسولي محلاتي براي همه خوانندگان و علاقه مندان معارف شيعه سرشار از فوايد خواهد بود. 
