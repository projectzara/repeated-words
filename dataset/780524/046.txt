 گروه شهري: قائم مقام سازمان بيمه خدمات درماني كشور گفت:  اين سازمان 520 ميلياردريال به مراكز و سازمان هاي  خدمات دهي درماني بخش خصوصي و دولتي بدهكار است.  دكترعلي عرب خردمند ديروز در مراسم معارفه مديركل جديد بيمه درماني ايلام افزود: به علت عدم تناسب سرانه بيمه  خدمات درماني با هزينه هاي سرانه و انباشت بدهي ها، اين  سازمان با مشكل خدمات دهي روبروست. وي گفت: سياست اصلي  سازمان بيمه خدمات درماني براي رهايي از مشكلات مالي،  عدم پرداخت بدهي هاي معوقه هرسال ازاعتبارات سال آينده  است. وي افزود: باشفاف ترشدن بدهي ها، دولت بايد از منابع  پيش بيني نشده، اعتباري براي جبران بدهي اين سازمان  اختصاص دهد. خردمند گفت: تاكنون 22 ميليون نفر روستايي و عشايري، شش ميليون و 700هزار نفر كارمند و يك ميليون  نفربيمه خويش فرماتحت پوشش سازمان بيمه خدمات درماني  قرار گرفته اند. 
