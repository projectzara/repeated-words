 گروه شهري: دانشمندان سازمان جهاني بهداشت اعلام كردند علاقه وافر مردمان آسيا به گوشت مرغ، اين منطقه را در معرض خطر همه گيري آنفلوانزاي مرغي قرار داده است. شيوع  اين بيماري در سال 1968 در سراسر جهان 46500 تن تلفات  داشته است.  به گزارش خبرگزاري رويتر از سيدني، رابرت وبستر مدير مركز تحقيقات سازمان جهاني بهداشت در زمينه مطالعات  اكولوژي آنفلوانزا در حيوانات وپرندگان مي گويد: مصرف  زياد مرغ و افزايش شمار ويروسهاي آنفلوانزا كه  بامرغهاسازگاري يافته اند مي تواند به همه گيري اين  بيماري در آسيا منجر شود. وبستر مي افزايد: در آسيا مرغ  به عنوان منبع پروتئين شناخته شده است.  وي در يازدهمين كنگره بين المللي ويروس شناسي در سيدني  گفت: اگر همه مرغها و مردم را دركنار هم قرار دهيد بروز يك همه گيري حتمي است.  درصورت وقوع يك شيوع بزرگ ديگر آنفلوانزا، دانشمندان  هشدار مي دهندبه علت افزايش جمعيت شهرنشيني و مسافرتهاي  هوايي مي تواند به سهولت همه گير شود آلن هامپسون  معاونت مدير مركز تحقيقات و منابع آنفلوانزا ي  سازمان جهاني بهداشت مي گويد: اين امر موقعيت كاملا مناسبي براي گسترش ويروس فراهم مي كند. دانشمندان  مي گويند: پيشرفتهاي جديد در واكسيناسيون هيچگونه ضمانتي  دربرابر گسترش همه گيري آنفلوآنزا فراهم نمي كند. وبستر درخاتمه گفت: گمان نكنيد امكانات بيشتري نسبت به  گذشته دراختيار داريم. اگر شب و روز كار كنيم 6 ماه طول  مي كشد تا واكسن كافي براي جلوگيري از گسترش بالقوه  ويروس تهيه كنيم. 
