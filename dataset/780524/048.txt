 گروه شهري: وزير بهداشت، درمان و آموزش پزشكي با اشاره  به پيشرفت هاي علمي صنعت داروسازي، خواستار بهينه شدن  نظام دارويي در كشور شد دكتر محمد فرهادي در سي وهشتمين  اجلاس روءساي دانشگاههاي علوم پزشكي وخدمات بهداشتي و درماني كشور، اجراي طرح ژنريك در توليد و تجويز دارو طي  20 سال گذشته را مثبت ارزيابي كرد و گفت اين طرح البته  تبعاتي را نيز به همراه داشته است. وي افزود: اجراي طرح  ژنريك در كشور باعث شد تا نظام دارويي از شكل تجاري به  سمت جامعه نگر و هدايت شده پيش رود.  تلفن به همشهري  دستگاه خنك كننده مزاحم در بيمارستان جامع آتيه  نبش چهارراه پونك باختري در بولوار فرحزاد بيمارستان  جامع آتيه قرار گرفته است. از بد حادثه مسكوني اينجانب و گروه ديگري از شهروندان متاسفانه در كنار اين بيمارستان  واقع شده كه مدت هاست دچار آلودگي صوتي هستند چرا كه  دستگاه خنك كننده بيمارستان را در محوطه باز و بدون  ملاحظات ضروري نصب كرده اند و سروصداي گوش خراش اين  دستگاه موجب آزار و اذيت ساكنان شده است. از مسئولان امر تقاضا مي شود با اعزام كارشناسان و بازديد از محل ترتيبي  اتخاذ كنند كه مسئولان بيمارستان نسبت به تغيير محل  دستگاه مزبور اقدام نمايند.  داود رئيسي  مشكل كوهنوردان در نهاوند ورزش كوهنوردي ازجمله ورزش هاي مفرح و پرجاذبه است كه  نظر بسياري از مردم چه شهري چه روستايي را به خود جلب كرده است اما عجيب است اگر بگويم همشهريان و برادران ما در شهرستان نهاوند نظر خوشي نسبت به ورزش كوهنوردي  ندارند، چراي اين بي لطفي را هم بايد از خودشان پرسيد.  اخيرا" در نهاوند يك گروه كوهنوردي تشكيل شده كه  هرازگاهي به بعضي از ارتفاعات صعود مي كنند ولي نمي دانم  چه حكمتي است كه همشهريان نهاوندي و بخصوص بعضي از مردم  روستاي" وراينه "با رفتار غيردوستانه خود موجب دلسردي  كوهنوردان ورزش دوست اين سامان شده اند. اميدواريم  اينگونه افراد با ديد منطقي به اين مسئله نگاه كنند.  محمد حميدوند عاقبت كار مربي دوشيفته !  مدت چهار سال است دو نوبت(هرشيفت حدود 4 ساعت)به صورت  نيروي آزاد(مربي)در مدرسه اي غيرانتفاعي كار مي كنم  ولي موءسس مدرسه(كارفرما)مرا بيمه سي روز كار كامل در هر ماه كرده است. درمدرسه ما مربياني هستند كه با ساعت  كاري حدود 24 ساعت كار در هفته يا حتي 20 ساعت هم بنابه  بخشنامه هاي سازمان تامين اجتماعي بيمه كامل سي روزه  شده اند اما كارفرما براي آنان هم كه ساعات خدمتشان نصف  و حتي كمتر هم مي باشد، همطراز من 23 درصد حقوق بابت حق  بيمه ماهيانه مي پردازد كه در رسيدن زمان بازنشستگي يا بيمه بيكاري و يا حقوق بازنشستگي نيز هيچ تفاوتي بين ما نمي باشد. از آنجا كه امروزه قوانين اسلامي در همه شئون  جاري است آيا سزاوار نيست براي اين امر فكري بشود و هر كس به تناسب ساعات كارش حق بيمه اش محاسبه شود تا حقي  پايمال نگردد.  فاطمه- س  تعويق اجراي طرح در قره ضياءالدين  حدود بيست سال است طرح مسيرگشايي بلوار انقلاب به  خيابان شهيد باهنر قره ضياءالدين در دستور كار شهرداري  قرار دارد ولي همه ساله با وجود صدور اطلاعيه و اخطار و آگهي به ساكنان مسير مزبور كه همگي به چوبفروشي اشتغال  دارند، اجراي اين طرح مسكوت مي ماند و اين درحالي است كه  محل اين چوبفروشيها آن هم در مركز شهر به محل تجمع  زباله، حيوانات، افراد ولگرد و ايجاد آتش سوزيهاي متعدد،  سروصدا و مزاحمت براي ساكنان تبديل شده است.  حال سوءال اينست كه چرا طرحهايي مانند احداث و فروش مراكز تجاري درعرض چندماه بسرعت انجام مي گيرد ولي احداث اين  خيابان كه باعث گشايش مركز شهر و رفع مزاحمت از ساكنان  اطراف محل مي شود به سال ها وقت نياز دارد؟ با وجود پيگيريهاي قبلي ازطرف ساكنان محل كه به نتيجه اي  نرسيده است اميدواريم تلاش شوراي محترم شهر در اين مورد به نتيجه برسد.  از طرف ساكنان محل  هفت اقليم  آفت در بلوط زاران گچساران     محاسبات جديد به عمل آمده در مورد حوزه مغناطيسي كره ماه  نظريات قديمي درمورد چگونگي شكل گيري اين كره را تقويت  كرده است. دانشمندان اخترشناس موفق به رديابي وجود هسته اي بسيار كوچك از جنس فلز در قلب كره ماه شده اند طبق گزارشهاي موجود درشبكه اينترنت سفينه(لونار پراسپكتر)در فاصله 435 مايلي با كره ماه و پيش از برخورد با سطح اين كره موفق به رديابي اين هسته گرديد كه البته از لحاظ اندازه به طرز شگفت آوري كوچك است.  بنابه اطلاعات ارسالي از(لوناراسپكتر)هسته ماه كمتر از 3 درصدحجم كلي ماه را در خود دارد. كمبود عناصر فلزي در هسته كره ماه اين نظر را تقويت مي كند كه ماه در نتيجه  به هم پيوستن قطعات جدا شده ازكره زمين شكل گرفته است.  قطعاتي كه در ابتداي عمر كره زمين براثر برخورد يك جرم  بسيار عظيم آسماني به اندازه تقريبي كره مريخ با آن از زمين جدا شده بودند.  چشم انداز آن تيشه به دست ها" بشمار سه "آماده  فعاليت هستند ابتدا: همچنانكه انتظار مي رود، همه حمله به جهانگرداني  را كه براي تماشاي كسوف به اصفهان سفر كرده بودند، محكوم  كرده اند. قبلا نيز به جهانگردان حمله شده و نيز حمله  به جهانگردان با قاطعيت محكوم شده بود. اما باز به  جهانگردان حمله شد. لابد بعد هم دوباره حمله مي شود و باز همه، در همه جا، از مطبوعات گرفته تا مسندهاي خطير دولتي و نيز تريبونهايي همچون نمازجمعه حمله به  جهانگردان را محكوم خواهند كرد.  بعد: كميته پيگيري قتل هاي زنجيره اي، انگيزه اصلي  عاملان اين قتلها را مخدوش ساختن چهره نظام در انظار بيگانگان اعلام كرده است. نيز تلويحا اعلام شده است كه  اين گروه، در حد" جاسوسي "و" مزدوري "وابسته به برخي  دشمنان خارجي بوده اند. پس، ترديدي نيست كه چهره اي خشن  از ايران و حكومت آن نشان دادن، براي دشمنان خارجي  آنچنان مهم است كه سرمايه گذاري در جهت آن را حتي تا حد جذب دومين مقام مهمترين نهاد امنيتي كشور متقبل شده اند.  ان شاءالله مسببان قتلهاي زنجيره اي مجازات خواهند شد.  اما تكليف آنها كه به انحاء ديگري اصرار بر ناامن و خشن  جلوه دادن چهره جمهوري اسلامي دارند چه مي شود؟ آيا براي  برملاساختن توطئه بيگانگان، شناسايي انگيزه هاي اصلي  افرادي كه در تهران و اصفهان به جهانگردان حمله مي كنند،  لازم نيست؟ در حالي كه هيچ مقام مسئول كشور حاضر نيست  حتي به طور ضمني عمل اين گروه اندك و شناخته شده را تاييد كند، چگونه است كه آنها براي تداوم فعاليت خود قايل به حريم امنيتي اند؟ ديگر: با وجود بسياري كاستي ها، تدارك سازمان ايرانگردي  و جهانگردي براي بهره برداري اقتصادي از خورشيد گرفتگي  بيستم مرداد قابل توجه بود. اگرچه، نداشتن تجربه قبلي در اين مورد، نبود سامانه هاي لازم و نيز وقوع خشونت هاي  ناشي از واقعه هيجدهم تير، نگذاشت تدارك انجام شده براي  ورود جهانگردان و پذيرايي از آنها به نتايج مطلوب برسد،  با اينهمه ورود 20 هزار جهانگرد بيانگر تبليغات مناسب در اين باره و نيز تداوم روند رشد صنعت گردشگري ايران طي دو سال اخير است. ورود همين شمار جهانگردان به اعتبار برخي  برآوردها تا 60 ميليون دلار درآمد ارزي براي كشور به  ارمغان آورده است.  اين مبلغ به طور دقيق دو برابر همه درآمدي است كه ما سالانه از فروش درختان جنگلي شمال به دست مي آوريم.  همچنين بر اساس شاخص رسمي دولت، با اين درآمد مي توان  دوازده هزار فرصت شغلي ايجاد كرده و به اين طريق از تامين نيازهاي اساسي 60 هزار نفر از هم ميهنانمان آسوده  خاطر شد شمار اين گروه مي توانست البته، بسيار بيشتر باشد، اگر جهانگرداني كه قبلا به ايران آمده و كتك خورده  بودند، هم ميهنان شان را از سفر به ايران برحذر نمي داشتند.  سرانجام: كميته پيگيري قتل هاي زنجيره اي در آخرين  اطلاعيه خود، همچنين آورده بود كه عاملان اين قتلها با اقدام خود داشتند تيشه به ريشه اسلام و جمهوري اسلامي  مي زدند. تلاش اين كميته براي صيانت از ريشه هاي نظام  قابل تقدير است. اما اين تلاش اگر با شناسايي ديگر تيشه هايي كه هم اكنون نيز در گوشه و كنار" بشمار سه " آماده فعاليت هستند، همراه نباشد، البته عقيم خواهد ماند.  همچنين: از ضرورت گسترش صنعت جهانگردي براي تامين  اشتغال دو ميليون بيكار فعلي و سالانه هشتصد هزار نفري  كه به آنها افزوده خواهد شد، بسيار سخن گفته شده است.  اما به نظر مي رسد حاميان آن تيشه به دستان نه با مفهوم  واقعي اين ارقام آشنا بوده و نه اصولا" هيچگونه  دل مشغولي نسبت به ابعاد اجتماعي، سياسي و فرهنگي  اينگونه مسائل داشته باشند. اما رودررو با آنها كه شايد بتوانند براي معرفي و مجازات اينان كاري بكنند، و نمي كنند، به جد و تاكيد مهم ترين يافته كميته پيگيري  قتل ها را يادآور مي شويم كه "نظام را خشن، ناامن و عاري  از قانون جلوه دادن مهم ترين خواسته دشمنان كشور است. " ناصر كرمي 
