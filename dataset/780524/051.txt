 گروه شهرستانها: مديركل دفتر امور مدارس عالي فني و حرفه اي كشور اعلام كرد: امسال از طريق برگزاري آزمون  سراسري در شهريور ماه 35 هزار دانشجو به مراكز عالي  آموزشكده هاي فني و حرفه اي سراسر كشور راه مي يابند.  به گزارش خبرنگار همشهري در همدان وي با اشاره به  برقراري دوره هاي شبانه در مراكز عالي آموزشكده هاي فني  و حرفه اي گفت: امسال از ميان 35 هزار دانشجوي  پذيرفته شده 30 هزار نفر در دوره هاي روزانه و 5 هزار نفر در دوره هاي شبانه به تحصيل خواهند پرداخت. وي همچنين  از راه اندازي چند مركز جديد آموزش فني حرفه اي در سال  تحصيلي 7978 خبر داد و گفت: در سال تحصيلي جديد 6 مركز عالي و آموزشكده فني و حرفه اي در استانهاي قزوين، گرگان،  خراسان و فارس راه اندازي مي شود و به اين ترتيب مجموع  اين مراكز به 108 مركز در كشور افزايش مي يابد. 
