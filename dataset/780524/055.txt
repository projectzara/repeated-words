 گروه شهرستانها: توسل به خشونت هميشه بازتاب منفي دارد در حالي كه گفتگو به كدورت نمي انجامد.  حجت الاسلام والمسلمين باقري، رئيس عقيدتي سياسي ناحيه  انتظامي گيلان در گفتگو با خبرنگار همشهري در رشت همچنين  گفت: همان گونه كه مقام معظم رهبري نيز توصيه كرده اند،  برخورد همراه با رافت و ملايمت همواره نتايج بهتري خواهد داشت. در زمان پيغمبر هم وقتي ميان قبايل اختلافي پيش  مي آمد، حضرت رسول با گفتگو و مفاهمه اختلافات را حل  مي كرد. در روز عاشورا هم، امام حسين(ع)وقتي در موقعيت  جنگ قرار مي گيرد، مي گويد كه هر رزمنده اي اول سخن  بگويد و قصد و نيت خود را مطرح سازد اما سپاهيان يزيد به  فرمان فرماندهان خود هلهله مي كردند تا صداي آنان شنيده  نشود.  وي همچنين افزود: اسلام بر مبناي عطوفت و رافت استوار است از همين روست كه همواره در عبادات، خداوند را رحمان  و رحيم مي خوانيم. حتي اقتدار هم بايد توام با رافت باشد وگرنه به استبداد منجر مي شود.  رئيس عقيدتي سياسي ناحيه انتظامي گيلان با اشاره به  فعاليتهاي اين نيرو گفت: عملكرد نيروي انتظامي در چهارچوب سياستهاي شوراي امنيت ملي است كه همسو با سياستهاي دولت است و همان گونه كه مشاهده كرديد مقام  معظم رهبري و رئيس جمهوري محترم هم از عملكرد اين نيرو قدرداني كردند. 
