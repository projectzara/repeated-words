   گروه سياسي: سوادآموزي نيازمند عزم ملي است و تنها در حيطه وظايف يك سازمان خلاصه نمي شود.  آقاي خاتمي رئيس جمهوري در گردهمايي تبيين ضرورتهاي حال  و آينده سوادآموزي يادمان امام خميني(ره)با بيان اين  مطلب، گفت: بايد به صورت ضربتي، لكه سياه بي سوادي را ازچهره نظام اسلامي محو كنيم و براي تحقق اين مهم، همه  بايد به صورت يك جهاد تلاش كنند.  رئيس شوراي عالي انقلاب فرهنگي در اين ديدار بر لزوم  نوآوري در برنامه هاي سواد آموزي و بهره گيري از آموزش  به روش از راه دور تاكيد كرد.  به گزارش ايرنا، آقاي خاتمي در عين حال از محور بودن  آموزش زنان و دختران روستايي دربرنامه هاي آموزشي نهضت  سوادآموزي به عنوان يكي از مسائل مهم ياد كرد وگفت:  نهضت سوادآموزي بايد علاوه بر استفاده از نيروهاي خود،  در راستاي استفاده و بهره گيري از نيروهاي آموزش دهنده  در جامعه گام بردارد.  وي اختصاص جايزه از سوي سازمان يونسكو به جمهوري اسلامي  ايران براي امرسوادآموزي را نشانه تلاشهاي نهضت  سوادآموزي در باسوادي مردم دانست و گفت: اين نهضت بايد بگونه اي عمل كند كه نوآموزان قدرت استفاده از ابزارهاي جامعه براي بالابردن بينش خود را داشته باشند.  آقاي خاتمي همچنين به توصيه هاي امام خميني(ره)و رهبر معظم انقلاباسلامي در خصوص سوادآموزي اشاره كرد وگفت:  بايد در عمل زمينه تحقق اين توصيه ها را فراهم كنيم.  رئيس شوراي عالي انقلاب فرهنگي در بخش ديگري از سخنانش،  با اشاره به روابط خوب ميان نهضت سوادآموزي و وزارت  آموزش و پرورش اظهار داشت: نهضت سوادآموزي مكمل وزارت  آموزش و پرورش است.  آقاي خاتمي همچنين از تلاشهاي مسئولان و آموزشياران  نهضت سوادآموزي وحجت الاسلام والمسلمين محسن قرائتي  نماينده ولي فقيه و رئيس سازمان نهضت سوادآموزي درراه  سوادآموزي مردم قدرداني كرد.  آقاي خاتمي همچنين صبح ديروز از نمايشگاه فعاليت هاي  سازمان نهضت سوادآموزي كه در محل اردوگاه شهيد باهنر تهران برپا شده بود، ديدن كرد. 
