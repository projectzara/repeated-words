 بعد از كلي عصباني شدن از سوختن لامپ هاي 100 وات برق و جدا شدن لامپ از سرپيچ و مصرف زياد بالاخره تصميم گرفتيم  از لامپ هاي كم مصرف، گران قيمت و قسطي وزارت نيرو استفاده كنيم. در تاريخ 6/3/78به واحد برق منطقه مراجعه  و چون 2 كنتور داشتم 10 عدد لامپ كم مصرف بدون هيچگونه  پرداخت وجه تحويل گرفتم. دو سه روز پس از نصب، 2 عدد از آنها دچار نقص فني شد ولي چون بنده كارمند هستم  ونمي خواستم براي 2 عدد لامپ يكروز مرخصي بگيرم ناچار تا پنجشنبه 13/3/78 صبر كردم و سپس به اداره برق مراجعه و مامور مربوط نيز لطف نموده لامپهاي سوخته را تعويض كرد.  در هفته بعد نيز سه عدد از لامپ ها دچار سوختگي شد كه  باز پنجشنبه همان هفته مورخه 20/3/78 به اداره برق  مراجعه كردم. بالاخره در تاريخ 27/3/78 به اداره برق  مراجعه وخواستار پس دادن آنها شدم كه آن مامور محترم نيز توضيحاتي در خصوص حجم زياد لامپ هاي خراب شده داد و مرا از تصميم خود براي پس دادن منصرف كرد. گفتني است در تمام  موارد فوق سرپيچ بزرگ لامپها باعث سوختگي لامپها مي شوند.  نتيجه اينكه در عرض 28 روز پس از تحويل و نصب 10 عدد لامپ 8 عدد آن ها يعني 80 درصد آن دچار خرابي شده است،  با توجه به اين كه قيمت هر لامپ تحويلي 28000 ريال  محاسبه و بصورت اقساط دريافت مي گردد، جواب اين ضرر 22 هزار توماني را چه كسي خواهد داد؟ تازه معلوم نيست آن  چند تا لامپ سالم هم آيا همين روزها خراب شوند يا خير؟ يكي از مامورين برق مي گفت شايد كليدهاي برق منزلتان  خراب است و ديگري از سيم كشي منزل كه داراي حداقل 20 سال  سابقه بهره برداري است اشكال مي گرفت، ولي تمام اين ادله  و براهين علت اصلي نامرغوب بودن لامپ را توجيه نمي كند.  آيا چند بار بايد روزهاي مرخصي بنده در اداره برق هدر برود و اسباب مزاحمت كاركنان آن را فراهم نمايم؟ آن هم  براي صرفه جويي در مصرف برق !  به طور كاملا" طبيعي، تكذيب موضوع را از سوي مسئولين  مربوطه انتظار مي كشم، ولي حتي اگر تكذيب هم بكنند در اصل قضيه فرقي نمي كند و بي اعتمادي براي وزارت نيرو و تاسف براي اداره استاندارد باقي مي ماند كه 80 درصد محصولات تحويلي يك تشكيلات دولتي خراب باشد و اداره  استاندارد به موضوع توجهي نكرده باشد.  م. ك. تهران 
