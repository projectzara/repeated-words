 لتوني بالاخره رنگ پيروزي را به خود ديد گروه ورزشي: تيم ملي واليبال لتوني كه اين روزها در تهران بسر مي برد، بالاخره در بازي سوم خود در رويارويي  با تيم دگرگون شده بزرگسالان ايران رنگ پيروزي را به خود ديد و تا حدودي غم دو شكست قبلي را به فراموشي سپرد.  لتوني 3- ايران 2 گيم ها(2519، 2426، 2025، 2515، 1115)داور اول:  خليل يگانه مجد داور دوم: فرهاد شاهميري.  تيم ملي ايران در غياب بهنام محمودي و محمد تركاشوند و در روزي كه مربيان آن مجبور بودند، از ميان 16 بازيكن  حاضر 12 بازيكن را براي شركت در مسابقات قهرماني آسيا گلچين كنند، كمتر نشاني از استحكام بازي قبلي داشت و نفرات ذخيره تيم ملي در يك بازي پركش وقوس مغلوب لتوني  شدند.  امير حسين منظمي، محمد غياثي، سعيد رضايي و پيمان اكبري  به عنوان بازيكنان اصلي متناوبا" در كنار بازيكنان ذخيره  به بازي گرفته شدند و به دليل دگرگوني متعدد در هر گيم  نتوانستند بازي هميشگي خود را ارائه دهند. البته نبايد از حق گذشت كه بسياري از نفرات دوم تيم ايران همچون  محمدحسين نجاتي، عليرضا نادي و عباس قاسميان در اين بازي  با درخشش خود باعث اميدواري مربيان شدند و نشان دادند كه  مي توان به آنان در لحظات بحراني به عنوان جانشين  بازيكنان اصلي دل بست. حالا مربيان تيم ملي در آستانه  مسابقات قهرماني آسيا و با توجه به آزمايشي كه از تمامي  اردونشينان حاضر به عمل آوردند، راحت تر از هميشه  مي توانند دست به انتخاب درست بزنندواسامي 12 بازيكن  تيم ملي را براي حضور در بازيهاي آسيايي تهران اعلام  كنند. 
