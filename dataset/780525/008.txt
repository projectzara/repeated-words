 گروه اجتماعي - براساس يك گزارش آماري، تقريبا" يك چهارم  خانواده هاي انگليسي "تك والدي "اند كه در مقايسه با ديگر كشورهاي اروپايي بالاترين ميزان محسوب مي شود.  گزارش واحد آمار اتحاديه اروپايي، مستقر در لوكزامبورگ،  تصوير بسيار تيره اي از روند تغييرات اجتماعي در انگليس  نشان مي دهد.  براساس اين گزارش، والدين در" خانواده هاي تك والدي " انگليس عموما" جوان تر، فقيرتر و كم سوادتر از همتاهاي  خود در كشورهاي اروپايي اند و عمدتا" تعداد متوسط فرزندان اين خانواده ها در انگليس بيشتر است.  خانواده هاي تك والدي عمدتا" از آثار افزايش طلاق و روابط نامشروع است كه طي دو سال گذشته تعداد اين گونه  خانواده ها در انگليس به دو برابر رسيده است.  اين گزارش براساس آمار سال 1996 در سيزده كشور عضو اتحاديه اروپايي به استثناي دانمارك و سوئد تهيه شده است.  درصد خانواده هاي تك والدي در انگليس 23 درصد گزارش شده  در حالي كه اين رقم متوسط براي مجموع ديگر كشورهاي  اروپايي 14 درصد است. آمار طلاق در انگليس نيز بيشترين  ميزان را در مقايسه با ديگر كشورهاي اروپايي داراست.  در كشورهاي جنوب اروپا آمار خانواده هاي تك والدي كمتر از كشورهاي شمال اروپا گزارش مي شود. در جنوب اروپا تعهدات مذهبي و همچنين سنتهاي اجتماعي خانوادگي هنوز قوي  است و اين نكته بر پايين بودن آمار خانواده هاي تك والدي  تاثير مي گذارد.  در مجموع در سطح اروپا 84 درصد والدين خانواده هاي تك  والدي را زنان تشكيل مي دهند. به نوشته روزنامه هاي  انگليس، در سطح اروپا، 8/6 ميليون خانواده تك والدي وجود دارد وحداقل 7/10 ميليون نفر فرزند در اين خانواده ها زندگي مي كنند. اين رقم بيش از 12 درصد جمعيت فرزندان در اروپا را تشكيل مي دهد. 
