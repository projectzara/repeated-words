 نگاهي جامعه شناختي به تاثير طلاق بر فرزندان و نهاد خانواده     * براي كاهش دادن آثار مخرب طلاق بر روي كودكان، والدين  قبل از اينكه تصميم قطعي براي طلاق بگيرند بايد نكاتي  چند را در كمال محبت و مهرباني به كودك تفهيم كنند * كودكي كه تجربه اي از طلاق پدر و مادر پيدا كرده است  درسنين بالاتر چندان نظر خوبي نسبت به ازدواج نخواهد داشت زيرا در نظر او ازدواج مساله اي غير قابل پيش بيني  و غير قابل اعتماد و نوعي ضربه شديد رواني است  در تعريف خانواده كه آن را ركن اساسي جامعه توصيف  كرده اند دو ركن اصلي وجود دارد كه تشكيل شده از زن و مرد كه وجود فرزندان در تكميل آن و تحكيم پايه هاي آن  نقش اساسي دارند. چه بسيار مردان و زناني كه عليرغم كم و كاستي هاي فراوان اقتصادي، فرهنگي و نابرابري هايي كه  از طرف مقابل متحمل مي شوند، اما همچنان به خاطر حفظ و بقاي خانواده دندان بر جگر مي نهند تا جگرگوشگانشان  آواره و بي سرپرست نشوند، روحشان آزار نبيند و دچار كمبودها و عقده ها و ناسازگاريها و ناهنجاريهاي اجتماعي  نشوند و به هرحال براي هر كس حتي در بهترين موقعيتها طلاق فرآيندي بسيار سخت و زجرآور است و تحت هيچ شرايطي  نمي توان رابطه بين طلاق و آسيبهاي رواني كودكان را ناديده گرفت ازهم پاشيدگي خانواده ها، عامل اصلي بسياري  از معضلات بحث برانگيز اجتماعي به شمار مي رود. طلاق و جدايي به مراتب اثرات نامطلوبتري بر كودكان برجاي  مي گذارد، تا زندگي در خانه اي مملو از مشكلات خانوادگي.  بررسي كودكاني كه والدين آنها از هم جدا شده اند نشان  داده است كه آسيبهاي روحي واردشده به اين كودكان بسيار شديد است درحالي كه شدت تاثيرات منفي ناشي از بحث و جدالهاي والدين بسيار كمتر و زودگذرتر است و با توجه به  اين موارد، جامعه شناسان معتقدند كه درتدوين قوانين و مقررات مربوط به ازدواج و طلاق بايد اين مسائل را درنظر گرفت و حتي حق و حقوقي را براي كودكان قائل شد طلاق اين  حلال نفرت انگيز در مواقعي كه آخرين راه حل باشد از آن  گريزي نيست. اما در اين ميان آنچه بيش از هر چيز به صورت  يك ضرورت جدي و غيرقابل انكار مطرح مي باشد وضع و سرنوشت  كودكان و نوجواناني است كه پس از طلاق و جدايي پدر و مادر محيط امن خانه را از دست رفته مي بينند به ويژه  فرزندان خانواده هايي كه فقر مادي و فرهنگي و عدم تمكن  كافي براي گذراندن زندگي روزمره، آينده شان را به مخاطره  مي اندازد. اينان كه به بچه هاي طلاق ملقب هستند چه  بسيارشان در گذر زندگي و تامين معيشت در لابه لاي چرخ  اجتماع در تاروپود گسترده اعتياد با انواع انحراف و بزهكاري روبه رو مي شوند و برخي از آنان نيز سراز دارالتاديبها بيرون مي آورند و آن دسته كه در پي  چندين بار اقامت اجباري در اين مراكز و به علت  بي سرپناهي و نداشتن حامي و سرپرست مطمئن و توانا، در دام توطئه هاي بي شمار گرفتار مي آيند و براين حقيقت  تاكيد دارد و اين كودكان را در زندگي آينده شان دچار مشكل مي كند. در اين مقاله سعي گرديده است تا آسيبهاي  ناشي از طلاق از جنبه هاي گوناگون بر روي فرزندان طلاق  با توجه به نظرات متخصصان و روانشناسان مختلف بررسي و عنوان گردد و بدين گونه خانواده ها تا حدي با اين مسائل  آشنا گردند.  از آنجايي كه تعداد طلاق در اولين سالهاي ازدواج خيلي  زيادتر از سالهاي بعدي است، بچه هاي متعلق به افراد طلاق  گرفته، اكثرا" كم سن وسال هستند و بنابراين به عوارض  ناخوشايند طلاق آسيبپذيرتر هستند. اگرچه از ديرباز چنين  پنداشته مي شود كه فرزندان بزرگتر طلاق را بهتر درك  مي كنند و به گونه اي راحت تر آن را مي پذيرند ولي نتايج  بررسي هاي به عمل آمده نشان مي دهد كه والديني كه جدايي  خويش را به خاطر فرزندانشان به تعويق مي اندازند به ضرر آنها عمل مي كنند، زيرا اين فرزندان وفق دادن خويش با طلاق والدين را دشوارتر مي يابند.  باولبي مطالعات زيادي در نوشته هاي مربوط به طلاق انجام  داد و به اين نتيجه رسيد كه محروميت از پدر و مادر بخصوص  از وجود مادر كودك را آماده پيدايش پسيكوپاتولوژي مي كند و هرچه سن كودك در موقع طلاق كمتر باشد اختلالات رواني  حاصله شديدتر و بيشتر است. علائم اين محروميت در شيرخوار به صورت از دست دادن اشتها، افسردگي و عدم وجود حالت  نشان دادن واكنش نسبت به محيط است وقتي كه كودك براي  اولين بار ازطلاق پدر و مادرش مطلع مي شود ممكن است آن  را انكار نمايد. بعضي از بچه ها ممكن است آنچنان به  آرامي به اعلام طلاق پدر و مادرشان واكنش نشان دهند كه  پدر و مادر تصور كنند كه كودك از نظر عواطف دچار اختلال  شده است. حتي بعداز اينكه پدر يا مادر خانه را ترك  مي كند و بارها اين موضوع براي كودك تذكر داده شده است  وي ممكن است به آرامي بپرسد پدر يا مادرش كي برمي گردد يا مي پرسد چرا هنوز برنگشته است. تشويق كردن كودك به  اينكه واكنش خود را نسبت به جدايي پدر و مادر آشكارا نشان دهد بسيار سالمتر از اينست كه او را نصيحت كنيم  واكنش نشان ندهد يا ناراحتي خود را بروزندهد. نشان دادن  واكنش در كودك باعث رفع حساسيت مي شود و به او اجازه  مي دهد با مساله به طور صحيح تري روبه رو بشود. بازي  وسيله بسيار خوبي است كه به وسيله آن كودكان مي توانند احساسهاي خود را در مورد طلاق نشان دهند و كم كم اين  مساله بزرگ از نظر رواني براي آنها حل شود. اين بازيها مي تواند در يك محيط درماني و يا خارج از يك محيط درماني  صورت گيرد طبق مطالعات دكتر مك درمات از دانشگاه  ميشيگان، تقريبا" صددرصد بچه ها آثار غيرعادي از خود نشان مي دهند منتهي به درجات مختلف. از اين تعداد 62 درصد بچه ها مثل اينكه شوكه شده باشند اصلا" منگ هستند و يك حالت خاصي دارند، افسرده به نظر مي رسند و عصباني و بهانه گير مي باشند و بي قيدي بخصوصي دارند و يك حالت  رجعت به سالهاي بچگي شان در آنها هويدا مي گردد. بچه اي  كه سابقا" عادت نداشته است اسباببازي بچه هاي ديگر را بگيرد حالا اين كار را مي كند، بچه اي كه تا اندازه اي  خودش را كنترل مي كرده كه زياد شلوغ نكند حالا مي كند.  در هر حال كمي رجعت به سنين اوليه پيدا مي كند و مساله اي كه خيلي حائز اهميت است اشتياق به خرابكاري در اين بچه هاست كه اكثر اين بچه ها به شدت خرابكار مي شوند و در و ديوار و شيشه ها را مي شكنند و اين كارها درحقيقت  كوششي است براي جلب توجه اطرافيان و اين بچه ها مايلند در جبران آنچه از دست داده اند چيزي به دست آورند. گاهي  اوقات ممكن است كودك از خانه فرار كند تا به پدر و مادري  كه خانه را ترك كرده است ملحق شود و گاهي مواقع كودك  ممكن است احساس گناه كند و طلاق پدر و مادر را در تقصير و گناه خود بداند و گاهي نيز ممكن است معتقد شود كه پدر يا مادري كه خانه را ترك كرده قادر به تحمل بد بودن او نبوده است 190 درصد بچه ها يك حالت رواني شديدي پيدا مي كنند كه بايد روانپزشك دخالت كند. مثلا" كودك محو است  و در عالم رويا فرومي رود و يا راه خانه اش را گم مي كند و سر كلاس نمي داند كجا بنشيند و يا كدام كتاب را سر كلاس ببرد و غيره 190 درصد بقيه ظاهرا" عكس العملي از خود نشان نمي دهند اما در باطن عذاب روحي شديدي مي كشند.  طلاق خيلي از اوقات كودك را ضعيف و آسيبپذير مي سازد و اين باعث مي شود كودك با بكار بردن مكانيسمهاي جبراني از طريق اعمال بي پروا و شديد احساس قدرت و نيرو كند. كودكي  كه پدر ومادرش را آنچنان متخاصم و دشمن يكديگر مي بيند و مشاهده مي كند كه پدر و مادرش هيچگونه آشنايي و بينش  نسبت به احساس يكديگر ندارند دچار ضعف و ناتواني  فوق العاده اي مي شود و در نتيجه ممكن است از نظر رواني  كودك طوري باربيايد كه اعمال بي رويه اي بدون احساس  تقصير و گناه انجام دهد بنابراين باعث شگفتي نخواهد بود كه مطالعات و تحقيقات رابطه اي بين بزهكاري نوجوانان و طلاق والدين را نشان داده است.  عده اي از كودكان در نشان دادن خشم خود نسبت به طلاق  والدين از مكانيسم رواني برون فكني استفاده مي كنند و خود را به صورت موجود بي گناهي مي پندارند، كه بازيچه  دست افراد شرور و ظالمي شده اند. كودكي كه پدر ومادر خود را به علت طلاق از دست داده، خيلي مي ترسد از اينكه كاري  كند كه باعث از دست دادن ديگري بشود. بعضي از اين كودكان  خشم و ناراحتي خود را متوجه پدر و مادري مي سازند كه با او زندگي مي كند زيرا ديگري در دسترس نيست اكثر اوقات  هدف اوليه كودك در نشان دادن خشم و غضب، خود والدي است  كه اول مطلب طلاق را مطرح ساخت صرف نظر از اينكه تا چه  حد طلاق قابل قبول و منصفانه بوده باشد. به كودك بايد كمك كرد كه پدر و مادر خود را تا حد امكان درست و صحيح  بشناسد پدر و مادر را بايد به عنوان انسانهايي بشناسد كه هم داراي صفات و خصوصيات خوب هستند و هم  آسيبپذيريهاي مخصوص به خود دارند. اين حالت به كودك كمك  خواهد كرد كه بعدها در ازدواج خود هدفهاي غيرواقعي را انتخاب نكند و به او اين شانس را خواهد داد كه انتظارات  او از مردم جنبه هاي واقعي داشته باشد اضافه بر اين  كودك بايد درك كند و بفهمد كه اگر كمبودهايي در مورد محبت پدر ومادر يا هر دو آنها نسبت به او موجود است اين  فقط اين معني را مي دهد كه اشكال و مساله اي در پدر و مادري كه نتواند بچه خود را دوست داشته باشد وجود دارد و هيچ دليلي وجود ندارد كه اين كودك نتواند مهر و محبت  سايرين را چه در زمان حال و چه در زمان آينده به خود جلب كند.  اين فرزندان هميشه يك احساس بدبيني و كينه نسبت به يكي  از والدين دارند بخصوص اگر در زمان جدايي والدين خردسال  بوده باشند كودكان هميشه اين سوءال را دارند كه كدام يك  از والدين مقصر هستند و چرا اينها به اين سرنوشت دچار شده اند در مقابل نيز والدين بخصوص در نخستين سال پس از طلاق به شدت احساس تنهايي كرده و دچار اضطراب و فشار عاطفي مي گردند و حتي تعداد قابل ملاحظه اي از آنان با مشكلات مالي نيز دست به گريبان مي شوند والدين به دليل  اينكه خود تحت فشار هستند غالبا" نمي توانند از لحاظ عاطفي تكيه گاه قابل اطميناني براي فرزندان خود باشند.  تشنجات ناشي از طلاق باعث مي شود كه معمولا" دو سال طول  بكشد تا زن و شوهر جدا شده بار ديگر اعتماد به نفس خود را بازيابند و به راحتي با وضع موجود كنار بيايند. پدر و مادر جدا شده در مقايسه با والدين معمولي به فرزندان خود محبت كمتري ابراز مي دارند و با آنها ارتباط كمتري  برقرار مي كنند و از آنان انتظار كمتري هم دارند كه  داراي حركات و رفتارهاي صحيح و عاقلانه اي باشند و در مجموع در تربيت و انضباط كودكان ثبات راي كمتري نشان  مي دهند. بهتر است كودك بعد از وقوع طلاق تحت سرپرستي  والد همجنس خويش قرار بگيرد ولي با وجود اين تداوم يافتن  ارتباط كودك با والد ديگرش نيز نقش عمده اي در فرايند رشد رواني و اجتماعي وي ايفا مي نمايد. معمولا" بعد از طلاق كودك تحت سرپرستي مادر خويش قرار مي گيرد. طبيعي  است زندگي نمودن در اين نوع از خانواده ها تاثيرات  عمده اي را بر روي سلامت رواني كودك ايجاد مي كند از جمله اينكه اين كودكان نسبت به ساير كودكاني كه از لحاظ وضعيت اقتصادي و اجتماعي با وي يكسان هستند عملكرد هوشي  پايين تري دارند كه به نظر برخي از محققان علت آن كاهش  ميزان ارتباط با پدر خويش مي باشد. بنابر تحقيقات انجام  شده حتي كودكاني كه پس از طلاق والدين نزد مادر خود زندگي مي كنند و معمولا" رابطه محكمتري با مادرشان دارند با گذشت زمان در رابطه خود دچار مشكل مي شوند. اين  يافته ها موءيد نقش يكسان پدر و مادر در پرورش و سلامت  عاطفي كودك است.  قطعا" نمي توان ادعا كرد كه تمام كودكاني كه نزد پدر و مادرشان به سر مي برند از هرگونه تزلزل عاطفي به دورند اما مي توان گفت كه فقط تعداد معدودي از آنها مشكلاتي را كه بچه هاي طلاق با آن روبه رو هستند تجربه مي كنند.  براي كاهش دادن آثار مخرب طلاق بر روي كودكان والدين قبل  از اينكه تصميم قطعي براي طلاق بگيرند بايد نكاتي چند را در كمال محبت و مهرباني به كودك تفهيم كنند كه عبارتند از1- درباره علت طلاق با توجه به سن و سال و ميزان درك  كودك به او توضيحات لازم را بدهند. ارائه دلايل منطقي در خور فهم كودك كمك شاياني در ميزان سازگاري وي با مساله  خواهد كرد20- به كودك تفهيم كنند كه منتظر چه رخدادي  باشد و به او اين اطمينان را بدهند كه هر وقت بخواهد مي تواند والدين خود را ببيند30- كودك را مطمئن سازند كه رابطه او با پدر و مادرش براي هميشه محفوظ و برقرار خواهد ماند. نبايد فراموش كرد كه اگر در خصوص علت طلاق  به بچه ها توضيح داده نشود آنها خود علتي را براي آن  مي تراشند كه ممكن است بر مشكلات روانيشان بيفزايد. لازم  به ذكر مي باشد كه تاثير طلاق بر روي كودكان از لحاظ جنسيت نيز تفاوتهايي دارد به عنوان مثال پسر ممكن است  احساس كند پدرش به علت آرزوهاي آگاهانه و ناآگاهانه او خانه را ترك كرده و دخترها هم ممكن است موقعي كه مادر خانه را ترك مي كند شبيه اين احساس را داشته باشند. در سنين پايين تر پسراني كه بدون پدر بزرگ مي شوند به  اسباببازيهاي مربوط به سن خود و به طور كلي به  فعاليتهاي پسرانه علاقه كمتري نشان مي دهند و بيشتر به  تندي و پرخاشگري با ديگران مي پردازند كه اين خصيصه آنها به مراتب بيشتر از پسراني است كه پدر در زندگيشان حضور دارد.  پسراني كه در دوران پيش از مدرسه بدون حضور پدر رشد يافته اند در مقايسه با آنهايي كه اين دوره را در كنار پدر گذرانده اند از علائق و رفتارهاي مردانه كمتري  برخوردارند. دختراني هم كه از پدرانشان دورند در مقايسه  با آنهايي كه با پدر زندگي مي كنند در امور تحصيلي خود در خانه و مدرسه و در اندازه گيريهاي شناختي عملكرد چندان خوبي ندارند البته اين گونه مسائل با وجود يك  جانشين يا ناپدري صالح و فهميده تا حدي حل مي شود.  پسراني كه در خانواده هايي زندگي مي كنند كه پدر آنها غايب هستند و در نتيجه ايشان تحت سرپرستي مادر مي باشند در مقايسه با ساير پسران رفتارهاي ضداجتماعي بيشتري  مرتكب مي شوند، همچنين ميزان انجام اعمال بزهكارانه در بين آنان بالاتر مي باشد كه علت آن نبودن پدر است كه  مسئوليت رهبري خانه را برعهده بگيرد.  بسياري از تحقيقات نشان داده اند كه فرزندان بويژه پسران  كوچكتر بلافاصله بعد از طلاق بيش ازهمه دچار افسردگي  مي شوند اما آنان عموما" در مقايسه با فرزنداني كه در زمان پدر و مادر سن و سال بيشتري دارند به مراتب زودتر مي توانند خود را با وضعيت جديد وفق دهند. در كل اثرات  مخرب طلاق پدر و مادر بر دختران جوان به مراتب بيشتر از اثرات آن بر پسران جوان است چرا كه پسران در برابر فشارهاي محيطي به مراتب قوي تر هستند همانطور كه ذكر شد كودكان در موقع طلاق والدين كه هنگام تحصيل آنها مي باشد ، اثرات جبران ناپذيري بر وضعيت تحصيلي آنها مي گذارد من  جمله اينكه بچه هاي طلاق دو برابر همسن و سالانشان ترك  تحصيل مي كنند، البته آمارنشان مي دهد كه ترك تحصيل و بروز رفتارهاي پرخاشگرانه در پسران بيش از دختران است و اين كودكان بيشتر از همسالان خود از مدرسه مي گريزند و تنبيه مي شوند. بعضي از بچه هاي طلاق ممكن است روزها زودتر از ديگران به مدرسه بروند و تا ديروقت در آنجا بمانند تا شايد مقداري از وقت معلم را بگيرند و به اين  ترتيب بيشتر توجه او را به خود جلب كنند. دكتر برندبرسونگ كه متخصص روانشناسي است در پي تحقيقاتي كه در مورد بچه هاي طلاق انجام داده به اين نتايج رسيده است كه:  1- ميانگين نمرات كودكاني كه والدينشان جدا شده اند پائين تر از كودكاني است كه در خانواده هاي طبيعي زندگي  مي كنند 2- تفاوت اين كودكان در روابط اجتماعي از نظر سلامت جسمي و همچنين در رفتارهاي گوناگون در مقايسه با ساير كودكان به خوبي مشخص است 3- اين كودكان نمي توانند از توانايي يادگيري خود بطور كامل استفاده كنند بنابراين  هميشه نمرات پائين تر مي گيرند 4- آنها در ساعات درس  كمتر در فعاليتهاي كلاسي شركت مي كنند و حتي در انجام  تكاليف مدرسه هم در مقايسه با شاگردان ديگر خودشان را زياد به زحمت نمي اندازند 5- كودكان والدين جدا شده سعي  مي كنند كلاس را برهم بريزند و يا ديگران را وادار به  كارهاي خلاف بكنند 6- معلمين معتقدند ميزان خشونت در دخترها و پسرهايي كه والدينشان از يكديگر جدا شده اند كاملا" مشابه است فقط پسرها خشونتشان را بيشتر آشكار مي كنند.  معلمين بايد هميشه با والدين دانش آموزان در تماس باشند و ضمن بحث و گفتگو با آنان ازبحرانهاي خانوادگي و احتمال  جدايي كه برايشان در جريان پيش آمدن است از قبل اطلاع  پيدا كنند تا با شناختي كه از احساسات كودكان دارند فرصت  كافي براي مطرح كردن موضوع و آماده ساختن آنان داشته  باشند. بايد در برابر اين بچه ها صبور بود و در هر موقعيت و حالتي كه هستند به طور انفرادي و متناسب با احوالشان با آنها برخورد كرد. يكي ديگر از راههاي كمك به  كودكان برقرار كردن رابطه اي نزديك و صميمانه بين والدين  و معلمين است كه در واقع امري ضروري است اين رابطه را مي توان همزمان با پدر و مادر و يا هر يك از آنها به  تنهايي برقرار نمود. مطلب مهم ديگر آنكه مسئولين مدرسه  بايستي با اطلاع باشند كه به كداميك از والدين صلاحيت  قانوني سرپرستي از كودك سپرده شده است، زيرا در هر حال  اين امكان وجود دارد كه پدر يا مادري كه فاقد صلاحيت است  اقدام به بردن كودك ازمدرسه بنمايد ومشكلات ديگري بوجود آورد.  مشكل ديگري كه در مورد بچه هاي طلاق در اكثر موارد مساله ساز مي شود ازدواج مجدد پدر و مادر مي باشد. پدر يا مادر طلاق گرفته اگر بازن يا مرد جديدي طرح دوستي  بريزند اين آشنائيها سبب واكنشهايي نظير حالت بهت زدگي،  حسادت، خشم و غضب در كودك مي شود. كودك از يكطرف سخت  كوشش خواهد كرد كه به طور مثال اگر با پدر زندگي مي كند پدر با زن جديدي آشنا نشود و بالعكس اگر با مادر زندگي  مي كند مادر با مرد جديدي طرح دوستي نريزد زيرا با اين  نوع دوستيها وضع وامتيازات خود را در معرض مخاطره  مي بيند. از طرف ديگر نسبت به اين دوستي ها اين سوءال  براي او مطرح مي شود كه تا چه حد ممكن است پدر يا مادر تمايل در مورد ازدواج داشته باشند و اين باعث تشويش و نگراني او مي شود. كودكي كه نسبت به آشنائيهاي جديد پدر و يا مادرش با زن يا مرد ديگري دچار حسادت شده است ممكن  است از طرف پدريا مادر به او خاطرنشان شود كه اگر پدر يا مادرش با ازدواج جديد يكبار ديگر محيط خانه را كامل  مي كنند و او از زندگي لذت خواهد برد او نيز ممكن است از حالت خوش آيندتري كه پدر يا مادرش خواهد داشت بهره مند شود. براي زن و مردي كه از يكديگر طلاق گرفته اند ازدواج  مجدد به منزله پذيرش تعهدات جديد و اميد به عشق و سعادت  دايمي است اما اين فرزندان آنها هستند كه پس ازطلاق  والدين دچار غم، خشم و حس طردشدگي مي شوند و والدين نيز پس از ازدواج مجدد چندان توجهي به كودك ندارند و كمتر به  وضعيت تحصيلي و يا فعاليتهاي خارج از برنامه درسي آنها اهميت مي دهند در ضمن چنين بچه هايي براي ادامه تحصيل  مساعدت كمتري از سوي پدر و مادر دريافت مي كنند. وقتي كه  پدر و مادر جدا شده مجددا" ازدواج كنند بازهم فشار روحي  و عصبي ديگري در زندگي فرزندانشان پديدار مي گردد. مادر و دختراني كه بعد ازطلاق داراي رفتار خوبي با همديگر مي باشند بعد از ازدواج مجدد مادر، ناسازگاري با يكديگر را آغاز مي كنند و اين در حالي است كه پسران كه معمولا"  بعد از طلاق والدين دچار اضطراب و بي قراري شديدي  مي شوند بعد از پيدا كردن يك ناپدري از آرامش بيشتري  برخوردار مي گردند.  گرچه از طرق مختلف تاثير طلاق را درروحيه كودكان مورد بررسي قرار داديم ولي به هر حال نبايد از نظر دور داشت  كه كودك از تجربه اي كه از طلاق پدر و مادر كرده است  درسنين بالاتر چندان نظر خوبي نسبت به ازدواج نخواهد داشت، زيرا در نظر او ازدواج مساله اي غير قابل پيش بيني  و غير قابل اعتماد و نوعي ضربه شديد رواني است. خطر ديگري كه در سر راه كودك حاصل از طلاق پدر و مادر وجود دارد اين است كه ممكن است او عينا" همان حالت و واكنشهاي  بيمارگونه را كه پدر و مادرش انجام داده اند در ازدواج  خويش تكرار كند. نقش بزرگ طلاق در مورد واكنشهاي رواني  كودك در برابر طلاق داراي اهميت خاصي است و همواره بايد با علاقه مندي و به صورت خردمندانه اي با اين دسته از كودكان روبه رو شويم. نيازهاي عاطفي آنهااهميت زيادي  دارد و درك و بينش صحيح نسبت به اين نيازها مي تواند كمك  موءثري در تشكيل شخصيت سالم و پيشرفت و سازندگي در زندگي  آينده آنان باشد. بي ترديد حقوق و قانون خانواده و اعمال  تغييراتي در آن به منظور حفظ بنيان خانواده، قانون اصلاح  مقررات طلاق و تقويت جنبه هايي اجرايي آن مي تواند از بسياري ازطلاقها و از هم پاشيده شدنها جلوگيري كند و اثر اين واقعيت را بپذيريم كه نه پدر قادر است رابطه اي نظير آنچه بين مادر و فرزند برقرار مي باشد خلق كند و نه مادر مي تواند جاي پدر را براي فرزند بگيرد و مددكار اجتماعي  و يا هر سرپرست غير والد نيز توانايي ايجاد مناسبات والد و فرزند را ندارد درمي يابيم كه طلاق چه لطمه  جبران ناپذيري به كودك مي زند بنابراين براي تحقق  جامعه اي مملو از كودكان و نوجوانان و كلا" انسانهايي با سلامت روان و متكي به نفس بايد بيش از پيش به مسايل  كودكان و بخصوص به وضع كودكان در خانواده هاي ازهم گسسته  توجه شود. مسئولين بايد با بينش و آگاهي كافي با پديده  طلاق كه متاسفانه رو به افزايش است برخورد نمايند و همچنين علاوه بر پيش بيني و تامين وضعيت اقتصادي كودك پس  از طلاق به مدد قوانين مناسب قادر به پيش بيني و تامين  نيازهاي عاطفي، رواني كودكان اين خانواده ها نيز باشند.  به علاوه بايد درصدد بالا بردن آگاهي هاي افراد جامعه در مورد نقش مهم و موءثر كانون گرم خانواده در بهداشت و سلامت رواني كودكان و لزوم تامين اين نيازها توسط پدران  و مادران در محيط خانواده و كاهش ميزان طلاق در جامعه  باشند تا بدين وسيله از تعداد محرومان از مواهب كانون  گرم خانواده بكاهند.  سيد مهدي پيغمبرزاده  منابع و ماخذ: علاوه بر منابع خارجي كه ترجمه آن در متن  مقاله موجود است از منابع فارسي زير نيز استفاده شده است  1. روانشناسي كودك: دكتر سيروس عظيمي  2. رشد شخصيت كودك: هنري ساسن و ديگران، ترجمه مهشيد ياسايي 3. بچه هاي طلاق، دكتر تابير ترجمه تورانداخت تمدن 
