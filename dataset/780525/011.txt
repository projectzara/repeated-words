   * تمام وسايل ارتباطي بي سيم اعم از تلفن همراه، تلفن  بي سيم و پيجر(Pager)براي ايجاد ارتباط با آنتن مركزي  خود، امواج الكترومغناطيسي توليد مي كنند تلفن همراه، وسيله اي است كه ميليونها نفر در سراسر دنيا از آن استفاده مي كنند و استفاده ازآن، روزبه روز بيشتر مي شود. در چند سال اخير، صحبت پيرامون ضررهاي احتمالي  اين وسيله مطرح شده است و به همين دليل موءسسات علمي  پژوهشي، توليد كننده ها، دانشگاه ها و محققان در سراسر دنيا، تحقيقات زيادي در اين زمينه انجام داده اند. به  گزارش ديلي ميل(فوريه 98)، سازمان بهداشت جهاني نيز تحقيقات گسترده اي را در زمينه احتمال ايجاد تومور مغزي  توسط امواج الكترومغناطيس تلفن همراه آغاز كرده است.  نتايج اين تحقيقات در بعضي موارد كاملا" متفاوت هستند.  تمام وسايل ارتباطي بي سيم اعم از تلفن همراه، تلفن  بي سيم و پيجر(Pager)براي ايجاد ارتباط با آنتن مركزي  خود، امواج الكترومغناطيسي توليد مي كنند. اين امواج، از دو جز الكتريكي و مغناطيسي تشكيل شده اند كه در حالت  عادي، امواج اين دو جز نسبت به هم زاويه 90 درجه دارند.  اين امواج برحسب طول موجشان در گروه هاي مادون قرمز، نور مرئي، ماوراء بنفش، X اشعه و گاما دسته بندي مي شوند.  تئوري امواج الكترومغناطيس اولين بار توسط ماكس ول  (Maxwell)مطرح شد. سپس هرتز(Hertz)اين امواج را مشخص  و اندازه گيري كرد. بالاخره ماركني(Marconi)از آنها در ارتباطات راديويي استفاده كرد. تلفن همراه، فرم تكامل  يافته اين گونه ارتباطات است كه امروزه جز جدايي ناپذير جوامع شهري محسوب مي شود600 درصد امواج الكترومغناطيسي  كه توسط تلفن همراه توليد مي شود، توسط سر جذب مي شود.  البته عده اي از محققان معتقدند كه اين مقدار، خطرناك  نيست و در حد مجاز بين المللي است. با اين حال در افرادي  كه مرتبا" از تلفن همراه يا تلفن بي سيم استفاده مي كنند،  علايمي مثل كاهش تمركز، سردرد، بي حسي پوست، كاهش حافظه  و خستگي، اشكال در بينايي و شنوايي، افزايش دماي صورت،  تهوع و سرگيجه گزارش شده است. تحقيقي در كشور سوئد و فنلاند نشان مي دهد كه ارتباط قابل توجهي بين زمان و تعداد تماس هاي تلفني در روز با اين علايم وجود دارد.  مثلا" اشخاصي كه بيش از يك ساعت در روز از تلفن همراه  استفاده مي كنند، چهار برابر افرادي كه كمتر از ده دقيقه  در روز از تلفن استفاده مي كنند، دچار خستگي مي شوند و ميزان سردرد در اين افراد نيز 3/6 برابر ديگران است.  كمپاني هاي توليد كننده تلفن همراه مي گويند كه اين  علايم به علت نوع كار و زندگي پراسترس افرادي است كه  معمولا" از اين دستگاه استفاده مي كنند، ولي افزايش اين  علايم با افزايش ساعات كار تلفن، اين ادعا را رد مي كند.  شركت هاي توليد كننده تلفن همراه و بي سيم، بودجه اي  معادل 45 ميليون دلار براي تحقيقات در زمينه خطرات  احتمالي تلفن همراه براي سلامتي انسانها اختصاص داده اند كه امسال چهارمين سال شروع اين تحقيقات است آنها اعلام  كرده اند كه هنوز، وجود هيچ گونه خطري براي افرادي كه در معرض امواج راديويي هستند، ثابت نشده است و هيچ آماري  موءيد افزايش بروز سرطان در اين افراد نيست. با اين حال،  آمريكا درصدد تغيير استانداردهاي ساخت اين گونه وسايل  است و از اين به بعد هر شركت سازنده تلفن بي سيم، بايد اين استانداردهاي جديد را رعايت كند. بيشترين ميزان  توليد امواج الكترومغناطيس از طريق آنتن دستگاه است و بنابراين گوش و سر و گردن بيشترين جذب امواج را دارند.  قسمت پشت و صفحه كليد تلفن امواج كمتري توليد مي كنند كه  البته اين ميزان، با مدل و مارك تلفن تغيير مي كند. اين  امواج تا شعاع 30 سانتيمتري توسط بدن جذب مي شود.  بنابراين، تمام افرادي كه در شعاع 30 سانتيمتري دستگاه  قرار دارند، تحت تاثير اين امواج هستند. دانشمندان  معتقدند كه استفاده از تلفن همراه در اتومبيل، خطرات  بيشتري دارد. چون اتومبيل همانند يك قفس فلزي عمل مي كند كه مانع از ارتباط دستگاه با آنتن مركزي مي شود و بنابراين دستگاه براي برقراري ارتباط امواج بيشتر و قويتري توليد مي كند كه به مراتب خطرناكتر است. همچنين  دانشمندان كشف كردند كه امواج الكترومغناطيس، باعث  افزايش فشار خون در انسان مي شود. يك تحقيق در آلمان  نشان داد كه بعد از 35 دقيقه استفاده از تلفن همراه،  فشار خون افزايش مي يابد اگر چه اين افزايش ناچيز است،  ولي محققان معتقدند اين ميزان در افرادي كه دچار فشار خون هستند، مضر خواهد بود.  تحقيقات جديدي كه در دانشگاه مون پليه فرانسه انجام شد،  خطرات استفاده از تلفن همراه را بيش از گذشته نشان داد.  اولين تحقيقي كه احتمال خطر تلفن همراه را در جنين بررسي  مي كرد، در مجله بيوالكترو(Electro- Bio)به چاپ رسيد.  پرفسور مارلين، سرپرست اين تحقيق اعلام كرد كه زنان  حامله بايد از استفاده از تلفن همراه اجتناب كنند. او مي گويد: احتمالا" تلفن همراه خطرناكترين وسيله مدرن است  كه انسانها به طور روزمره از آن استفاده مي كنند. در اين  تحقيق 6000 جنين جوجه را طي 21 روزي كه در تخم بودند، در مجاورت تلفن همراه قرار دادند مرگ جنين در اين گروه 5 برابر گروه كنترل بود. اين محققان مي گويند كه فيزيولوژي  جنين انسان و جوجه مشابه است، ولي ما هنوز نمي دانيم كه  اين امواج در انسان چگونه عمل مي كند. اين اثرات با قدرت،  فاصله و مدت زمان تماس آنها با امواج تغيير خواهد كرد.  با توجه به اين كه، هيچ خانم بارداري 24 ساعته تلفن  همراه حمل نمي كند، فعلا" نمي توان اين نتيجه را به  انسانها تعميم داد. ولي به نظر مي رسد كه اين امواج،  توانايي ايجاد آسيب به جنين انساني را نيز داشته باشند.  تحقيقات ديگري كه در استراليا و فنلاند انجام شد، نشان  داد كه امواج الكترومغناطيس باعث گرم شدن بافت مغز مي شود و اين امواج، توانايي ايجاد تومور مغزي در گونه اي از موش را دارند. ولي هنوز هيچ تحقيقي اين اثر را در انسان ثابت نكرده است تنها مورد گزارش شده مردي  47 ساله اهل آفريقاي جنوبي است كه مبتلا به تومور مغزي  است. او ادعا مي كند كه به علت استفاده از تلفن همراه،  به تومور مغزي دچار شده است. او از دو كمپاني انگليسي  " Vodac"،" Tel- M "كه در آن منطقه فعال هستند، شكايت  كرده و درخواست 100 ميليون دلار خسارت كرده است. كه  البته هنوز موفق به اثبات اين ادعا نشده است.  دانشمندان معتقدند با توجه به اينكه تلفن همراه بيشترين  ميزان توليد امواج الكترومغناطيس را دارد و ما آن را در مجاورت حساس ترين ناحيه بدن، يعني سرقرار مي دهيم،  توليدكنندگان تلفن همراه(مثل توليدكنندگان سيگار)مسئول  هستند تا برچسبهاي هشدار دهنده برروي گوشي هاي تلفن نصب كنند و اين عمل، به عنوان يك گام در جهت جلوگيري از استفاده بي رويه و در نتيجه پيشگيري از آسيبهاي احتمالي  آن محسوب مي شود.  با توجه به اين كه، متوقف كردن استفاده از تلفن همراه،  غير ممكن به نظر مي رسد، بهتر است كه با استفاده از وسايل محافظت كننده، خطرات آن را به حداقل برسانيم. در حال حاضر محصولاتي مثل نوعي اسپري به بازار آمده است كه  با استفاده از آن، جداري نامرئي سطح دستگاه را مي پوشاند و سازندگان آن، مدعي هستند كه اين جدار امواج  الكترومغناطيس را تا حد زيادي جذب مي كند. در آمريكا نيز،  نوعي سراميك مخصوص توليد مي شود كه به اندازه يك قرص  آسپرين است و در نزديكي آنتن گوشي تلفن نصب مي شود. اين  ماده، باعث جذب مقدار زيادي از امواج الكترومغناطيس  مي شود. آزمايش ها نشان مي دهد كه با نصبآن، درجه حرارت  هنگام استفاده از تلفن افزايش نمي يابد. يك شركت انگليسي  هم درصدد است كه لايه اي از" بوليستر- نيكل "بسازد كه با استفاده از آن روي گوشي تلفن، امواج الكترومغناطيس را فيلتر كند.  دكتر شيرين جبارزاده 
