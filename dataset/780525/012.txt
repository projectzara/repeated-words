 واحد رسانه هاي خارجي: هواشناسان مي گويند آب و هواي  غيرعادي كه باعث بروز برخي بلاياي طبيعي در بسياري از نقاط جهان شده است، احتمالا" از علايم فزاينده آثار گرم  شدن اقليم جهان است حدود 200 نفر در اثر هجوم موج گرما به آمريكا كشته شدند. تقريبا به همين تعداد نيز، بر اثر بارش شديد باران و ايجاد سيلاب در آسيا جان باخته اند.  به گزارش تلويزيون سي. ان. ان، موج گرما در آمريكا و سيلاب در آسيا، آينه جهان امروز است به نظر مي رسد تابستان  امسال فصل تشديد وقايع اقليمي است. كلينتون وعده كرده  است يك صدميليون دلار صرف خريد دستگاههاي تهويه براي  سالمندان شود در ديگر سوي جهان، زيادي آب مشكل ساز شده  است بارش شديد باران موسمي در بسياري نقاط آسيا ويراني  به بار آورده است. سيلاب و رانش زمين در شمال كره جنوبي  جان حدود 30 نفر را گرفته است. در برخي نواحي، ميزان  بارش به اندازه نصف ميانگين ساليانه بوده است. انتظار مي رود باران بيشتري در اين كشور ببارد. در مانيل پايتخت  فيليپين سيلاب به مرگ 19 نفر انجاميد و زندگي 000/25 نفر مختل شد.  برخلاف اين وضع، اروپا دچار گرماي كم سابقه اي است.  تركيب دماي هوا، ازن و دود خودروها باعث ايجاد ابر دودمه  در بسياري شهرها شده است. هواشناسان دقيقا" نمي دانند اين  رخدادها در اثر ال نينو است يا گرم شدن آب و هواي زمين،  اما آنان هشدار مي دهند شايد تازه اين اول وقايع باشد. 
