 از سوي ارگانها، نهادها، سازمانها و موءسسات مختلف،  نشريات علمي مختلفي به طور مرتب به نشاني گروه علمي  فرهنگي همشهري ارسال مي شود. امروز، برخي از نشريه ها را معرفي كرده ايم.  * نشريه شيمي و مهندسي شيمي ايران: شماره يكم از سال  هفدهم اين نشريه كه توسط دفتر مركزي جهاد دانشگاهي منتشر مي شود، در صد صفحه قطع بزرگ و با مقالات علمي مختلف و نيز پژوهشهاي گوناگون در زمينه علم شيمي به بازار نشر عرضه شده است. اين نشريه تخصصي است و تنها پژوهشگران و كارشناسان شيمي و مهندسي شيمي را مفيد تواند بود.  * هفته نامه پزشكي امروز: شماره 293 از سال هشتم اين  هفته نامه كه تاريخ 20 مرداد 1378 را بر شناسنامه خود دارد، در 8 صفحه منتشر شده است. صاحب امتياز و مديرمسئول  پزشكي امروز، دكتر فرخ سيف بهزاد است و براي افزايش سطح  آگاهي و اعتلاي دانش پزشكي در سراسر كشور، براي پزشكان و مراكز درماني به رايگان ارسال مي شود.  * رهيافت: شماره بيستم فصلنامه سياست علمي و پژوهشي  رهيافت با تاريخ بهار 78 و در 160 صفحه قطع بزرگ به قيمت  2000 ريال از سوي شوراي پژوهشهاي علمي كشور منتشر شد. در اين شماره كه به "تحقيقات، مديريت و انتقال تكنولوژي " اختصاص يافته، مقالات خوبي در زمينه وضعيت پژوهش در ايران، مديريت تكنولوژي و برنامه هاي توسعه ملي،  آينده پژوهي به عنوان دانشي كاربردي، انتقال و انتشار تكنولوژي و عوامل موءثر بر فرآيند توسعه تكنولوژي در كشورهاي درحال توسعه منتشر شده است.  * پيام ديابت: شماره سوم فصلنامه علمي - آموزشي پيام  ديابت با تاريخ بهار 78 از سوي انجمن ديابت ايران منتشر شد در اين نشريه 42 صفحه اي، اطلاعاتي در زمينه ديابت و راههاي مقابله با اين بيماري و نيز فعاليتهاي انجمن  ديابت ايران ارائه شده است.  * مهندسي دريا: اين نشريه شماره سوم ويژه نامه انجمن  مهندسي دريايي ايران است كه در تيرماه 1378 و در چهار صفحه بولتني منتشر شده است در اين ويژه نامه، درباره  صنعت كشتي سازي و مهندسي دريايي، اطلاعات قابل توجهي  ارائه شده است.  * بولتن بيوتكنولوژي: شماره سي وسوم بولتن بيوتكنولوژي  كه توسط دفتر همكاريهاي فن آوري رياست جمهوري(مركز مطالعات بيوتكنولوژي)منتشر مي شود، در تيرماه 78 و در چهار صفحه بولتني به صورت تمام رنگي منتشر شد اين بولتن  با اعلام شماره صندوق پستي 113513445 از كليه  علاقه مندان علم بيوتكنولوژي درخواست كرده است براي كسب اطلاعات بيشتر، با اين نشريه تماس حاصل كنند.  * خبرنامه بنياد علمي زيرك زاده: ويژه كسوف، عنوان شماره  28 خبرنامه بنياد علمي زيرك زاده است كه در 16 صفحه قطع  رقعي در تيرماه 78 منتشر شده است. اين ويژه نامه اطلاعات  خوبي در زمينه كسوف ارائه داده است و علاقه مندان  مي توانند ضمن تماس با تلفن 8789270 اطلاعات لازم را به دست آورند.  * حكمت: حكمت، عنوان خبرنامه سمينار" دانشگاه، جامعه و فرهنگ اسلامي "است كه شماره اول آن در خرداد ماه 1378 از سوي وزارت فرهنگ و ارشاد اسلامي منتشر شده است. براي  ارتباط با دبيرخانه اين سمينار مي توان با شماره تلفن  8807594 تماس گرفت.  * ايرانسراي فردوسي: جزوه شماره 1 هست نامه ايرانسراي  فردوسي در 3000 نسخه منتشر شد. در اين نشريه، نخستين  بيانيه ايرانسراي فردوسي، به همراه اساسنامه و برخي  اطلاعات حقوقي اين موءسسه ذكر شده است. ايرانسراي فردوسي،  موءسسه اي است كه دكتر محمدعلي اسلامي ندوشن، آن را بنيان  گذاشته است. براي مكاتبه با اين موءسسه مي توان با صندوق  پستي 198914155- تهران مكاتبه كرد. 
