   گروه علمي و فرهنگي: سر يك مجسمه ارزشمند كه به عنوان  زيباترين اثر گچي كشف شده دوره ساسانيان شناسايي شددر موزه" پارس "شيراز به نمايش درآمد.  اين مجسمه گچي كه به ترتيب داراي 20، 13 و 11 سانتي متر ارتفاع، عرض و ضخامت دارد به صورت قالب گرفته ساخته شده  درعين ظرافت از استحكام خاصي برخوردار است.  در بخش فوقاني سر آن سوراخي تعبيه شده كه احتمالا" به  منظور قرار دادن موهاي جمع شده مورد استفاده قرار مي گرفته و يك جفت گوشواره نيز در گوش مجسمه است.  بررسي هاي انجام شده نشان مي دهد اين سر به همراه  بخش هاي ديگر مجسمه به منظور نصب روي ديوار كاربرد داشته  است.  گفتني است اين مجسمه در سال 1355 شمسي در حين عمليات  كشاورزي و خاكبرداري توسط يكي از اهالي حاجي آباد در استان فارس از تپه تل سفيدك بدست آمد و با از سرگيري  عمليات كاوش مجدد در اين منطقه باستاني تحويل سرپرست  گروه باستان شناسي شده است. 
