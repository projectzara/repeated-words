 شميرانات- خبرگزاري جمهوري اسلامي: وزير كشاورزي ارزش  ضايعات مواد غذايي در كشور را سالانه پنج ميليارد دلار اعلام كرد.  عيسي كلانتري ديروز در همايش مديران و مسئولان نهضت  سوادآموزي كشور گفت: اين ميزان 25 برابر كل بودجه دولت  براي توسعه بخش كشاورزي است. وي افزود: در حالي اين  مقدار مواد غذايي در كشور از بين مي رود كه مامجبوريم  سالانه 5/2 ميليارد دلار مواد غذايي وارد كنيم. وزير كشاورزي از مديران و مسئولان نهضت سوادآموزي سراسر كشور خواست تادرباره آنچه كه وي "چگونه مصرف كردن مواد غذايي " ناميد به مردم آموزش دهند وي در عين حال گفت: بيشتر ضايعات مواد غذايي به شهرها برمي گردد وكشاورزان حداقل  ضايعات مواد غذايي را دارند. كلانتري افزود: در برنامه  دوم پيش بيني شده بود كه شوراي عالي الگوي مصرف به رياست  معاون اول رئيس جمهوري تشكيل شود كه متاسفانه در طول سال  تنها يك بار تشكيل جلسه داد. وزير كشاورزي گفت: تلاش  مي كنيم كه در پايان برنامه سوم به موازنه مثبت در تجارت  مواد غذايي برسيم كه براي اين منظور آموزش فرهنگ مصرف  ضروري است. وي همچنين اعلام كرد: درخشكسالي امسال 30 تا35 درصد غلات و ده درصد سايرمحصولات از بين رفته و چون  جامعه آموزش مصرف نديده دولت مجبوراست بيشتروارد كند. 
