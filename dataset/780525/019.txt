 رئيس سازمان جنگل ها و مراتع كشور ديروز گفت: شوراي عالي  محيط زيست افزايش 10 درصد به ميزان جنگل هاي حفاظتي شمال  كشور را تصويب كرد. سيدحميد كلانتري در جمع خبرنگاران  افزود: با اين افزايش، سطح كل جنگل هاي حفاظتي شمال به  400 هزار هكتار مي رسد. وي اظهار داشت: شدت بارندگي،  ميزان نفوذپذيري خاك، شكل حوضه آبخيز وسطح پوشش جنگلي از عوامل مهم وقوع سيل است كه در شهرستان نكا تمام  اين عوامل نقش داشتند. ساخت و سازهاي غيرمجاز در نكا نيز يكي از علل افزايش ميزان خسارات سيل بود. وي گفت: بايد از تبديل اراضي جنگلي به زمين هاي ويژه ديگر فعاليت هاي اقتصادي به طور جدي جلوگيري و با متخلفان  برخورد شود. درحال حاضراز ميزان تبديل اراضي جنگلي به  اراضي كشاورزي كاسته شده است. وي افزود: طرح خروج دام از جنگل از طرحهاي مهم سازمان جنگل ها و مراتع كشور است كه  به دليل كمبود اعتبارات، به كندي پيش مي رود. معاون وزير جهاد سازندگي در اين گفت وگو اظهار داشت: در جنگل هاي  شمال كشور چهار ميليون واحد دامي وجود دارد. براي اجراي  كامل طرح خروج دام ازجنگل سالانه به 80 ميليارد ريال  اعتبار نياز است تا ظرف پنج سال اجرا شود. در حال حاضر سالانه 15 ميليارد ريال براي اين طرح تخصيص مي يابد. 
