 پديده بيكاري يكي از معضل هاي حاد اغلب كشورها است و در ايران به دليل مشكلات خاص خود اين معضل مدتهاست ذهن  دست اندركاران را به طور جدي به خود مشغول كرده است.  اهميت ايجاد فرصتهاي اشتغال در ايران به حدي است كه  رئيس جمهوري در جمع توليدكنندگان كشور از آن اينچنين ياد مي كند: ايجاد اشتغال و تلاش براي رفع معضل بيكاري  مهمترين مسئله كشور است. ايران به عنوان كشوري جوان و درحال توسعه با انبوهي از نيازهاي جوانان روبه رواست.  كارشناسان امور اجتماعي از بيكاري به عنوان معضلي ياد مي كنند كه موجببروز ناهنجاري هاي متعددي در جامعه  مي شود. اين كارشناسان معتقدند: در جوامعي كه داراي نرخ  بالايي از بيكاري است انحرافات اخلاقي سير صعودي دارد. در اين بين كارشناسان از اعتياد به عنوان يكي از عوارض معضل  بيكاري ياد مي كنند. اين عده مي گويند: جوان شادابي كه در جامعه درپي فرصت شغلي است چنانچه بانبود كار مواجه شود با بحرانهاي روحي و رواني ناشي از احساس بيهودگي  وسرگرداني روبرو مي شود.  به گفته اين كارشناسان فرد بيكار علاوه بر اينكه  نمي تواند نيازهاي اوليه خود را به آساني فراهم كند، در تامين شرايط روحي مناسب خود و اطرافيان نيز با مشكل  روبرو است. براساس آمار موجود، جمعيت فعال كشور در سال  پيش 3/17 ميليون نفر برآورد شده است و از سويي جمعيت  شاغل ايران در سال 75 حدود 15 ميليون نفر بوده است.  يكي از نمايندگان مجلس شوراي اسلامي مي گويد: هم اينك در ايران رشد جمعيت حدود 47/1 درصد ولي رشد جمعيت فعال كشور 3/3 درصد است.  دكتر محمدباقر نوبخت حقيقي معتقد است: افزايش رشد جمعيت  فعال، كاهش سرمايه گذاري و نهايتا" افزايش عرضه نيروي  انساني در كشور سبب شده بازاركار با عدم تعادل روبرو شده  و معضل بيكاري نمايان شود. عضو هيات رئيسه مجلس شوراي  اسلامي تاكيدمي كند: براي ايجاد فرصت هاي شغلي نبايد تنها به دولت تكيه كرد بلكه وارد كردن بخشهاي خصوصي و تعاوني  به اين عرصه لازم است.  به گفته وي در برنامه اول توسعه بدليل سرمايه گذاري  مناسب نرخ بيكاري از 14 درصد به 9 درصد كاهش يافت اما در برنامه دوم كاهش سرمايه گذاري دربخش هاي مختلف موجب شد نرخ بيكاري دوباره به 1/13 درصد برسد.  يكي ديگر از نمايندگان مجلس شوراي اسلامي مي گويد: هم  اينك بايد دركشور سالانه حدود 800 هزار فرصت شغلي جديد ايجاد شود اما وضعيت كنوني اقتصاد ايران توان ايجاد حدود 300 هزار فرصت شغلي را دارد. دكتر علي قنبري نماينده  فارسان واردل مي افزايد: براي جبران كمبود فرصت هاي شغلي،  بايد بستر سرمايه گذاري در بخش خصوصي به همراه امنيت  كافي فراهم شود. وي از حذف مقررات و عوامل دست وپاگير براي سرمايه گذاري و همچنين استفاده از تدابير مناسب و تجارب ساير كشورها، به عنوان راهي مناسب براي  ايجاداشتغال در كشور ياد مي كند. كارشناسان امور اشتغال  نيز معتقدند: در ايران تحصيلات دانشگاهي متناسب بابازار كار تنظيم نمي شود به همين دليل كشور در برخي رشته ها با ازدحام دانش آموخته روبرو است و در برخي رشته هاي ديگر كمبود نيروي متخصص احساس مي شود. به گفته آنان رقم بالايي  از بيكاران كشور را باسوادان تشكيل مي دهند كه در اين  بين سهم دانش آموخته هاي دانشگاهها قابل تامل است.  اين عده خاطرنشان كردند: بيشتر دانش آموخته هاي  دانشگاههاي ايران كه بايد واردبازار كار شوند در رشته هاي علوم انساني دانش آموخته شده اند كه به دليل  نبودفرصت هاي شغلي لازم بيكار هستند. معاون اداري مالي  بانك مركزي نيز گفت: براي حفظ سطح بيكاري كشور درميزان  كنوني به سرمايه گذاري سالانه 30 درصد از توليد ناخالص  ملي در قالبطرحهاي اشتغال زا و توليدي نياز است. مهندس  ثقفي افزود: اين مهم در تدوين برنامه سوم اقتصادي كشور موردتاكيد كارشناسان بوده و ايجاد اشتغال مهمترين  برنامه هاي پولي و سرمايه گذاري دراين برنامه را تشكيل  مي دهد.  به گفته وي باسرمايه گذاري 30 درصد توليد ناخالص ملي  كشور در بخش هاي مختلف اقتصادي سالانه 500 هزار شغل  ايجاد خواهد شد كه از رشد ميزان بيكاري از سطح كنوني آن  جلوگيري خواهد كرد. 
