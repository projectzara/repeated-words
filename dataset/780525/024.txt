 كرمان- خبرگزاري جمهوري اسلامي: چهار گردشگر خارجي و يك  مسافر ايراني شنبه شب توسط افراد ناشناس ازداخل يك هتل  در كرمان ربوده شدند.  به گفته منابع آگاه، افراد ربوده شده سه گردشگر اسپانيايي، يك ايتاليايي و يك مسافر ايراني هستند كه  درهتل" گواشير" مستقر بودند.  مديركل سياسي امنيتي استانداري كرمان در اين باره به  خبرگزاري جمهوري اسلامي گفت: ربايندگان چهار جهانگرد خارجي و يك مسافر ايراني با اطلاعات كامل از آخرين وضعيت  آنان، مورد تعقيب مامورين هستند.  " عباس دعاگوئي "افزود: با تشكيل جلسه شوراي تامين استان  از ساعت 22شنبه تا چهار بامداد ديروز، "يكشنبه "اين  موضوع پيگيري شده است ودر حال حاضرربايندگان بطور مستمر زير نظر هستند. وي گفت: با تصميم شوراي تامين استان، هم  اكنون تمامي راههاي ورودي و خروجي استان توسط مامورين  امنيتي تحت كنترل قرار دارد. وي تاكيد كرد، تدابيري  انديشيده شده است تا هيچ آسيبي به افراد ربوده شده وارد نشود.  سخنگوي وزارت امور خارجه ربوده شدن سه گردشگر اسپانيايي،  يك ايتاليايي و يك مسافر ايراني در شهر كرمان را يك عمل  زشت و غيرانساني خواند و آنرا محكوم كرد.  دكترحميدرضا آصفي افزود: مسئولان ذيربط در استان كرمان و همچنين نيروي انتظامي با جديت كامل در حال بررسي و پيگيري اين حادثه مي باشند. 
