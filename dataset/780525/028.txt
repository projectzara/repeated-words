 در پي تشديد درگيريها در داغستان روسيه، رئيس جمهوري چچن  ديروز در اين منطقه به مدت يك ماه وضعيت فوق العاده  اعلام كرد.  خبرگزاري فرانسه به نقل از مقامات وزارت كشور روسيه  گزارش داد، اصلان مسخداف با اعلام وضعيت فوق العاده به  مدت يك ماه در منطقه چچن، مقررات منع آمد و شد از غروب تا بامداد را در اين منطقه به مورد اجرا گذاشته است.  براساس اين گزارش، چريك هاي مسلمان تازه نفس شب يكشنبه  تلاش كردند از چچن وارد خاك داغستان شده و به نيروهاي  اسلامي بپيوندند كه براي تصرف شهرهاي "گاگاتلي "و " ريكاوني "در جنوب غرب داغستان در حال نبرد با نيروهاي  دولتي روسيه هستند اين گزارش حاكيست طي درگيريهاي شب يكشنبه دو داوطلب داغستاني و يك نفر از افراد پليس كشته  و شش تن مجروح شدند.  روز شنبه نيز نبرد شديد در نزديكي دو شهر در منطقه  " بوتليخ "كه با آتش جنگنده ها و توپخانه نيروهاي روسي كه  مواضع چريك ها را هدف قرار داده بودند همراه بود، ادامه  داشت.  چريك هاي مسلمان در تاريخ 16 مرداد از چچن وارد خاك  داغستان شده و با تصرف چند روستا تشكيل يك دولت اسلامي  مستقل در اين منطقه را اعلام كردند.  ايگور ايوانف وزير خارجه روسيه روز شنبه به كشورهاي  اسلامي هشدار داد از حمايت جدايي طلبان مسلمان در داغستان پرهيز كنند. در بيانيه صادره از سوي وزارت خارجه  روسيه به نقل از ايوانف گفته شده است، در نامه ارسالي  براي سازمان ملل و كشورهاي گروه 8 و سازمان كنفرانس  اسلامي اظهار شده كه روسيه هرگونه كمك به جدايي طلبان  داغستان را به عنوان مداخله در امور داخلي اين كشور تلقي  مي كند.  فرمانده نيروهاي مسلح وزارت كشور روسيه و فرمانده عمليات  نظامي اين كشور در داغستان اعلام كرد، حملات عليه  نيروهاي وابسته به شوراي اسلامي تشديد شده است.  وي ديروز در مخاچ قلعه مركز داغستان گفت، علاوه بر تشديد عمليات نيروهاي زميني بر فعاليت هواپيماهاي بمبافكن  نيروي هوايي نيز افزوده شده است.  به گفته اين مقام نظامي تشديد حملات هوايي تاثير محسوسي  بر قواي مبارزان مستقر در ناحيه بوتليخ داشته است.  در همين حال "آناتولي كورنوكو" فرمانده نيروي هوايي  روسيه نير اعلام كرد كه با حمايت هواپيماهاي اين نيرو به  زودي پايان كار مبارزان مسلمان متجاوز به داغستان فرا مي رسد.  به رغم تشديد حملات نيروهاي روسيه طي دو روز اخير مبارزان وابسته به شوراي اسلامي داغستان همچنان روستاهاي  " آنسالتا"،" راحته تاندو"،" شادرودا" و" زيبرخالي "در منطقه" بوتليخ "را تحت تسلط خود دارند.  برخي گزارشهاي تاييد نشده حاكي از آن است كه طي  درگيريهاي شنبه شب و بامداد ديروز حدود 40 تن از مبارزان  مسلمان كشته شده اند.  مركز مطبوعاتي وزارت كشور روسيه شنبه شب اعلام كرد كه از زمان تشديد نبردها در مرزهاي اين جمهوري با چچن 14 تن از نيروهاي دولتي كشته شده اند.  اين مركز همچنين تعداد سربازان زخمي را در اين مدت 30 تن  اعلام كرد.  روسيه تلفات نيروهاي وابسته به شوراي اسلامي داغستان را بيش از 200 تن اعلام كرده است. 
