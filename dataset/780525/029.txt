 " صالح عبدالكريم العرموطي "رئيس اتحاديه وكلاي اردن  ديروز دريك گفت و گوي مطبوعاتي خواستار اصلاح بندهايي از قانون قضايي اين كشور شد.  به گزارش خبرگزاري جمهوري اسلامي از امان، وي با تاكيد بر ضرورت استقلال قوه قضائيه از قواي ديگر با تعيين  رئيس شوراي قضايي از سوي دولت مخالفت كرد و گفت: پس از بحث و بررسي با وزير دادگستري، مقرر شد تا اين موضوع از طرح پيشنهادي اصلاح قانون قضايي حذف شود.  العرموطي افزود: اتحاديه وكلا با عضويت معاون وزير دادگستري درشوراي قضايي نيز مخالف است و اين نكته بايد مورد بررسي مجدد قرار گيرد.  وي داشتن حداقل سن 35 سال براي قاضي و سابقه 5 سال كار وكالت راضروري دانست، در حالي كه طبق طرح اصلاحي دولت،  حداقل سن قاضي 27 سال و سابقه وكالت شش سال ذكر شده است.  رئيس اتحاديه وكلاي اردن همچنين تصريح كرد: كه يك وكيل  براي اشتغال به كار قضاوت بايد نظر موافق اين اتحاديه را جلب كند.  العرموطي اشتغال قاضي در دانشگاهها و ديگر مراكز دولتي  غير ازدستگاه قضايي را مخالف با استقلال اين دستگاه  دانست و خواستار تامين كامل مالي قضات و صدور قوانيني  درباره تشويق آنها شد.  وي شرط اقامت قاضي در منطقه مورد قضاوت را ضروري ندانست  و تاكيد كرد: اين بند پس از اعتراض اتحاديه وكلا به كلي  از طرح اصلاحي حذف شد. 
