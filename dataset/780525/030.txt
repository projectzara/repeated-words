   در نخستين راي گيري مقدماتي براي تعيين نامزد جمهوريخواهان درانتخابات رياست جمهوري آمريكا در سال  2000 ميلادي جرج دبليو بوش پسر جرج بوش رئيس جمهوري  پيشين آمريكا از حزب جمهوريخواه موفق به كسبحدود 7 هزار راي از مجموع نزديك به 24 هزار راي نمايندگان اين حزب شد.  به گزارش خبرگزاري فرانسه نتايج انتخابات مقدماتي درون  حزبي جمهوريخواهان در ايالت آيوا نشاندهنده حمايت  نمايندگان اين حزب از پسرجرج بوش است. به عقيده ناظران  سياسي نخستين انتخابات درون حزبي ايالتي بيانگر آن است  كه جرج بوش فرماندار كنوني ايالت تگزاس و مطرح ترين چهره  جمهوريخواهان براي رقابت هاي انتخابات آينده  رياست جمهوري آمريكا با آزموني دشوار براي ورود به كاخ  سفيد روبروست.  در نهايت، مجموع آراي نمايندگان دو حزب جمهوريخواه و دموكرات درپنجاه ايالت آمريكا نامزد نهايي و رسمي هر يك  از دو حزب را تعيين مي كند.  آمار منتشر شده از سوي منابع آمريكايي حاكي از بيشتر بودن محبوبيت جرج بوش در برابر ال گور معاون كنوني رياست  جمهوري آمريكا و نامزد احتمالي حزب دموكرات است. به گفته  ناظران با و جود اعلام نامزدي 10 تن از چهره هاي سرشناس  حزبجمهوريخواه براي انتخابات رياست جمهوري سال 2000 جرج  بوش فرماندارايالت تگزاس از موقعيت بهتري نسبت به ديگر نامزدهاي اين حزب برخوردار است. 
