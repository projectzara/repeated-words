 پليس ضد شورش كره جنوبي ديروز با مستقر شدن در حوالي  محوطه دانشگاه سئول از گردهمايي هزاران دانشجو در مرز دو كره ممانعت به عمل آورد.  به گزارش خبرگزاري فرانسه، حدود 8 هزار نفر از نيروهاي  ضدشورش با ايجاد يك سپر انساني در اطراف محوطه دانشگاه  ملي سئول در پايتخت كره جنوبي و مستقركردن خودروهاي  آبپاش و پرتاب گاز اشك آور، ازگردهمايي بيش از 7 هزار دانشجوي مخالف كه در نظر داشتند به مناسبت  آزادي شبه جزيره كره از زير سلطه استعمار ژاپن راهپيمايي  كنند، جلوگيري كردند.  براساس اين گزارش، در پي مداخله پليس، دانشجويان در محوطه دانشگاه كه پلاكاردهايي با مضمون هايي به طرفداري  از اتحاد دو كره درآن به چشم مي خوردتجمع كردند. شماري از دانشجويان و مخالفين در اين گردهمايي خواستار خروج 37 هزارنيروي آمريكايي مستقر در كره جنوبي و اتحاد مجدد شدند.  روابط كره شمالي و كره جنوبي كه بين سال هاي 1950 تا 1953 درگير جنگ بودند كماكان با تنش همراه است و تلاش  براي انعقاد يك پيمان صلح دايم بين دو كشور تاكنون  بي نتيجه بوده است. 
