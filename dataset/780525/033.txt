 يكي از رهبران بلند پايه سياسي مونته نگرو گفت، بلگراد جنگ را به جدايي مونته نگرو و تبديل يوگسلاوي به يك  جمهوري كوچكتر ترجيح مي دهد.  به گزارش يونايتدپرس از بلگراد، آندريا پرسيچ، عضو اجرايي حزبحاكم دمكراتيك سوسياليست هاي مونته نگرو گفت،  رهبران صربستان در بلگرادمخفيانه سرگرم فراهم كردن  سناريويي مشابه آنچه كه در كوزوو اجرا شد هستند.  مونته نگرو طرح خود مختاري گسترده اي را به بلگراد ارايه  داده كه دربرگيرنده كنترل خود بر اقتصاد، سياست هاي پولي  و ارتش اين جمهوري است.  مونته نگرو مي گويد جمهوري صربستان ودولت اسلوبودان  ميلوسويچ در بلگراد، شريك كوچكتر فدراسيون را تحت سلطه  خود دارند.  پرسيچ تصريح كرد، مقامهاي ارشد صربستان مخالفت خودرا با اين طرح اعلام كرده وآن را با پيش نويس طرح صلح رامبويه  پاريس مقايسه مي كنند كه يوگسلاوي اوايل سال ميلادي جاري  زير بار آن نرفت ودر نتيجه وارد جنگ باناتو شد.  حزب سوسياليست مردمي مونته نگرو كه طرفدار ميلوسويچ است  ودر انتخابات سراسري سال گذشته در برابر حزب ميلو ديوكانويچ، رئيس جمهوري مونته نگروشكست خورد، نيز با اين  طرح مخالفت كرده وآن را غير قانوني وغير دمكراتيك  مي خواند.  پرسيچ گفت: مومير بولاتويچ، نخست وزير يوگسلاوي كه رياست  حزب سوسياليست مردمي مونته نگرو را بر عهده دارد، اين  طرح را محكوم كرده واين در حالي است كه بلگراد خود را آماده حمله به مونته نگرو مي كند. 
