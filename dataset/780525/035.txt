   آب آلوده سالانه ميليون ها تن از مردم جهان را به هلاكت  مي رساند و باافزايش جمعيت كشورهاي فقير به ساير نقاط جهان گسترش مي يابد.  " اسماعيل سراج الدين "رئيس "كميسيون جهاني آب براي قرن  بيست ويكم "به كشورهاي غربي هشدارداد كه چنانچه در مورد سرنوشت بشريت نگران نيستند دستكم نگران گسترش بيماري هاي  ناشي ازآبآلوده باشند چون اين بيماري ها قادرند در كمتر از 24 ساعت به تمام نقاط دنيا منتقل شوند.  وي افزود: در حال حاضر درحدود يك ميليارد و 200 ميليون  نفر از مردم جهان فاقد آب سالم و بهداشتي هستندواين رقم  تاسال 2025 ميلادي به 2 ميلياردو 300 ميليون نفر افزايش  مي يابد.  روزنامه" تورنتو سان "نوشت: اين كميسيون در نظر دارد سال آينده موضوع دسترسي يكسان به توزيع آب سالم و چگونگي  بهبود آن در 25 سال آينده را طي يك گردهمايي مورد بررسي  قرار دهد.  " رالف ديلي "مشاور عالي اين كميسيون و رئيس يك دانشگاه  وابسته به سازمان ملل در كانادا به نام "شبكه  بين المللي آب، محيط زيست، و بهداشت "اظهار داشت: كانادا وساير كشورهاي نيمكره غربي ازمشكلات آب آلوده در جهان سوم در امان نيستند.  به اعتقاد" ديلي "پاسخ به بحران آب آلوده تنهادرهمكاري  جهاني كشورهاي دارا و ندار نهفته است.  وي افزود80 درصد جمعيت جهان تنها به 20 درصد ذخاير آب سالم و بهداشتي دسترسي دارند.  " ديلي "اظهار داشت: از كشورهايي نظير كانادا انتظار نمي رود كه آبموجود خود را به مناطق فقير بفرستند، بلكه  آنها بايستي مواد غذايي را كه با اين آب پرورش مي يابند به كشورهاي جهان سوم ارسال دارند.  اين كارشناس افزود: از آنجا كه 80 تا90 درصد ذخاير آب سالم كشورهاي فقير براي زراعت به كار مي رود، لذا آنان  از ارسال مواد غذايي توسط كشورهاي ثروتمند بهره مند مي شوند، چون بدين ترتيب مي توانند آب را به جاي زراعت،  صرف آشاميدن و شستشو كنند.  نتايج مقدماتي مطالعه هشت ميليون دلاري كميسيون جهاني  آب حاكي از آن است كه كانادايي هاسالم ترين ذخايرآب دنيا را دراختيار دارند و كمترين بهارا براي آن مي پردازند،  حال آنكه كشورهايي كه فاقد سيستم هاي ذخيره آبهستند غالبا" ناچار به تهيه آب به قيمتي گزاف از سايرجاهامي شوند، بدون آنكه تضميني براي خالص بودن آن  وجود داشته باشد.  بيماري هاي ناشي از آب آلوده عامل هفت مورد از هر ده  مورد مرگ و ميردر كشورهاي فقير شناخته شده است. 
