 طرح مساله دفن زباله هاي اتمي فرانسه در شرق آن كشور با مخالفت شديدمردم و مسئولان منطقه روبرو شده است.  درهمين رابطه هيات دولت فرانسه، به منظور مطالعه بر روي  زباله هاي اتمي دفن شده در زير خاك و بررسي ميزان  تشعشعات آن با ايجاد يك آزمايشگاه زير زميني در منطقه  " بور" موافقت كرده است.  اين آزمايشگاه زير زميني در مجاورت يك مركز دفن زير زميني زباله هاي هسته اي كه طرح بناي آن در منطقه "بور"  پيش بيني شده ساخته خواهد شد.  مردم و همچنين مسئولان شهري در منطقه و بويژه بخش "بور"  كه بناي آزمايشگاه در مجاورت آن احداث خواهد شد ازمخالفان اين طرح هستند.  مخالفت كنندگان بر خطرات بالقوه احتمالي چنين اقدامي  براي سلامتي انسان و همچنين محيط زيست تاكيد دارند.  از سوي ديگر دانشمندان و كارشناسان اتمي فرانسه از امكان ايجاد يك فرصت مناسب مطالعاتي در اين منطقه سخن  مي گويند.  آنان همچنين به اهالي محل اطمينان داده اند كه  بنابرمطالعات انجام شده، دفن زباله هاي هسته اي نه امروز و نه تا 100 هزار سال آينده هيچگونه تشعشعي را به خارج  از زمين منتقل نخواهد كرد.  اين دانشمندان پيش بيني كرده اند كه ايجاد يك مركز عالي  مطالعاتي هسته اي در بخش "بور" درآمدي سالانه معادل 60 ميليون فرانك براي اين منطقه در بر خواهد داشت. 
