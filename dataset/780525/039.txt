 مهندس الويري: سياستگذاري براي ساماندهي ترافيك تهران  بدون دراختيار داشتن راهنمايي و رانندگي ممكن نيست  گروه شهري: در جلسه علني ديروز مجلس شوراي اسلامي يك  فوريت لايحه "الحاق دو تبصره به ماده 12 قانون ناجا" به  تصويب رسيد.  به گزارش خبرنگار ما مهندس الويري، شهردار تهران، به  عنوان نماينده دولت هدف از ارائه اين لايحه را الحاق  مجدد راهنمايي و رانندگي به شهرداري تهران ذكر كرد.  مهندس الويري با اشاره به اينكه تا سال 1368 نيز راهنمايي و رانندگي زير نظر شهرداري بوده و پس از آن در نيروي انتظامي ادغام شده است، گفت: شهرداري تهران با دو معضل اساسي مواجه است كه بدون داشتن ابزارهايي همچون  راهنمايي و رانندگي رفع آنها ممكن نيست. اولين معضلي كه  به طور جدي تهران را رنج مي دهد، معضل آلودگي هواست،  مطالعات فراواني براي بررسي آلودگي هواي تهران با هزينه اي بالغ بر هشت ميليارد ريال صورت گرفته است كه  چهار سال انجام آنها طول كشيده است.  بر مبناي اين مطالعات مي توان تهران را به استانداردهاي  مطلوب رساند، اگرچه اكنون آلودگي هواي اين شهر بسيار بيشتر از حد مجاز بوده و اين آلودگي قطعا" تا سال 1390 بسيار هم افزونتر خواهد شد.  اما براساس برنامه ريزي هاي انجام شده، امكان پذير است  كه تا 15 سال ديگر بتوان هواي تهران را به شرايط مطلوب بازگرداند.  وي اضافه كرد هفتاد درصد آلودگي هواي تهران ناشي از ترافيك و آمد و شد خودروها است. شهرداري تهران اگر مي خواهد برنامه فوق الذكر را اجرا كند، بايد توان  سياستگذاري براي كنترل ترافيك را داشته و حتي بتواند سوخت بسياري از وسايط نقليه را تغيير دهد، اما واقعيت  اين است كه شهرداري(با نداشتن راهنمايي و رانندگي) ابزاري براي انجام اين طرح ندارد و حتي نمي تواند يك  خودرو آلوده زا را در خيابان متوقف كند.  مهندس الويري افزود: بعد دوم بحث حمل و نقل است اين بحث  از دو جهت تاسفبار است. يكي از جهت وضعيت رانندگي است، و ديگري از نظر الگوي حمل و نقل، تقريبا" مي توان گفت در تهران غيراقتصادي ترين شيوه حمل و نقل جهان رواج دارد.  درباره مورد اول، قطعا" راهنمايي و رانندگي موءثر است. در حال حاضر در جهان از سيستم هاي پيشرفته اي براي كنترل  ترافيك استفاده مي شود، كه از جمله آنها مي توان "موج  سبز" را نام برد. با اين روش وقتي خودرو از يك چراغ سبز عبور مي كند، مي توان به گونه اي برنامه ريزي كرد تا چهار يا حتي پنج چراغ بعدي نيز درمقابل او سبز بوده و ناچار به توقف نباشد. اما اين امر نيازمند هماهنگي بين  نهادهاي دست اندركار كنترل ترافيك است. شهردار تهران  خاطرنشان كرد اما الان هيچگونه هماهنگي بين شهرداري و راهنمايي و رانندگي در اين زمينه وجود ندارد. و اين  ناهماهنگي موجب مي شود نتوانيم از چنين ابزارهايي  استفاده كنيم. مزيد براين كه شهرداري بسياري روش هاي  تامين درآمد خود را نيز از دست مي دهد.  الويري اضافه كرد اگر قرار است شهرداري در چارچوب مقررات  درآمد كسب كرده و هزينه كند، بايد ممرهاي درآمد آن از نظر قانوني مشخص باشد. در حالي كه اكنون اينگونه نيست.  براي مثال، شهرداري 500 ميليون تومان هزينه براي خريد و نصب پاركومتر متقبل شده است، اما درآمد فعلي اين  پاركومترها ماهانه فقط 300 هزار تومان است. به خاطر اين  كه آن نهادي كه بايدخودرويي را كه در محل غيرمجاز پارك  كرده است، جريمه بكندكار خود را انجام نمي دهد. بعضا"  حتي در همان جايي كه پاركومتر وجود دارد، تابلوي توقف  ممنوع نيز نصب شده است ! عوارض ساليانه ده سال اخير بسياري اتومبيل ها نيز دريافت نشده است.  در نيويورك 30 درصد درآمد شهرداري را پاركومترها تامين  مي كنند، اما درآمد شهرداري تهران از اين طريق همچنان كه  ذكر شد تقريبا" صفر است.  الويري در پايان تاكيد كرد شهرداري تهران براي افزايش  درآمدخود كه در شرايط كنوني به آن نياز مبرم دارد و نيز سالم سازي ترافيك و محيط زيست پايتخت جمهوري اسلامي  ايران كه بايد در دنيا الگوي نظم باشد، مي بايست از هماهنگي كامل با راهنمايي و رانندگي برخوردار باشد، كه  اين امر با تصويب لايحه پيش گفته امكان پذير است.  پس از شهردار تهران، موحدي ساوجي و مجيد انصاري به عنوان  مخالف و موافق درباره لايحه مذكور صحبت كردند كه در نهايت نمايندگان مجلس شوراي اسلامي به يك فوريت آن راي  دادند. 
