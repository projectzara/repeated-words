 گروه شهري: آموزش تفكيك زباله از مبدا توسط سازمان  بازيافت و تبديل مواد وباهمكاري جمعيت آواي سبز از ديروز دربخش وسيعي ازمنطقه 19 شهرداري تهران به اجراء درآمد.  به گزارش روابط عمومي سازمان بازيافت و تبديل مواد شهرداري تهران اين برنامه توسط 25 تن از كارشناسان جمعيت  جوانان حامي طبيعت(آواي سبز)كه يك تشكل زيست محيطي  دانشجويي به شمار مي آيد، اجرا مي شود.  براساس اين گزارش كارشناسان با مراجعه به درب منازل  حدود20 هزار خانوارساكن اين محدوده شهري را با شيوه هاي  تفكيك زباله خشك و تر آشنا خواهند كرد.  دراين گزارش آمده است: به آن دسته از آموزش ديدگان اين  برنامه، كه بااجراي طرح تفكيك زباله از مبدا همكاري  مطلوبي داشته باشند جوايزي اهداء خواهدشد.  ازسوي ديگر نخستين خانه همياران محيط زيست شهرتهران كه  از سوي آواي سبزوباهمكاري شهرداري منطقه 19 ونظارت  دفترمشاركتهاي مردمي سازمان حفاظت محيط زيست راه اندازي  شده است آمادگي دارد تابا تمامي افراد علاقمندبه فعاليتهاي زيست محيطي همكاري كند.  اين مركز زيست محيطي در خيابان خاني آباد نو، انتهاي  بلوار ميثاق، بوستان شقايق واقع شده است وبا هدف گسترش  فرهنگ زيست محيطي درسطح اين منطقه فعاليت مي كند. 
