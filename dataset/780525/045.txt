 * در برنامه سوم توسعه تعداد تلفن هاي ثابت به 16 ميليون  شماره و تعداد تلفن هاي همراه به 3 ميليون شماره افزايش  مي يابد گروه شهرستانها: وزير پست و تلگراف و تلفن ديروز در پايان سفر دو روزه خود به كردستان، استراتژي و اهداف  مخابرات كشور در برنامه سوم را اعلام كرد.  به گزارش خبرنگار همشهري در سنندج، دكتر عارف افزايش  ضريب نفوذ تلفن ثابت و گسترش شبكه تلفن همراه و افزايش  پوشش شبكه ارتباطي روستايي را مهمترين اهداف بخش مخابرات  كشور در برنامه سوم ذكر كرد.  به گفته وي در برنامه سوم بايد 5/7 ميليون تلفن ثابت  واگذار شود و شبكه تلفن همراه تا 3 ميليون شماره افزايش  يابد و تمامي روستاهاي بالاي 20 خانوار كشور از خط ارتباطي بهره مند شوند در پايان برنامه سوم تعداد تلفن هاي ثابت كشور بايد به 16 ميليون برسد.  وي از جمله منابع مالي پيش بيني شده براي تامين  هزينه هاي بخش مخابرات در برنامه سوم را صدور تجهيزات  توليد داخل و ارائه خدمات مهندسي به كشورهاي همسايه  عنوان كرد.  وزير پست و تلگراف و تلفن آزادسازي وخصوصي سازي بخش  ارتباطات را از ديگر برنامه هاي درپيش مخابرات ذكر كرد و افزود: مشاركت بخش خصوصي و آزادسازي مخابرات كشور يك  تصميمي است كه با توجه به اصل 44 قانون اساسي و در صورت  تصويب مجلس شوراي اسلامي با هدف بهره مندي از امكانات  بخش خصوصي براي توسعه ارتباطات در كشور به اجرا در خواهد آمد.  وي همچنين گفت: تا پايان سال جاري و يا اوايل سال آينده  شبكه تلفن همراه 4 شهر كردستان راه اندازي مي شود.  هم اكنون 4 شهر سقز، سنندج، قروه و بيجار داراي شبكه  تلفن همراه هستند. با راه اندازي شبكه تلفن در اين 4 شهر تمام شهرهاي كردستان داراي شبكه تلفن همراه خواهند شد.  وي در ادامه از اجراي طرح ملي فيبر نوري در كردستان خبر داد و افزود: با اعلام آمادگي استاندار كردستان براي  مشاركت و كمك به اجراي اين طرح، زمان اجراي اين طرح مهم  ملي در كردستان يك سال زودتر از زمان پيش بيني شده و در روزهاي آينده شروع خواهد شد.  به گفته وي، اجراي فيبر نوري به گسترش ارتباطات شبكه  ديتا و افزايش ظرفيت و بهبود كيفيت شبكه مخابراتي و ارائه خدمات در زمان هاي كوتاه تر كمك مي كند. 
