 گروه شهرستانها: مسئول ستاد رسيدگي به امور آزادگان فارس  روز گذشته گفت: طبق مصوبه پنجم مرداد ماه جاري هيات  وزيران، آزادگاني كه بيش از سه سال در اسارت بوده اند،  يك برادر و يك فرزند آنان از خدمت نظام وظيفه معافند و آنهايي كه كمتر از سه سال در اسارت بوده اندبه ميزان نصف  مدت اسارت، يك بردار و يك فرزندشان از خدمت نظام وظيفه  معاف و ساير برادران و فرزندان آزادگان نيز از 50 درصد بخشودگي در زمينه مذكور برخوردار مي شوند. به گزارش  خبرنگار همشهري در شيراز، علي محمد ادب همچنين با اعلام  اين كه از 2100 آزاده موجود در فارس 98 درصد آنان در زمينه مسكن و اشتغال مشكلي ندارند، يادآور شد: امسال به  هر كدام از آزادگان 30 ميليون ريال وام مسكن با بهره 4 درصد و بازپرداخت 20 ساله تعلق مي گيرد. 
