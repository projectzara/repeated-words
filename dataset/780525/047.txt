 گروه شهرستانها: به مناسبت هفته دولت، بهره برداري از 350 واحد صنعتي در سراسر كشور با اعتبار هزار و 400 ميليارد ريال آغاز مي شود.  به گزارش خبرنگار همشهري در اسفراين، معاون پارلماني و حقوقي وزير صنايع افزود: با بهره برداري از اين واحدهاي  توليدي، براي بيش از 11 هزار نفر شغل ايجاد مي شود. وي كه  در مراسم آغاز كارهاي اجرايي ساخت شهرك صنعتي اسفراين  شركت كرده بود گفت: شهرك صنعتي اسفراين از جمله  شهرك هايي است كه در آخرين جلسه هيات دولت، در سال گذشته  به تصويب رسيد كه با ساخت آن بستر اوليه سرمايه گذاري  صنعتي و جذب صنعتگران به شهر اسفراين فراهم خواهد شد.  به گفته وي استعدادهاي موجود در اسفراين و از جمله وجود كارخانه عظيم فولاد موجب جذب علاقه مندان به  سرمايه گذاري صنعتي در اين شهر خواهد شد. 
