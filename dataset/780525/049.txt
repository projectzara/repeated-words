 گروه سياسي: آيت الله سيد محمود هاشمي شاهرودي روز يكشنبه در نامه اي به محضرآيت الله خامنه اي رهبرمعظم  انقلاب، بر اجراي كامل منويات و رهنمودهاي رهبرفرزانه  انقلاب در قوه قضائيه تاكيد كرد.  حضرت آيت الله خامنه اي رهبر معظم انقلاب اسلامي روز شنبه در حكمي، سيدمحمود هاشمي را به رياست قوه قضائيه  منصوب فرمودند.  متن كامل اين نامه به شرح زير است:  محضر مبارك حضرت آيت الله خامنه اي "دامت بركاته العاليه " رهبر معزز و عظيم الشان انقلاب اسلامي با اهداي سلام و تحيات وافره بذل توجه و عنايت آن بزرگوار در تفويض  مسئوليت حساس و خطير قوه قضائيه به اينجانب، زمينه اداي  خدمتي مهم به نظام مقدس جمهوري اسلامي ايران را فراهم  آورده است خداوند منان را بر اين نعمت بزرگ شاكرم واز درگاهش آرزوي توفيق براي ايفاي اين تكليف را خواهانم.  اميد آنكه بتوانم با استعانت از خداوند منان، جهت تحقق  رهنمودهاي داهيانه آن رهبر فرزانه براي استقرار عدالت و امنيت و آرامش پايداراجتماعي، ارتقاي منزلت قضاء در كشور و صلابت و اقتدار قوه قضائيه و سايرمنويات حضرت عالي  توفيق يابم.  رضايت خالق و خشنودي آن قائد و مردم بزرگوار ايران را مسئلت داشته وعنايات خاصه و دعاي خير حضرت عالي را آرزومندم. 
