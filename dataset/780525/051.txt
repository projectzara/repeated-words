 براساس يكي از تبصره هايي كه ديروز به تصويب رسيد داوطلبان نمايندگي مجلس بايد حداقل داراي مدرك فوق ديپلم  يا معادل آن باشند اما كساني كه سابقه نمايندگي دارند از اين شرط مستثني خواهند بود گروه سياسي: مجلس شوراي اسلامي، با تصويب يكي ديگر از بندهاي قانون انتخابات مقرر كرد داوطلبان نمايندگي مجلس  بايد" حداقل داراي مدرك فوق ديپلم و يا معادل آن "باشند.  اين شرط يكي از بندهاي هفتگانه ماده 28 طرح "اصلاح  قانون انتخابات مجلس شوراي اسلامي "درخصوص شرايط انتخابشوندگان هنگام ثبت نام بود.  به گزارش خبرگزاري جمهوري اسلامي محمدرضاباهنر نماينده  مردم تهران در اين باره پيشنهاد كرد كساني كه سابقه  نمايندگي مجلس شوراي اسلامي را دارند، از شرط فوق مستثني  شوند.  پس از مخالفت علي قنبري نماينده اردل و همچنين نماينده  دولت و از طرفي موافقت بهاءالدين ادب نماينده سنندج و اعلام بي نظري مخبر كميسيون شوراهاو امور داخلي كشور با پيشنهاد باهنر براي الحاق آن به عنوان يك تبصره راي گيري  با قيام و قعود انجام شد و اين پيشنهاد الحاقي به تصويب رسيد.  در جلسه علني ديروز مجلس كه به رياست علي اكبر ناطق  نوري تشكيل شد، 19ماده ديگر از طرح "اصلاح قانون  انتخابات مجلس شوراي اسلامي "در شور دوم مورد بررسي قرار گرفت و از تصويب نمايندگان گذشت.  پيش از اين 8 ماده از طرح مذكور به تصويب رسيده بود.  طرح ياد شده مشتمل بر 95 ماده و 78 تبصره و شامل 10 فصل  كليات، كيفيت انتخابات - شرايط انتخابكنندگان و انتخابشوندگان- هيات اجرايي - اعلام داوطلبي و رسيدگي  به صلاحيت داوطلبان - تبليغات - جرايم و تخلفات -  شكايات و نحوه رسيدگي - مجازات - تمهيدمقدمات، تشكيل و افتتاح مجلس شوراي اسلامي است.  به موجب يكي از مواد تصويبي، چنانچه در مرحله اول  (انتخابات)براي يك يا چند نفر از داوطلبان اكثريت يك  سوم آراء حاصل نشود، انتخابات دومرحله اي خواهد شد، بدين  معني كه از بين نامزدهايي كه اكثريت يك سوم آراءرا در مرحله اول بدست نياورده اند، فقط به تعداد دو برابر نمايندگان موردنياز ازبين كساني كه بيشترين آراء را در مرحله اول داشته اند، درانتخابات مرحله دوم شركت مي كنند و در صورتي كه تعداد نامزدهاي باقيمانده، كمتراز دو برابر باشد، تمام آنان در مرحله دوم انتخابات شركت  خواهند كرد. تمام وزارتخانه ها، سازمانها و ادارات و نهادهاي قانوني و موسسات دولتي و وابسته به دولت و شهرداريها و موسسات عمومي نيز طبق ماده 11 همين طرح موظف  شدند حسب درخواست وزارت كشور، استانداران، فرمانداران،  بخشداران، كاركنان و ساير امكانات خود را تا خاتمه  انتخابات در اختيارآنان قرار دهند.  در ادامه اين ماده آمده است: بديهي است مدت همكاري  كاركنان مذكور جزءايام ماموريت نامبردگان محسوب خواهد شد كه حق ماموريت آنهااز محل اعتبارات سازمان متبوع اين  كاركنان تامين و پرداخت مي شود.  به استناد مصوبه ديگري، صدا و سيما مكلف است علاوه بر تبيين جايگاه مجلس و وظايف نمايندگان، برنامه هاي آموزش  انتخاباتي را كه وزارت كشوريا هيات مركزي نظارت منتخب شوراي نگهبان ضروري تشخيص مي دهند و همچنين كليه  اعلاميه ها و اطلاعيه هاي مربوط به انتخابات را از شبكه  سراسري يامحلي خود پخش كند.  بر اساس يك ماده تصويبي ديگر، ماموران انتظامي در حدود قانون موظف به ايجاد نظم و جلوگيري از هرگونه بي نظمي در جريان انتخابات و حفاظت صندوق ها بوده و حق دخالت در امور اجرايي و نظارت را ندارند.  از سوي ديگر محاكم صالحه قضايي موظف هستند به تخلفات و جرايم انتخابات به صورت فوق العاده و خارج از نوبت  رسيدگي كنند.  طبق ماده 18 طرح اصلاح قانون انتخابات، در موارد ناخوانا بودن آراء، بدست آمدن آراء از طريق خريد و فروش،  آراء حاوي اسامي غير از نامزدهاي تاييد شده و آراء سفيد ريخته شده به صندوق با تاييد هيات نظارت حوزه انتخابيه  مربوطه، برگهاي راي باطل ولي جزو آراء ماخوذه محسوب مي شود ومراتب در صورتجلسه قيد و آراء مذكور ضميمه  صورتجلسه خواهد شد.  به موجب تبصره دو ماده 20 اين طرح، چنانچه آراء ريخته  شده به صندوق به علت تشابه اسمي نامزدهاي انتخاباتي به  هيچ وجه قابل تشخيص و تفكيك نباشد، به نسبت آراء نامزدهاي  داراي تشابه اسمي ميان آنان تقسيم مي شود و درمورد راي  يا آراء باقيمانده غيرقابل تقسيم، به حكم قرعه عمل خواهد شد.  در يك تبصره تصويبي ديگر تصريح شده است: هيچ سازمان يا دستگاهي جزوزارت كشور و شوراي نگهبان تحت عنوان اجراي  قانون انتخابات يا نظارت مجاز نيست در امر انتخابات  دخالت و يا ماموران و بازرساني اعزام كند.  تابعيت جمهوري اسلامي ايران، شانزده سال تمام و عاقل  بودن شرايطي است كه در ماده 27 طرح اصلاح قانون انتخابات  براي انتخابكنندگان ذكر شده است.  نمايندگان مجلس شوراي اسلامي رسيدگي به ديگر مواد طرح  مذكور را در جلسه علني امروز پي خواهند گرفت. 
