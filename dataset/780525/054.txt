 حادثه كوي دانشگاه تهران از حوادث روزهاي بعد كاملا"  متمايز است اين موضوع از ابتدا مورد تاكيد مقام معظم  رهبري و رياست محترم جمهوري بوده است و مقامات نظام  معتقد بودند عليرغم وقوع حوادث بعدي، اصل ماجرا نبايد در كوران حوادث بعدي فراموش گردد براي جلوگيري از تبعات منفي اينگونه حوادث بايد از كليه  راهپيمايي هاي غيرقانوني در سراسر كشور توسط هر جرياني  جلوگيري شود بعد از حضور ] جانشين فرماندهي نيروي [انتظامي منطقه  مركزي ناحيه تهران بزرگ و رفتارهاي غيرمدبرانه ايشان  درگيريها به صورت پلكاني رو به اوج نهاده است... حضور برخي از افراد شخصي موسوم به گروه فشار از قبيل(..)در اين مقطع محرز بوده و حضور اين افراد در درگيريها موءثر بوده است  دفتر تحكيم وحدت در جلسه روز پنجشنبه خود هيچگونه  تصميمي مبني بر ايجاد تجمع و راهپيمايي نگرفته است...  تحقيقات صورت گرفته حضور رسمي تشكل هاي دانشجويي شناخته  شده را اثبات ننموده است.  آقاي(...)از نيروهاي شخصي حاضر در صحنه كه مضروب شده  در ماجراي درگيري با دو تن از وزراي سابق دولت داراي  سابقه بوده و سپس به عنوان عنصر جدا شده از يك گروه  شناخته شده معروف است، در صورت كشته شدن وي قطعا" موضوع  بسيار پيچيده مي گرديد گروه سياسي: نخستين گزارش كميته تحقيق شوراي عالي امنيت  ملي درباره حادثه تهاجم به كوي دانشگاه تهران، شنبه شب منتشر شد. خلاصه اين گزارش در شماره ديروز همشهري به چاپ  رسيد. متن كامل اين گزارش به نقل از ايرنا به شرح زيراست:  بسم الله الرحمن الرحيم  حادثه تلخ كوي دانشگاه تهران كه رهبرمعظم انقلاب اسلامي،  رياست محترم جمهوري و ملت شريف ايران را متاثر كرد و اتفاقات بعدي آن كه زمينه حضور برخي افراد مزدور،  بي هويت وفرصت طلب رافراهم نمود، از جمله حوادثي بودكه  ملت ما رايك بار ديگر از وجود دشمنان به كمين نشسته  داخلي و خارجي عليه انقلاب اسلامي ونظام اسلامي مردمي  آگاه نمود. اين بارنيز همچون گذشته، رشد سياسي و هشياري  بي نظير مردم هميشه درصحنه ما، حماسه عظيم 23 تيرماه را آفريدواميد واهي ناآگاهان، مزدوران و دشمنان اسلام را به  ياس تبديل نمود.  همانگونه كه ملت شريف ايران استحضار دارد، پس از حادثه  تاسفبار و تلخ كوي دانشگاه و حوادث بعدي آن و پايان فضاي  مشوش موجود و استقرار آرامش كامل در تهران، شوراي عالي  امنيت ملي باتوجه به اهميت مساله و خواست عمومي ملت شريف  به خصوص دانشجويان عزيز و تاكيدات رهبرمعظم انقلاب اسلامي ورياست محترم جمهوري مبني بر پيگيري جدي ودقيق  حوادث كوي دانشگاه، تصويب نمودكميته ويژه اي جهت تحقيق  دراين زمينه تشكيل و حادثه مذكور را از ابعاد مختلف مورد مطالعه و بررسي قرارداده ونتايج آن را اعلام نمايد.  براين اساس وبه منظورروشن شدن "ابعاد مسئله "،" عوامل  موءثر در تكوين حادثه "،" عملكرد و رفتاردانشجويان "، دستگاههاي سياسي و اداري، افراد نيروي انتظامي،  گروههاي غيررسمي و همچنين عوامل موءثر ديگر، شوراي عالي  امنيت ملي تشكيل كميته تحقيق را با تركيب ذيل مورد تصويب قرارداد:  1- آقايان ابراهيم رئيسي، رئيس سازمان بازرسي كل كشور2-  مرتضي رضايي رئيس سازمان حفاظت اطلاعات سپاه پاسداران  انقلاب اسلامي 3- عباسعلي فراتي دادستان دادسراي نظامي  استان تهران 4- احمدوحيدي رئيس اداره اطلاعات  سپاه پاسداران انقلاب اسلامي 5- غلامرضاظريفيان  نماينده وزيرفرهنگ وآموزش عالي 6- مصطفي تاج زاده  وغلامحسين بلنديان(به تناسب موضوع)از وزارت كشور7-  جمال شفيعي نماينده وزارت اطلاعات.  اين كميته با مسئوليت علي ربيعي عضو دبيرخانه شوراي  عالي امنيت ملي، در محل دبيرخانه مستقر گرديد.  اين كميته كه به تاييد مقام معظم رهبري ورياست محترم  جمهوري رسيد، روز يكشنبه مورخ 27/4/78 كارخود را آغاز نموده ومجموعه حوادث وعوامل موءثر درواقعه كوي دانشگاه  رادرمقطع زماني ازساعت 30/21 مورخ 17/4/78 الي 10 صبح روز جمعه 18/4/78 موردبررسي وتحقيق همه جانبه  قرارداده است. بررسي حوادث روزجمعه به بعد، به عهده وزارت  اطلاعات مي باشد.  * كميته در اولين جلسه خود، محورهاي ذيل را به عنوان  محورهاي تحقيق وبررسي تصويب نمود:  الف)نحوه شكل گيري تجمع و راهپيمايي اوليه دانشجويان.  ب)نقش گروههاي سياسي اعم از گروههاي شناخته شده  دانشجويي يا گروهكهاي ضدانقلاب.  ج)نحوه حضور، رفتار و عملكرد افراد نيروي انتظامي در مراحل مختلف حادثه.  د)سلسله مراتب تصميم گيري و همچنين نحوه تصميم گيري  ناجا در خصوص حادثه.  ه-)نقش گروههاي غيررسمي و ميزان تاثيرگذاري آنها در روند حادثه.  و)سايرعوامل موءثر و ميزان تاثيرگذاري آنها بر حادثه.  * كميته به منظور سرعت بخشيدن به كار و حصول نتيجه در كوتاهترين زمان نمايندگاني را از ارگانهاي مختلف شامل  سازمان قضايي نيروهاي مسلح 1 نفر، بازرسي كل كشور2 نفر،  سپاه پاسداران انقلاب اسلامي 1 نفر، اداره كل  امنيتي وزارت كشور2 نفر، دبيرخانه شوراي عالي امنيت ملي  3 نفر،(كه درجلسات دعوت نموده است)وگروههاي تحقيقاتي  (فرعي)رابطورتركيبي ازاين نمايندگان تشكيل داد.  هريك از اين گروههاي كاري موضوعات مختلفي در محورهاي  فوق الذكر را موردتحقيق قرارداده ونتيجه رابه دبيرخانه  منعكس مي نمودند. كميته به منظورتبيين كارشناسانه موضوع،  بااستفاده از چهار روش:  1- تحقيقات ميداني  2- مطالعه اسنادومدارك  3- مصاحبه حضوري با افراد 4- بازداشت و دستگيري برخي از مظنونين و بازجويي از آنها تحقيقات خود راآغاز و به پايان رسانيده است.  * اعضاي كميته و گروههاي كاري آن بطور متناوب وبدون اطلاع  قبلي دركوي حاضر و با دانشجويان ساكن كوي دانشگاه مصاحبه  و اظهارات آنها را ثبت نموده اند.  همچنين نمايندگان كميته، نيروهاي عمل كننده ناجا را در سازمانهاي مربوط موردمصاحبه قراردادند. در اين راستا دبيرخانه از دستگاههاي ذيربط درخواست نمودكه مجموعه  گزارشات و اسناد(مكتوب و تصويري)خود را به كميته ارسال  نمايند. وزارتخانه هاي اطلاعات، كشور، فرهنگ و آموزش  عالي، سپاه پاسداران انقلاب اسلامي، سازمان صدا و سيما،  استانداري تهران، حراست وزارت فرهنگ و آموزش عالي،  خبرگزاري جمهوري اسلامي ودانشجويان(بطورمستقل)و ناجا از جمله نهادهايي بودند كه اقدام به ارسال گزارش نمودند.  * گزارش تهيه شده حاصل دههاساعت جلسه كميته اصلي تحقيق،  25 جلسه گروههاي كاري شامل مصاحبه بادانشجويان، شاهدين،  مظنونين، مسئولان مربوطه و 60 نفر، احضار و مصاحبه با افراد مظنون و حاضر در صحنه، دستگيري و بازداشت گروهها و افراد مرتبط با واقعه توسط وزارت اطلاعات ومطالعه بيش  از1000 صفحه طي 22 روز كار مداوم و شبانه روزي اسناد رسمي ونوارهاي پياده شده ازمذاكرات، مصاحبه، جلسات و...  مي باشد.  * نتايج بدست آمده اين كميته، نهايتا" طي 5 جلسه با حضور نمايندگان كميته مورد بحث و بررسي دقيق قرارگرفته و براين اساس، يافته هاي حاصله مورد توافق اعضاي جلسه  مي باشد.  * از آنجا كه مدت زمان كار كميته تناسبي با پيگيري برخي  از ريشه هاي موجود واقعه نداشته(عليرغم اينكه كميته در همه موارد به يافته هاي قابل توجه و مستندي دست يافته  است)و از سويي به منظور روشن شدن همه ابعاد وزواياي  ناشناخته حادثه مذكور، كميته تصميم گرفت موضوعاتي را از قبيل" نحوه شكل گيري هسته اوليه راهپيمايي "،" نحوه حضور عناصر مهاجم غير رسمي دردانشگاه "، و... جهت حصول نتيجه  نهايي به وزارت اطلاعات محول نمايد. وزارت اطلاعات، بر اساس تحقيقات به دست آمده و درخواستهاي كميته، تحقيقات  خودرا كماكان ادامه مي دهد و نتايج نهايي را به اطلاع  عموم خواهد رساند.  اينك كه كار كميته تحقيق با تلاش شبانه روزي همه  دستگاهها و افرادذيربط خاتمه يافته است، نتايج آن، جهت  استحضار ملت شريف ايران تقديم مي گردد. اميد است رضايت  خداوند متعال و ملت شريف ايران حاصل شده باشد.  در اين رابطه لازم است به چند نكته اشاره شود:  1- حادثه كوي دانشگاه تهران از حوادث روزهاي بعد،  كاملا" متمايزاست. اين موضوع از ابتدا مورد تاكيد مقام  معظم رهبري و رياست محترم جمهوري بوده است و مقامات نظام  معتقد بودند عليرغم وقوع حوادث بعدي، اصل ماجرانبايد در كوران حوادث بعدي فراموش گردد و با توجه به اهميت حياتي  مسائل فرهنگي كشور بويژه مسائل نسل جوان و پرنشاط دانشجو و نيز با عنايات خاص مقامات عاليرتبه نظام، حساسيت هاي  خاص دولت و شخص رئيس جمهوري، اين كميته با حمايت و پشتوانه همه جانبه مسئولان، كار خود را آغاز و به اتمام  رسانيده است. قابل ذكر است مقام معظم رهبري درنامه اي  جداگانه به كميته، تاكيد فرمودند كه اصل ماجراي كوي  دانشگاه به هيچ وجه نبايد فراموش شود و اين كميته را به  پشتيبانيها و راهنماييهاي خود مستظهر ساختند.  2- از آنجا كه برخي از افراد دستگير شده در حال حاضر بازداشت مي باشند و هنوز محكوميت آنها قطعي نشده است و همچنين به منظور حفظ و رعايت حقوق و حريم خصوصي و احترام  به حقوق اجتماعي افراد و مظنونين مرتبط حادثه در اين  گزارش از ذكر اسامي افراد خودداري شده است و فقط در برخي  موارد به عناوين و سمت هاي افراد اشاره گرديده است.  بديهي است مشخصات دقيق مشاراليهم جهت رسيدگي به قوه  قضائيه اعلام شده است و اين قوه پس از مراحل قانوني  نتيجه را به اطلاع مردم خواهد رساند.  علاوه بر تلاشهاي انجام شده مذكور، به منظور كسب اطمينان و دقت بيشتر، در اين راستا طي سه نوبت و بدون  اطلاع قبلي، اعضاء كميته تحقيق در كوي دانشگاه حاضر شده  و با دانشجويان مصاحبه و از نزديك مسائل آنها رامطالعه و بررسي نموده اند.  همچنين با همه افراد مرتبط از نيروي انتظامي در اين  حادثه مصاحبه گرديد. كميته همه تلاش خود را بكار گرفت تا در نهايت بيطرفي، حقايق وواقعيات موجود كشف و بر مبناي  عدل و انصاف گزارش گردد. بدين جهت عليرغم آنكه انتظار مي رفت اين گزارش بسيار زودتر به نتيجه رسيده و به  آگاهي عموم برسد، با عنايت به موارد فوق و نيز گزارشهاي  جديدي كه به كميته واصل گرديد، ارائه اين گزارش بطول  انجاميد.  اينك شرح و توصيف ماجرا، كه به طور خلاصه در چند بخش  تقديم مي گردد:  بخش اول: "زمينه هاي وقوع حادثه " الف: پيشينه  بررسي گزارشات واصله به دبيرخانه درخصوص پيشينه موضوع  دركوي دانشگاه به شرح ذيل مي باشد:  بنابرگزارش سپاه پاسداران انقلاب اسلامي 14 مورد تجمع،  راهپيمايي ودرگيري ازتاريخ 4/3/76 الي 22/10/77 رخ داده  است كه دومورد آن به خارج ازكوي كشيده شده است و همچنين  گزارشات موجود درنيروي انتظامي، وزارت كشور،  وزارت اطلاعات وحراست دانشگاه حاكي ازوقوع تجمع  وراهپيمايي دركوي دانشگاه(قبل ازحادثه اخير)، بطور كلي  مي باشد.  يافته هاي دبيرخانه حاكيست كه 14 راهپيمايي دركوي  دانشگاه تهران باتوجه به اسناد موجود درطول سال 76 منتهي  به سال 77 انجام شده كه دوموردآن به خارج ازكوي كشيده  شده است.  اين موارد غالبا" بايك هسته 10 الي 15 نفره، ازمقابل  ساختمان شماره 22بين ساعات 22 و23 آغاز وپس ازخروج ازدرب نگهباني و ورود به خيابان كارگرشمالي، به سمت اتوبان  جلال آل احمد طي مسير مي شده است. جمعيت  دراين راهپيمايي ها بطور متوسط150 100 نفرثبت شده است.  درمقابل اين اقدامات غالبا" كلانتري يوسف آباد راهپيمايي ها رامتوقف وباشيوه هاي مناسب راهپيمايان رابه  سمت كوي هدايت مي كرده است. شعارهاي اين راهپيمايي ها نيز غالبا" درارتباط با موضوع بوده است.  ب: نحوه شكل گيري تجمع وراهپيمايي حادثه اخير نحوه شكل گيري تجمع و راهپيمايي مورخ 17/4/78 پس از مطالعه مجموعه گزارشهاي واصله(ازنحوه شكل گيري)و استماع گزارشات شفاهي از مصاحبه شوندگان، اجماع نظرات و مشتركات و دريافتهاي كميته به قرارذيل است:  درپي تصويب لايحه اصلاح قانون مطبوعات درمجلس، همزمان  با آن، توقيف روزنامه سلام باحكم دادسراي ويژه روحانيت،  درحوالي ساعت 30/21 پنجشنبه مورخ 17/5/78 اطلاعيه اي مبني  برحضور دانشجويان درتابلوي اعلانات نصب مي گردد.(فردي  كه اقدام به نوشتن اطلاعيه دست نويس ونصب آن نموده بود ازدانشجويان براي تجمع دعوت مي نمايد)نويسنده اطلاعيه  به اطاقهاي دانشجويان مراجعه ودرخواست حضور در تجمع و راهپيمائي را مي نمايد، ازساعت 22 هسته اول شامل حدودا"  15 نفر از دانشجويان همراه بانامبرده سايردانشجويان  راترغيبوتشويق به راهپيمايي نموده اند، اين حركت باتوجه  به ويژگي ساختمان شماره 22 كوي دانشگاه(استقرار بيش از 600 نفردانشجو و دارا بودن بيشترين تمركز دانشجويي)ازاين  ساختمان آغاز و باشعارهايي ازساكنين ساختمان مذكورمي  خواهند به جمع آنها ملحق شوند. در واكنش به اين درخواست  بعضي از ساكنين امتناع نموده و تعدادي به اين افراد مي پيوندند و به همين ترتيب دانشجويان مذكور ازمقابل  ساختمانهاي(18 19 21)حركت كرده و ساكنين آنها را جهت پيوستن به خود ترغيب مي نمايند، به اين شكل درساعت  30/22 با نزديك شدن به درب اصلي كوي، با شعار" نگهبان  دررابازكن" جمعيتي حدودا" 150 نفرازدربكوي خارج شده  ومرحله اول ماجراي كوي دانشگاه راشكل دادند.  نكات مهم جمع بندي:  1- طبق گزارش نيروي انتظامي، تعدادي نزديك به 70 نفرمهمان درشب حادثه(17/4/78)دركوي ساكن بوده اند لكن  تحقيقات كميته حاكي ازاين است كه بطور معمول ومداوم هرشب نزديك به 10 درصد ساكنين مهمان مي باشند.  يكي از دفترچه هاي نگهباني كوي 17 مهمان رادرشب حادثه  ثبت نموده است و با احتساب همين مقداردردفتر ديگري كه  مفقود شده است مي توان تعداد تقريبي مهمانان راپيش بيني  نمود در ضمن گزارشي مبني بر اينكه حضور مهمانان مذكور باهماهنگي و سازماندهي قبلي دركوي بوده است، به اين  كميته واصل نشده است.  2- باعنايت به گزارش وزارت اطلاعات كه در دو مرحله به  كميته ارائه گرديده است: دفتر تحكيم وحدت درجلسه روز پنجشنبه خود هيچ گونه تصميمي مبني برايجاد تجمع و راهپيمايي نگرفته است ونسبت به اينكه آيا در ميان  دانشجويان درشب حادثه برنامه ريزي وسازماندهي خاصي وجود داشته است كميته به نتيجه اي نرسيد، ليكن ادامه تحقيقات  وپيگيريهاي بعدي باتوجه به متهمين ومنابعي كه در اختيار دستگاههاي ذيربط مي باشد به وزارت اطلاعات محول گرديد.  3- نمايندگان وزارت علوم وافراد احضارشده ازتشكلهاي  دانشجويي هرگونه تصميم گيري سازماني رادراين زمينه  به شدت تكذيب كرده اند. تحقيقات صورت گرفته حضور رسمي  تشكلهاي دانشجويي شناخته شده مذكور باتصميم قبلي  رابراي كميته اثبات ننموده است با توجه به پاره اي  گزارشات واصله درخصوص وجودعناصر مشكوك و ماجراجو درهر دو طرف درگيري درشب حادثه وباعنايت به اينكه اظهارنظر روشن،  شفاف واطمينان بخش نسبت به اين عناصرمستلزم زمان و تحقيقات بيشتر بود، كميته تصميم گرفت تحقيقات بيشتردر مورد حضور عناصرماجراجو را در شب حادثه دركوي دانشگاه به  وزارت اطلاعات واگذار نمايد، تاپس از اقدامات لازم و كامل  درقضيه واحراز نتايج روشن، موضوع به اطلاع عموم برسد.  كميته همچنين به اطلاع مي رساند فردي كه اقدام به تدوين  والصاق اطلاعيه تجمع نموده بود توسط وزارت اطلاعات  دستگير شده است و تحقيقات بيشتربراي روشن شدن موارد مبهم  درنحوه شكل گيري تجمع وزمينه هاي آن ادامه دارد. كميته  درزمينه حضور افراد مشكوك و وابسته به جريانات ضد انقلاب به وزارت اطلاعات ماموريت داد به بازجوئيهاي خود ازافراد بازداشتي وساير افرادادامه داده و چنانچه نتايج جديدي  حاصل گرديد، اعلام نمايد.  4- عليرغم اينكه اين قبيل راهپيمائيها مسبوق به سابقه  بوده است لكن ازاساس اين قبيل راهپيمائي ها غيرقانوني  مي باشند جلوگيري نكردن ازاين گونه حركات دردوران گذشته  توسط مسئولين، اقدامات مذكور را(راهپيمائيها)به امري  عادي تبديل نموده است. به نظر مي رسد براي جلوگيري  ازتبعات منفي اينگونه حوادث بايد ازكليه راهپيمائيهاي  غيرقانوني درسراسركشورتوسط هرجرياني جلوگيري شود.  5- كميته معتقد است باتشكلهاي غيرقانوني كه به نام  تشكيلات دانشجويي در خارج از دانشگاه و بعضا" داخل  دانشگاه فعاليت مي نمايند بايد برخوردهاي قاطع و اصولي  صورت گيرد و جلوي اين گونه تحركات به شدت گرفته شود.  تحركات اين تشكلها درايجاد فضاي ناآرام در محيطهاي  دانشجوئي بي تاثير نبوده است.  6- به اعتقاد كميته مقررات فعاليت هاي سياسي در دانشگاه ها نياز به بررسي وتدوين مقررات مناسب وجامع  براي فعاليت هاي اجتماعي و سياسي قانونمنددانشجويان  باتوجه به شرايط سياسي، فرهنگي و اجتماعي و نيازمندي هاي  اين شرايط رادارد.  7- كميته معتقد است فشاررواني ناشي از تنشهاي سياسي ميان  جناح ها ومسائل مطروحه درمطبوعات وهمچنين تعطيلي روزنامه  سلام وقانون اصلاح مطبوعات وتقابلهاي موجود بين جناحها به عنوان بستري مناسب براي بروز اين حادثه عمل نموده است.  8- كميته معتقد است دستگاههاي ذيربط امنيتي، سياسي،  فرهنگي در پيش بيني وقوع حادثه فوق دچار ضعف وكاستي  بوده اند.  بخش دوم: مراحل مختلف عملياتي وعملي شكل گيري وقوع  حادثه:  اينك باتوجه به مراتب فوق، مراحل عملياتي وعملي  شكل گيري وقوع حادثه مذكور، تشريح مي گردد:  مرحله اول ساعت 45/22 دقيقه پنجشنبه مورخ 17/04/78 لغايت 45 دقيقه بامداد مورخ 18/4/78 فرآيند شكل گيري وخاتمه مرحله اول، بابررسي مجموعه  گزارشات واصله و مباحث مطرح شده دركميته به شرح ذيل  مي باشد: ساعت 45/22 حدود 150 نفر از دانشجويان كوي  دانشگاه اقدام به راهپيمائي غيرقانوني مي نمايند،  راهپيمائي دانشجويان ازكوي دانشگاه تاجلال آل احمدهمانند روال گذشته انجام مي گيرد. دراين راهپيمائي نيز تعدادي  از دانشجويان با لباس هاي راحتي(دمپايي - گرم كن..) شركت داشته اند.  راهپيمائي دانشجويان تا مقابل درب دانشكده فني ادامه  مي يابد و پس ازآن دانشجويان به سمت درب اصلي خوابگاه  برمي گردند حدود ساعت 45/24 دقيقه 2 دستگاه اتومبيل  نيروي انتظامي حوزه يوسف آباد(يك پاترول و يك بنز 230) در محل حاضر مي شوند. مامورين حوزه مذكوربا استفاده از تجربيات گذشته ازاين نوع حوادث، ضمن رفتار مسالمت آميز با دانشجويان از آنها تقاضاي بازگشت به خوابگاه  مي نمايند كه باعكس العمل مثبت از سوي دانشجويان مواجه و با شعار" نيروي انتظامي تشكر تشكر" اوضاع خاتمه مي يابد.  تعدادي از دانشجويان پس از اتمام مسير راهپيمايي و بازگشت به درباصلي كوي در جلوي آن تجمع و با يكديگر به  بحث پرداخته و از رفتن به داخل كوي دانشگاه امتناع  مي نمايند. در اينجا مرحله اول ماجراي كوي دانشگاه  به پايان مي رسد وگشت حوزه انتظامي يوسف آباد نيز به مقر خود مراجعت مي نمايد.  نكات مهم و جمع بندي مرحله اول:  1- اين راهپيمايي ظاهرا" در مراحل اوليه آن تفاوت چنداني  با راهپيمائي هاي گذشته نداشته است. تعداد و نحوه حضور دانشجويان از نظر پوشيدن لباس و... فاقد تفاوت بوده است.  2- كميته در خصوص انجام راهپيمائي همراه با سازماندهي و برنامه ريزي خاص وقبلي، به نتيجه اي نرسيد. ليكن ادامه  تحقيقات به وزارت اطلاعات واگذارشده است.  3- كميته مقرر نمود، وزارت اطلاعات، تحقيقات تكميلي  رادرخصوص هويت افراد ياد شده(هسته اوليه)و انگيزه  تداوم حضور آنها در مقابل درب اصلي پس از پايان  راهپيمايي، انجام و به كميته ارائه نمايد.  4- كميته معتقد است نحوه عملكرد مسئولين وقت  حوزه انتظامي يوسف آباددر اين مرحله با تدبير لازم همراه  بوده بنحوي كه دانشجويان ضمن پذيرفتن عدم ادامه  راهپيمايي شعار" تشكر تشكر از نيروي انتظامي "را سر دادند. بر اين اساس، كميته درخواست تشويق ماموران مربوطه  را دارد.  مرحله دوم از ساعت 45 دقيقه بامداد تا 45/2 بامداد 18/4/78 حدودا" ساعت 30 دقيقه بامداد روز جمعه راهپيمائي  دانشجويان به اتمام رسيد و به استثناء حدودا" 15 نفر از دانشجويان كه درمقابل درب اصلي كوي درحال بحث ومذاكره  بوده وتمايلي براي رفتن بداخل كوي نداشتند، سايرين  به داخل كوي مراجعت مي كنند. درهمين زمان جانشين منطقه  مركزي ناحيه تهران بزرگ كه از طريق يگان مربوط درجريان  موضوع قرارداده شده بود، حدود ساعت 45 دقيقه بامداد بالباس شخصي به محل مي رسد وي قبل از رسيدن به محل  وبررسي منطقه درخواست نيروي كمكي از كلانتريهاي مختلف  مي نمايد. به محض ورودايشان بالباس شخصي، يگانهايي از نيروي انتظامي نيز به محل مي رسند.  وي بعد از ورود با دانشجويان محاوره نموده و اين گفتگو نتيجه اي دربرندارد. درهمين حين مديركل خوابگاه كوي  دانشگاه كه توسط حراست مطلع شده بود، دركوي حاضر مي گردد و در محل با فرمانده مذكور به مذاكره مي پردازد، وي  درخواست 5 دقيقه مهلت به منظور آرام نمودن دانشجويان  رااز فرمانده ياد شده مي نمايد و از نيروهاي جديد انتظامي كه وارد منطقه شده اند، تقاضاي ترك منطقه را مي نمايد. نهايتا" اين مذاكره بي حاصل مانده و به مشاجره  لفظي فرمانده مذكور با مديركل خوابگاه منجر مي شود.  طبق بررسي هاي حاصله بين دانشجويان و نيروي انتظامي  درگيري ايجاد مي شود كه دانشجويان نيز با پرتاب اشياء دم  دست با آنها به مقابله مي پردازند يكي از سربازان دراين  نزاع پايش باجدول خيابان برخورد كرده به زمين برخورد مي كند و توسط دانشجويان دستگير و مورد هجوم برخي از دانشجويان قرار مي گيرد. پس از انتقال نامبرده به كيوسك  درب اصلي دانشگاه دقايقي بعد آزاد مي گردد.  از اين مرحله درگيريها وضعيت جديدي پيدا مي كند و مواضع  و شعارهاي دانشجويان به تندي مي گرايد.  درگيريهاكماكان ادامه مي يابد و بارديگر نيروي انتظامي  به دانشجويان حمله برده و آنان را به عقب مي راند. دراين  شرايط اجتماع دانشجويان به 500 الي 600 نفر افزايش  مي يابد و نيروي انتظامي نيز به توان و استعدادخود مي افزايد. فضاي داخل كوي دراين مرحله كاملا" احساسي  مي گردد، سنگ پراني از سوي دانشجويان ودر طرف مقابل از سوي لباسهاي شخصي همراه نيروي انتظامي آغاز مي گردد.  براثر سنگ پراني دانشجويان ساعت جلوي درب دانشگاه و شيشه هاي مهدكودك روبروي خوابگاه شكسته مي شود. دو تن از دانشجويان دراين مرحله توسط نيروي انتظامي دستگير مي شوند.  متعاقب آن يكي از اعضاي انجمنهاي اسلامي دانشگاه تهران  اقدام به تهيه قطعنامه و خواندن براي دانشجويان و ماندن  درداخل كوي مي نمايد كه اين امرنتيجه اي را دربرنداشته  است.  معاونت دانشجويي دانشگاه تهران نيز باكسب اطلاع از حادثه از طريق مديركل خوابگاه پس از حضور دركوي براي  دانشجويان سخنراني مي نمايد كه عليرغم جلوگيري برخي از دانشجويان وي به سخنراني ادامه مي دهد هرچند نتيجه محسوسي دربرنداشته است.  مديركل سياسي استانداري تهران توسط معاون سياسي  استانداري از حادثه مطلع مي شود و ساعت 15/2 دقيقه به  محل مي رسد. وي اظهار مي دارد" خيابان خيلي شلوغ بود و مملو از سنگ واشياء غير عادي و بسيار متشنج و سنگ  پراني خيلي شديد بود، خصوصا" ازناحيه دانشجويان. ضمن  اجازه، خودم را نماينده تاج زاده و وزارت كشور معرفي  نمودم. " نامبرده تلاش نموده است باهمكاري مدير كل خوابگاه  دانشجويان را به داخل مسجد و كوي هدايت نمايند.  بنابرتحقيقات انجام شده عليرغم اينكه تعدادي دانشجويان  باسخنراني وي مخالفت مي كردند لكن صحبتهاي وي موءثربوده  است اواخر سخنراني نامبرده، صداي شليك گلوله از جنوب خيابان كارگرشمالي فضا رامجددا" ملتهب و متشنج و موجب بي اثر ماندن اقدامات انجام شده مي گردد. دراين زمان جنگ  و گريز بين دانشجويان و نيروي ناجا موجب تشديدتنش شده و اقدام به روشن كردن آتش دروسط خيابان توسط دانشجويان  مي گردد. دانشجويان عمدتا" ازكيسه هاي زباله و اشياء حاشيه خيابان براي افروختن آتش استفاده مي كرده اند.  نكات مهم وجمع بندي مرحله دوم:  1- بعد از حضور جانشين منطقه مركزي ناحيه تهران بزرگ و رفتارهاي غيرمدبرانه ايشان، درگيريها به طور پلكاني روبه  اوج نهاده است. در اين ميان به نظر مي رسد تعدادي از افراد كه مايل به خاتمه اين وضعيت نبوده انداز اين فضا استفاده نموده و بر شدت آن افزوده اند.  2- برخوردهاي نامناسب نيروهاي انتظامي از يك سو،  عصبانيت دانشجويان و اقدام به فحاشي نسبت به پرسنل ناجا و پاسخ متقابل از سوي نيروهاي شخصي و بازداشت موقت يكي  از سربازان توسط دانشجويان از سوي ديگر، بر التهاب وعصبانيت طرفين به خصوص ناجا افزوده و زمينه را براي  تصميمات غيرمدبرانه فراهم مي سازد.  3- به اعتقاد اعضاي جلسه نحوه اظهارات افراد مسئول،  به خصوص مسئولان ذيربط، دراين گونه نا آراميها، بويژه در آن شرايط خاص، مي بايست حسابشده و دقيق بوده و به نوعي  ابراز نگردد كه باعث تحريك احساسات شود.  4- نتايج تحقيقات نشان مي دهد كه جانشين منطقه مركزي  ناحيه تهران بزرگ، با توجه به وجود آثار عصبانيت در رفتار ايشان، فاقد تدابير لازم در حل ماجرا بوده و بي تدبيريهاي نامبرده موجب انعقاد نطفه ناآرامي گرديده  است. همچنين به نظر مي رسد عدم رعايت دستورالعملهاي  موجود در اينگونه موارد ورفتارمتناسب با سلايق از جمله  علل بوجود آورنده حادثه كوي بوده است.  5- حضور برخي ازافراد شخصي موسوم به گروه فشار از قبيل  (....)در اين مقطع محرز بوده و حضور اين افراد در تشديد درگيريها موءثر بوده است.  (درخصوص اين نيروها و چگونگي نحوه حضور آنان در بخش  مربوط توضيحات لازم داده خواهد شد).  *** مرحله سوم: از ساعت 45/2 دقيقه /بامداد 18 4/78 تا 9 صبح  در اين مرحله، درگيري دانشجويان با نيروهاي انتظامي با يك فاصله كوتاه بين دو طرف به شكل زير ادامه مي يابد:  پرتاب سنگ از سوي دانشجويان و پاسخ متقابل نيروهاي شخصي،  در كنار نيروي انتظامي ادامه مي يابد. در همين  زمان سرپرست ناحيه انتظامي تهران در محل حضور مي يابد.  بررسيها نشان مي دهد 2 دسته نيروهاي شخصي در شب حادثه  حضور داشته اند، يك دسته از اين نيروها شخصي متشكل از عناصر كادر و وظيفه نيروي انتظامي و دسته ديگر از نيروهاي موسوم به گروههاي شناخته شده و برخي افراد ديگربوده اند.  در اين مرحله معاون سياسي استانداري تهران در محل حاضر مي گردد و باسرپرست ناحيه انتظامي تهران بزرگ مذاكره  مي نمايد كه مشروح مذاكرات ونتايج آن در گزارش ضميمه  آمده است. مذاكرات ميان مسئولين سياسي با نيروهاي انتظامي نتيجه اي نداشته و منجر به تفاهم  نمي گردد.  از ساعت 25/3 دقيقه به تدريج جمعيت دانشجويان به طور چشم گيري افزايش مي يابد و پرتاب سنگ از سوي دانشجويان  ادامه دارد. در همين اثناء يك شي ءمشتعل(كوكتل مولوتف  نبوده است)به سقف ايستگاه اتوبوس داخل خيابان كارگر پرتاب مي شود. عوامل نيروهاي انتظامي به نزديك درب خوابگاه حمله برده و مجددا" عقبنشيني مي كنند. الفاظ ركيك عمدتا" از سوي دانشجويان گزارش مي گردد و متعاقبا"  نيروهاي شخصي و برخي از سربازان پاسخ مي داده اند.  از نظر روحي وضع دو طرف بسيار ملتهب گزارش شده است. در همين زمان به تدريج نيروهاي شخصي افزايش مي يابند. برخي  از فرماندهان ناجا اظهارمي دارند نيروهاي شخصي ناجا را تشويق به حمله نموده و با الفاظي زشت مانند... آنها را به خاطر عدم حمله و كوتاهي در برخورد با دانشجويان  موردسرزنش قرار مي دادند. فرمانده ياد شده معتقد است  بدين ترتيب فشار رواني از دو سو(دانشجويان و نيروهاي  شخصي)به ناجا وارد مي شده است.  يكي از مسئولين ناحيه انتظامي تهران بزرگ با يك دستگاه  خودرو به سوي مجتمعين در مقابل درب كوي رفته و با بلندگو اعلام مي نمايد:  " دانشجويان عزيز ما قصد نداريم با شما برخورد كنيم و ليكن از شمامي خواهيم  هر چه سريعتر منطقه را ترك كرده و به كوي برگرديد و ما موظف هستيم اگر شما به حضورتان در منطقه ادامه دهيد برخورد كنيم و به شما مهلت مي دهيم. " پس از اتمام ضربالاجل، سرپرست ناحيه انتظامي تهران  بزرگ دستور پيشروي را صادر مي كند در اين مرحله حجم  بالاي استفاده از گاز اشك آور و روشن بودن آتش و سردادن  شعارهايي عليه نيروهاي انتظامي كاملا" مشهود بود.  در اين شرايط و با مقاومت دانشجويان جنگ و گريز بين  نيروهاي انتظامي و دانشجويان براي لحظاتي در مقابل درب انجام مي يابد.  بر اساس گزارشات واصله، نيروي انتظامي كه اسامي  فرماندهان آنها مشخص شده است به دنبال پاكسازي خيابان  وارد كوي مي شوند. در اين مرحله سنگ پراني از داخل  خوابگاه به سوي نيروي انتظامي و از سوي نيروهاي شخصي به  سمت كوي دانشگاه شدت مي گيرد.  مجموعه گزارشات واصله و اظهارات بيان شده در كميته  تحقيق نشانگر آن است بين 25 الي 30 نفر نيروي شخصي غير وابسته به نيروي انتظامي از فرصت استفاده كرده و وارد كوي شده اند. سرپرست ناحيه انتظامي تهران بزرگ  اظهارمي دارد اين افراد از درب دانشكده فني وارد گرديده اند.  دراين مرحله سه سرباز وظيفه جمعي يگان ويژه ناتب گروهان  شهيد دستغيباظهار داشته اند هنگامي كه از طبقه سوم به  پائين مي آمديم، مشاهده كرديم، نيروها، محل را ترك  كرده اند و تعداد زيادي دانشجو در راه پله ها حضوردارند.  آنها مجددا" به سمت پشت بام بر مي گردند و از آنجا حضور خود را به نيروهاي انتظامي از بالاي پشت بام اعلام  مي نمايند. تعدادي دانشجو، بامشاهده اين سربازان، آنها را به گروگان مي گيرند. نامبردگان اظهارمي دارندتعدادي  دانشجو عصبي به سمت آنان حمله ور شده قصد ضرب و شتم آنها راداشته اند و آنها را با خشونت به سمت طبقات پائين  منتقل مي نمايند. در اين هنگام تعداد 10 الي 15 دانشجو به محافظت از سربازان مي پردازند. اين افرادبه زير زمين  ساختمان 14 كه متعلق به انبار خوابگاه كوي بوده انتقال  داده مي شوند.  در اين زمان، آقاي موسوي لاري از طريق معاون سياسي  استانداري نسبت به ورود نيرو به داخل كوي اطلاع يافته  است. در اين فاصله مذاكرات ميان مسئولين سياسي و انتظامي  صورت مي گيرد. از جمله وزير محترم كشور تدابيري را به جانشين ناجا اعلام مي كند و نامبرده نيز اين تدابير را به فرمانده حاضر درصحنه ابلاغ مي نمايد. ورود نيروهاي  شخصي غير رسمي و ضرب و شتم دانشجويان توسط اين افراد بر هيجانات و عصبانيت دانشجويان فوق العاده افزوده است.  حضور آقاي(..)از افراد شاخص وابسته به گروههاي  شناخته شده غير رسمي، در محوطه كوي با توجه به شناخته  شدن وي نزد دانشجويان محرك زا بوده است.  نكات مهم و جمع بندي مرحله سوم:  1. يافته هاي كميته نشان مي دهد عليرغم برخي شبهات،  اينكه نيروي انتظامي با سبق تصميم به ايجاد درگيري و ورود به كوي و تنش در جامعه وارددانشگاه شده است، صحت  ندارد و هيچ تصميم گيري قبلي در رده هاي فرماندهي ناجا براي ايجاد درگيري از قبل وجود نداشته است روند حضور در محل وتصميم گيري براي اقدامات، وجود تصميم و برنامه ريزي  قبلي را تائيدنمي نمايد.  2. آنچه كه مشخص است معاون سياسي استاندار، پس از حضور در صحنه اعلام مي نمايد كه نيروهاي انتظامي از محل دور شده و در مكان غير قابل رويت مستقر گردند. اين دستور از نظر وزارت كشور و استانداري لازم الاجرا اعلام شده است  لكن نيروي انتظامي آنرا كافي ندانسته چون بررسي اين  موارد قابل تفسير و مجادله برانگيز بود كميته از ورود به  اين بحث اجتناب نمود و برشفاف نمودن وظايف در اينگونه  موارد تاكيد مي نمايد.  همچنين نگاهي به روند اطلاع رساني در اين ماجرا حاكي از ضعف در سيستم  اطلاع رساني نيروي انتظامي مي باشد.  3. يافته هاي كميته از ميزان تخريبهاي بعمل آمده حاكيست:  آمارهاي ارائه شده در خصوص تخريب با واقعيات موجود تطابق ندارد و ميزان واقعي تخريب كمتر از موارد اعلام  شده مي باشد در اين حادثه به ده ساختمان خوابگاه، 13 اتاق نگهباني كوي و يك سلف سرويس به شرح ذيل خسارت وارد شده است:  1- ورود خسارت كلي و جزئي به 290 درب اطاق و 92 درب كمد.  2- شكسته شدن 690 جام شيشه در متراژهاي مختلف.  3- شكسته شدن 5 دستگاه يخچال.  4- شكسته شدن 6 دستگاه لوازم صوتي از قبيل، كامپيوتر،  تلويزيون و...  5- و برخي خسارات جزئي به ساير امكانات كوي.  تخريب انجام شده توسط گروههاي زير صورت گرفته است:  * نيروهاي در اختيار ناحيه انتظامي تهران بزرگ  * نيروهاي پليس شخصي  * نيروهاي شخصي غير رسمي حاضر در صحنه  * گروههايي از ميان دانشجويان به منظور روشن كردن آتش  جهت خنثي نمودن حجم آلودگي گازاشك آور، ايجاد مانع و مقابله با نيروها.  4. كميته معتقد است مجموعه دستگاههاي سياسي، فرهنگي،  امنيتي وانتظامي، كارآمدي لازم براي پيش بيني اين حادثه  را نداشته اند و لذا تذكربه دستگاههاي ذيربط ضروري است.  5. يافته هاي كميته حاكي است نيروهاي شخصي غير رسمي از ساعت 2 بامدادبه بعدبه مرور از طريق يك نظام ارتباطي  هماهنگ، در محل حاضر شده اند. درميان اين نيروها افراد شناخته شده اي از قبيل آقايان(...)مشاهده شده اند.  بنظر مي رسد نيروي انتظامي مي بايست برخورد قاطع تري  براي جلوگيري ازدخالت اين افراد در مجموعه ماجرا و بخصوص  ورود به كوي به خرج مي داده است.  6. كميته اعتقاد دارد ضرب و شتم و تخريب، صرفا توسط ناجاصورت نپذيرفته است ونيروهاي شخصي غير رسمي نيز در ضرب و شتم دانشجويان دخالت داشته اند.  7. در خصوص سلسله مراتب تصميم گيري و دستوردهنده نهايي  براي ورودبه كوي، كميته تحقيقات مفصلي را انجام داده است.  اين تحقيقات نشان مي دهداز سوي فرماندهي ناجا تيمسار هدايت لطفيان، دستوري براي ورود به كوي صادر نشده است.  ضمنا" جانشين فرماندهي ناجا بعد از ورود اول، خودداري  ازورود به خوابگاه را از جانب جانشين فرماندهي كل قوا (وزير كشور)ابلاغ نموده است.  8. در مورد عملكرد نيروي انتظامي پس از بحث و بررسي  زياد جمع بندي كميته به شرح ذيل است:  الف: عملكرد نيروي انتظامي: عملكرد اين نيرو از ساعت 22 مورخ 17/4/78تا قبل از ورود جانشين منطقه مركزي ناحيه  انتظامي تهران بزرگ عملكردي همراه با تدبير بوده است.  از ساعت 45 دقيقه بامداد تا 15/4 دقيقه بامداد نيروي  انتظامي، عملياتي خلاف قانون نداشته، لكن بي تدبيري در عملكرد فرمانده مذكور محرزگرديده است. پاكسازي خيابان و جلوگيري از گسترش حادثه از وظايف ذاتي نيروي انتظامي در اين مرحله بوده است.  بطور مشخص از ساعت 15/4 دقيقه بامداد، نيروي انتظامي  وارد خوابگاه شده است و در ساعات بعدي نيز بدون رعايت  دستورات جانشين فرماندهي كل قوامبني بر عدم ورود و...  در صحنه عمل كرده است.  ب: مجموعه خصوصيات سرپرست ناحيه انتظامي تهران بزرگ  نشان مي دهد وي توانايي و مهارتهاي لازم براي فرماندهي  شهري همانند تهران را نداشته است.  ج: عليرغم اينكه كميته معتقد است فضاي قبل از ورود نيروي انتظامي به كوي، فضائي ملتهب همراه با خستگي و عصبانيت نيروها، بدليل رد و بدل شدن الفاظ ركيك،  درگيريهاي فرسايشي و غيره، و اهانت از سوي عده اي از داخل كوي همراه با فشارها از سوي نيروهاي شخصي غير رسمي،  فشار روحي و شرايطي نامناسب براي تدبير و تصميم گيري را براي نيرو فراهم آورده بود، لكن ورود نيروها به  خوابگاهها و تخريب و ضرب و شتم دانشجويان خلاف بوده  وعوامل تصميم گيرنده و اجراكننده آن، مقصر مي باشند. بر اين اساس كميته پس از بررسيهاي لازم مقصرين را به طور مشترك و با هماهنگي بازرسي ناجاشناسايي نموده و افراد ذيل را به مراجع قضايي ذي صلاح معرفي مي نمايد.  1. سرپرست ناحيه انتظامي تهران بزرگ  2. فرمانده يگان ويژه ناحيه انتظامي تهران بزرگ  3. فرمانده نوپو و نيروي پليس شخصي يگان ويژه  4. جانشين فرمانده نوپو 5. دو تن از فرماندهان گروهان از يگان ويژه ضد اغتشاش  6. جانشين ناحيه انتظامي منطقه مركزي(صرفا به علت  بي تدبيري وتصميم، لكن در ضرب و شتم مشاركت نداشته است.) 7. نيروهاي كادر نوپو و ساير افرادي كه توسط بازرسي  ناجا مشخص گرديده اند.  بخش سوم: بررسي علل ونحوه حضورنيروهاي شخصي در حادثه  كوي دانشگاه:  يكي از اهداف مصوب كميته، بررسي علل ونحوه حضوروميزان  دخالت و هويت افرادي كه بالباسهاي شخصي(غير وابسته به  نيروي انتظامي)در درگيريهامشاركت داشتند، مي باشد.  براين اساس كميته، يك گروه كاري ويژه بامحوريت وزارت  اطلاعات واطلاعات ناجاتشكيل داد. برخي از عناصرشناخته شده  نيروهاي شخصي توسط كميته مورداحضاروبازجوئي قرارگرفتند وبرخي ديگر از آنها نيز به خاطرامكان عدم حصول نتيجه،  بدليل اظهارات متناقض و مبهم آنان به وزارت  اطلاعات معرفي وبطورموقت بازداشت شده اند.  نظر كميته بر آن بود كه اين افراد پس از تحقيقات لازم  در اسرع وقت آزادشوند.  نكات مهم وجمع بندي  1. بررسي مجموعه گزارشات واصله وتحقيقات انجام شده براي  اعضاي كميته وجود افرادي بالباس شخصي وغيروابسته به  نيروهاي انتظامي در ماجراي كوي دانشگاه ودرگيريهاي آن  مسلم شده است.  2. وجود اين افراد از ساعت 2 بامداد جمعه مورخ 18/4/78 آغاز شد و به تدريج به تعداد آنان افزوده شده است.  آمارهاي متناقض در خصوص تعداداين افراد به كميته ارائه  گرديد. لكن بررسيهاي دقيق مشاركت آنها در سنگ پراني  متقابل به كوي، درگيري با دانشجويان و ورود به كوي را نشان مي دهد.  3. بررسيهاي حاصله حاكيست تعدادي از اين افراد بايك  مكانيزم ارتباطي مطلع شده و در محل حضور يافته اند و تعداد كمي از اين افراد به روشهاي ديگر در محل حضور يافته اند. كميته در دو مورد نحوه حضور اين افراد را تحقيق نمود و درمراحل اوليه به نتايج خاصي نرسيد.  به عنوان مثال وقتي از يكي از اين افراد دركميته سئوال  شد كه چگونه مطلع شده ايد، نامبرده اظهار مي نمايد: شخصي  ناشناس روي تلفن همراه به بنده اطلاع دادومن هم براساس  همان تلفن ناشناخته حضوريافتم. همچنين يكي ديگر از اين  افراد نيز در بازجوئيهاي مقدماتي به همين مضمون نحوه  حضورخود را اعلام داشته است.  همچنين فرد ديگري كه مشروح گزارش وي ذيلا" خواهد آمد نحوه حضور خود را" اطلاع گيري "در هنگام گشت در خيابان  اعلام نموده است لذا پيگيري بيشتر دراين زمينه توسط وزارت اطلاعات و اطلاعات ناجا مورد تاكيد قرارگرفت.  معاونت اطلاعات ناجا نيز به نحوي برحضور با برنامه اين  افراد تاكيد مي كند.  4. عليرغم حضورتعدادي از افراد شناخته شده از تشكلهاي  معروف غير رسمي كميته به اين نتيجه نرسيد كه افرادي تحت  عنوان اينگونه تشكلها با برنامه ريزي و تصميم قبلي، در ضرب وشتم وورود به كوي شركت داشته اند.  5. ناجا فهرستي هفت نفره از اين افراد را كه در درگيريهامشاركت داشته اندبه كميته ارائه نمود. كميته  اسامي افراد يادشده را باهماهنگي قضايي موردنياز به  معاونت ويژه وزارت اطلاعات ارجاع نمود. تعدادي از اين  افراد تا كنون بازداشت شده و حضور خود را در كوي و خوابگاه پذيرفته اند، لكن هرگونه مشاركت در ضرب وشتم و تخريب را انكارنموده اند. تحقيقات بيشتر در اين زمينه تا حصول نتيجه نهايي به وزارت اطلاعات محول گرديد.  6. بررسيهانشان مي دهد وجود برخي از افراد مشكوك و ماجراجو در دو طرف در اين حادثه محرز مي باشد. به عنوان  مثال آنچه براي كميته محقق گرديد عناصري ماجراجو وبعضا ناصالح كه تحت پوشش اسامي مقدس فعاليت نموده اند درماجراي كوي وجود داشته اند.  7. باتوجه به اينكه موضوع تيراندازي ازجمله موارد ابهام زا و پراهميت براي روشن شدن ابعاد قضيه بود، كميته  بخشي از فعاليتهاي خود را معطوف به شناسايي عوامل  وعناصرمرتبط نمود. بررسيهانشان مي دهد در ماجراي كوي،  سه بارتيراندازي مشكوك رخ داده است امابه هرحال درشب حادثه هيچ فردي ازدانشجويان كشته نشده است. در يك مورد در حدود ساعت 4 صبح در ماجراي ورود به كوي، 3 تيرشليك  شده است. و در مورد دوم آقاي(...)از نيروهاي شخصي حاضر درصحنه مورد اصابت گلوله قرارگرفته و در مورد سوم در روز جمعه يك افسرپليس مضروب و ليسانس وظيفه سپاه پاسداران  انقلاب اسلامي مصدوم و پس از انتقال به بيمارستان فوت  مي نمايد. در مورد اول در بررسي فيلم هاي واصله به  كميته چهره شخصي كه يك كلت دردست داردوسه تيرشليك  مي نمايد، مشخص گرديد.  معاونت اطلاعات ناجا در كميته حاضر شده و فيلم هاي ياد شده همراه با در خواست پيگيري به ايشان اعلام مي گردد.  بنابه گزارش واصله از ناجا تصويرفرديادشده از فيلم  استخراج و نهايتا فرد مذكور در ماجراي يك سرقت  مسلحانه بازداشت مي گردد نامبرده فردي است به نام آقاي  (..)كه به همراه سه نفربازداشت مي شوند. تحقيقات نشان  مي دهدجملگي اين افراد در ماجراي ورود به كوي شركت  داشته اند.  گفتني است اين شليك ها منجر به مبهم شدن فضا و تحريك  بيشتر دانشجويان شده است. نامبرده اكنون براي تحقيقات  بيشتر در بازداشت نيروي انتظامي بسرمي برد.  در مورد دوم با توجه به اينكه آقاي(...)از نيروهاي  شخصي حاضر در صحنه كه مضروب شده است فردي را به عنوان  ضارب معرفي نموده است وفردضارب نيز پس از مدتي متواري  شدن، دستگير مي گردد. در ابتداضارب اين عمل را انكار مي نمايدلذا مقرر گرديد هردو فرد مضروب و ضارب توسط معاونت ويژه وزارت اطلاعات بازداشت وتحقيقات لازم در اين  زمينه صورت پذيرد. گفتني است باتوجه به سوابق آقاي(...) كه در ماجراي درگيري بادوتن از وزراي دولت داراي سابقه  بوده وسپس به عنوان عنصرجداشده از يك گروه شناخته شده  معروف شده است، درصورت كشته شدن وي قطعا" موضوع بسيار پيچيده مي گرديد.  در مورد سوم، حادثه اي كه روز جمعه رخ داده بود، با مساعدتهاي نيروي انتظامي و باتحقيق از شهود و چهره نگاري،  به شناسايي فرد ضارب نزديك شده اند نامبرده يك بار در خيابان مشاهده شده كه موفق به فرار مي گردد. 
