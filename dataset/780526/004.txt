 گروه اجتماعي: دادگاه رسيدگي به اتهامات مديران مسئول  نشريات صبح امروز و شبكه به دليل به حدنصاب نرسيدن اعضاي  هيات منصفه به تعويق افتاد.  به گزارش خبرنگار ما جلسه دادگاه ديروز با حضور متهمين و شاكيان تشكيل شد اما به دليل اين كه يكي از اعضاي هيات  منصفه كه از قبل عدم حضور خود را اعلام كرده بود به  دادگاه نيامد جلسه رسميت نيافت.  رئيس دادگاه مطبوعات در همين رابطه گفت كه پنج عضو هيات  منصفه آمادگي خود را براي حضور در هر زماني كه از سوي  دادگاه معين شود اعلام كرده اند و هر تاريخي كه دو عضو ديگر اعلام كنند دادگاه تشكيل مي شود.  وي در ارتباط با شكايت سعيد حجاريان مديرمسئول صبح امروز از روح الله حسينيان يكي از اعضاي هيات منصفه و اينكه  طبق قانون عضو هيات منصفه نمي تواند شاكي يا متشاكي  متهمي باشد كه در دادگاه با حضور وي محاكمه شود گفت كه  شكايت حجاريان از حسينيان را به دادگاه ويژه روحانيت  فرستاده و تا زماني كه آن دادگاه اعلام نكند حضور حسينيان در هيات منصفه دادگاه صبح امروز بلامانع است. 
