 گروه علمي فرهنگي: آيت الله تسخيري دبيركل پيشين مجمع  جهاني اهل بيت(ع)ديروز در جمع خبرنگاران اقدام هاي  انجام شده در اين مجمع را در دوره دبيركلي خود تشريح كرد.  تسخيري گسترش مفاهيم اهل بيت(ع)در دفاع از حقوق پيروان  مكتب شيعه و تقريب ميان مذاهب اسلامي و ايجاد وحدت ميان  آنها را از مهمترين هدفهاي تشكيل اين مجمع برشمرد و گفت:  در مدت تشكيل اين مجمع اقدام هاي متعددي درباره تغذيه  فرهنگي و رفع شبهات در ميان پيروان شيعه در جهان، تقويت  مراكز شيعي، شناسايي مراكز و امكانات پيروان شيعه و ايجاد رابطه با آنها صورت گرفته است.  وي افزود: انتشار مجله به زبانهاي گوناگون، انتشار حدود 400 كتاب، تشكيل 25 مجمع محلي در كشورهاي مختلف و حضور در مجامع و محافل مختلف بين المللي دفاع از نظر اهل  بيت(ع)از جمله كارهايي است كه در مدت فعاليت اين مجمع  صورت گرفته است. رئيس سازمان فرهنگ و ارتباطات اسلامي با اشاره به بيش از 200 ميليون شيعه كه در سطح جهان زندگي  مي كنند اظهار اميدواري كرد در دوره جديد ادامه كار مجمع  جهاني اهل بيت(ع)هرچه بيشتر به مسائل و مشكلات اين قشر عظيم رسيدگي شود و تلاش براي تحقق وحدت ميان مذاهب اسلامي هرچه بيشتر صورت گيرد. براساس اين گزارش با پايان  يافتن دوره دبير كلي آيت الله تسخيري در مجمع جهاني اهل  بيت شوراي عالي دكتر ولايتي به عنوان دبير كل مجمع جهاني  اهل بيت انتخاب شد. 
