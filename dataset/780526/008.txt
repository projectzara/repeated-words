 براساس گزارش نشريه بررسي اقتصادي خاورميانه توليد اوپك  بجز عراق درماه ژوئيه 185 هزاربشكه نفت درروز كاهش داشته  است ولي بادرنظر گرفتن توليد نفت عراق نسبت به ماه ژوئن  285 هزار بشكه افزايش نشان مي دهد.  به گزارش خبرگزاري فرانسه از نيكوزيا يازده عضو اوپك 12/26 ميليون بشكه نفت درروز درماه ژوئيه توليد كرده اند درحاليكه اين رقم درماه ژوئن 835/25 ميليون بشكه درروز بوده است كه علت آن افزايش توليد نفت عراق بميزان 470 هزاربشكه درروز است.  نشريه بررسي اقتصادي خاورميانه مي نويسد ده عضو ديگر اوپك درماه ژوئن 465/23 ميليون بشكه درروز توليد كرده اند در حاليكه درماه ژوئيه توليدآنان 185 هزار بشكه در روز كمتر است و اين كاهش احترامي است كه براي قرارداد ماه  مارس قائل شده اند كه بهاي هربشكه نفت را از10 دلار در ماه فوريه به بالاتر از 18 دلار درماه ژوئيه رساند.  براساس نوشته اين نشريه كاهش توليد نفت ايران با150 هزار بشكه نفت در روز و نيجريه با70 هزار بشكه چشمگير بوده  است.  اين نشريه مي نويسد بهاي متوسط سبد نفتي اوپك درماه  ژوئيه 31/18 دلاربراي هر بشكه يعني 17 درصد بيش از بهاي  هر بشكه نسبت به ماه ژوئن بوده است و مجموعا" در شش ماه  اول سال 1999 بهاي هربشكه 38/15 دلار بوده كه در شش ماه  اول سال 1998 از 46/12 دلار تجاوز نمي كرده است.  درپايان ماه ژوئيه كميته نظارت بربازار اوپك خوش بيني  خود را نسبت به احترام اعضاء به كاهش توليد قرارداد مارس  1999 و بهبود بهاي نفت ابرازداشته و از كشورهاي عضو خواسته بود سهل انگاري نكنند و تاپايان مارس سال 2000 به  كاهش تصميم گيري شده احترام بگذارند. 
