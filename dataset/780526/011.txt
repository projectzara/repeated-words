 روشهاي اجرايي واگذاري سهام شركت هاي دولتي موضوع تبصره  35 قانون بودجه در جلسه يكشنبه شب كميته اجرايي تبصره  مذكور به رياست آقاي خاتمي تصويب شد. مهندس مهدي علي  اكبر" رييس سازمان مالي گسترش مالكيت شركت هاي توليدي "و دبير كميته اجرايي تبصره 35 روز دوشنبه در مصاحبه با خبرنگاران ضمن اعلام اين مطلب، نحوه واگذاري 538 شركت  دولتي به بخش خصوصي و تعاوني راتشريح كرد. وي گفت: دراين  نشست وضعيت 714 شركت بخش دولتي موضوع تبصره 35 قانون بودجه مورد بررسي قرار گرفت كه از اين تعدد 538 شركت قابل واگذاري، 128شركت قابل ابقاء در بخش دولتي و 48 شركت قابل ادغام و يا انحلال تشخيص داده شد. وي گفت:  در اين جلسه مقرر شد وضعيت حدود 500 شركت دولتي موضوع  تبصره 35 نيز بعد از انجام اقدامات كارشناسي توسط دبيرخانه و دستگاه هاي واگذاركننده در جلسه آتي كميته  مطرح شود. مهندس علي اكبر گفت در اين كميته كه به رياست  آقاي خاتمي تشكيل جلسه مي دهد، وزير امور اقتصادي و دارايي، رييس سازمان برنامه و بودجه ورييس بانك مركزي  عضويت دارند و با توجه به حساسيت موضوع رياست  جمهوري اسلامي ايران از دكتر حبيبي نيز خواسته اند، در تمامي جلسات اين كميته حضوريابند. وي با اشاره به سابقه  طولاني سازمان مالي گسترش مالكيت واحدهاي توليدي در واگذاري سهام موسسات دولتي و بخش خصوصي به كارگران،  انتقال دبيرخانه كميته تبصره 35 قانون بودجه از سازمان  برنامه و بودجه به اين سازمان رامثبت ارزيابي كرد. علي  اكبر در تشريح چگونگي واگذاري شركت هاي دولتي، اولويت  دادن به واگذاري سهام از طريق بازار بورس اوراق بهادار تهران را از ويژگي هاي مهم دستورالعمل مصوب كميته اجرايي  تبصره 35 دانست. وي گفت: براساس تصميم كميته مذكور شركت هايي كه آمادگي ارائه سهام خود را به بازار بورس  دارند بعد از ابلاغ دستورالعمل مصوب شب گذشته مجازبه  انجام مقدمات فروش سهام خواهند شد وي تاكيد كرد آن دسته  از شركت هايي كه مجوز ورود به بازار بورس راكسب نكنند با برگزاري مزايده به فروش گذاشته خواهند شد. علي اكبر گفت:  كميته اجرايي تبصره 35 قانون بودجه به منظور تسهيل امر خصوصي سازي همچنين فروش سهام به روش اقساطي را تصويب كرد كه براساس آن دستگاه هاي واگذاركننده براي رونق بازار سرمايه مجازند با دريافت نقدي 40 درصد ارزش معامله، نسبت  به دريافت باقي مانده آن در سه ماه اقدام نمايند. وي  تاكيد كرد كه مبلغ قسط بندي شده با محاسبه بهره بانكي  محاسبه ودريافت خواهد شد. 
