 گروه اقتصادي: تسهيلات لازم براي فروش واريزنامه  صادركنندگان به بانك ها از سوي مركز توسعه صادرات ايران  اعلام شد.  به گزارش روابط عمومي مركز توسعه صادرات ايران  صادركنندگاني كه مايل به فروش واريزنامه خود به بانك ها هستند بايد درخواست كتبي خود را به بانك ارائه دهند.  مركز توسعه صادرات همچنين اعلام كرده است: واريزنامه اي  قابل خريد است كه مهلت استفاده آن - كه دو ماه است -  منقضي نشده و يا توسط بانك مركزي تمديد شده باشد و خريد آن تنها توسط شعبه صادركننده امكان پذير است در شرايط جديد خريد واريزنامه توسط بانك ها، همچنين مقرر شده است  نرخ خريد واريزنامه با محاسبه كسر دو ريال كارمزد بورس  در بانك امكان پذير است، مشروط بر آنكه نرخ اختتاميه  واريزنامه روز كاري قبل در سازمان بورس اوراق بهادار با توجه به تاريخ ارائه درخواست ثبت شده باشد.  مركز توسعه صادرات همچنين اعلام كرده است معادل ريالي  واريزنامه خريداري شده بايد بدون معطلي در وجه متقاضي  پرداخت شود و بانك موظف است حداكثر در مدت 15 روز از تاريخ خريد واريزنامه با ارسال فرم وكالت نامه و درخواست  فروش واريزنامه آن را در سازمان بورس عرضه كرده و به  فروش برساند، سود و زيان برعهده بانك خواهد بود. 
