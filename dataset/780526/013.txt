 رئيس اتاق بازرگاني صنايع و معادن كشور گفت: عمده مساله  امروز كشوربيكاري است، حتي آشوبهاي تهران و نابهنجاري هايي از اين قبيل ريشه در اين مشكل دارد.  به گزارش خبرگزاري جمهوري اسلامي مهندس علي نقي خاموشي  روز يكشنبه در همايش صادرات در اروميه افزود: فردبيكار سرباز بالقوه شورشگري است كه ضد انقلاب مي تواند به هر وسيله اي از آن استفاده كند.  وي با اشاره به اينكه سرمايه گذاري صنعتي براي ايجاد اشتغال نيازمندنقدينگي كلان است، اضافه كرد: توسعه بخش  خدمات خصوصا خدمات بازرگاني خارجي از ارزان ترين و مناسبترين راه هاي ايجاد اشتغال است.  وي افزود: امروز ما چاره اي نداريم مگر اينكه از سرمايه گذاري هاي موجوددر دنيا استفاده كنيم.  خاموشي گفت: سياست در اتاق بازرگاني به سمتي است كه ما بتوانيم ازسرمايه گذاري هاي مشترك در جهت نيل به اهداف  اقتصادي بهره بگيريم.  وي افزود: لازمه استفاده از اين نوع سرمايه گذاري ها داشتن طرح هاي مشخص در زمينه هاي عمراني، اقتصادي و تجاري است.  خاموشي تاكيد كرد: با تحقق سرمايه گذاري خارجي و جلب مشاركت هاي صنعتي و فن آوري جهاني، كشور از آرامش نيز برخوردار خواهد شد.  وي تصريح كرد: در سال هاي بعد از انقلاب با برداشت هاي  غلط كه در سطوح مختلف جريان داشت، بدون دليل خيلي از مسايل را ضد ارزش قرار داديم.  وي افزود: از آن جمله توسعه بخش خدمات در اين سال ها در رديف ضد ارزش ها محسوب مي شد در حاليكه صنعت بدون خدمات  انگيزه اي را به دنبال ندارد.  خاموشي يادآور شد: امروزه آنچه صنعت را به شكوفايي  مي رساند، خدمات است و اگر بازرگاني و خدمات در كنار توليد قرار نگيرد، توليد روبه نابودي خواهد رفت. رئيس  اتاق بازرگاني ايران، استان آذربايجان غربي را يكي از مستعدترين استان هاي كشور براي توسعه خدمات بازرگاني و صدور كالاهاي غير نفتي ارزيابي كرد و گفت: در استاني با اين همه استعداد براي تجارت خارجي، تنها2500 نفر در اتاق  بازرگاني عضويت يافته اند. وي افزود: انتظار ما و ضرورت  مكاني و زماني ايجاب مي كند اتاق بازرگاني آذربايجان  غربي تا 50 هزار عضو داشته باشد.  خاموشي همچنين صنعت گردشگري را از ديگر امكاناتي دانست  كه مي تواند درايجاد اشتغال و توسعه منطقه نقش اساسي  داشته باشد.  وي با اشاره به بخشي از مقررات مربوط به گردشگري و هتل داري در كشورگفت: براي رونق اين صنعت بايد نرخ گذاري هتل ها و هزينه هاي سربار هتل داري حذف شود.  وي افزود: در حالي كه براساس مصوبه مجلس هتل ها از پرداخت 50 درصدماليات معاف اند تاكنون اين مصوبه به مورد اجرا گذاشته نشده است.  دراين همايش رئيس اتاق بازرگاني اروميه گزارشي از وضعيت  بازرگاني استان را ارايه كرد.  غلام رضاقلي زاده گفت: سالانه 30 ميليون مارك كنسانتره و آب ميوه و هشت ميليون دلار كشمش تيزابي از آذربايجان  غربي به خارج از كشور صادر مي شود.  وي افزود: پارسال افزون بر 24 ميليون دلار كالا نيز از بازارچه هاي مشترك مرزي اين استان به خارج از كشور صادر شده كه اين ميزان تا 35 ميليون دلارقابل افزايش است.  قلي زاده اضافه كرد: هم اكنون نزديك به 1200 بازرگان در اروميه كارت بازرگاني دريافت داشته اند كه 600 مورد آنها فعال است.  استاندار آذربايجان غربي نيز در اين همايش گفت: اين  استان با توجه به وضعيت اقتصادي وظرفيت هاي سرمايه گذاري  بالا قابليت جذب مشاركت هاي مردمي را دارد.  محمود ميرلوحي افزود: نگرش دولت به سمتي است كه همه  بخشها اعم از خصوصي و تعاوني بتوانند در يك شبكه متحد عمل كنند. نايب رئيس اتاق بازرگاني كشور نيز در اين همايش  گفت: سياست هاي اقتصادي برخي مسئولان دراوايل انقلاب مطابق با واقعيت هاي موجود اقتصادي دنيا وكشور نبود.  ميرمحمد صادقي افزود: در آن سال ها بيشترين توجه مسئولان  در امر توليدمتمركز مي شد و براي امر تجارت و بازرگاني  محلي وجود نداشت. وي اضافه كرد: ولي امروز جاي بسي  اميدواري است كه صادرات در كنارتوليد به يك فرهنگ تبديل  شده است.  استان آذربايجان غربي با وجود 823 كيلومتر مرز مشترك با سه كشور خارجي و بازارچه هاي مشترك مرزي و مرز بازرگان و سرو از قابليت و ظرفيت بالايي براي توسعه معاملات خارجي  و صادرات غيرنفتي برخوردار است. 
