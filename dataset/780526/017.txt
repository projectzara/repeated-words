 بررسي زمينه ها، علل بيكاري و راههاي ايجاد مشاغل تازه  (بخش پاياني) در صورت تثبيت بيكاري در رقم 9 درصد، كشور نيازمند ايجاد حداقل 800 هزار شغل جديد در سال مي باشد اشاره:  در بخش نخست گزارش حاضر با اشاره به علل رشد نرخ بيكاري  در كشور و پيامدهاي زيانبار آن از جمله بر اين نكته  تاكيد داشتيم كه با توجه به جوان بودن جمعيت ايران،  ضرورت ايجاد اشتغال براي انبوه جويندگان كار كه هر سال  بر شمار آنها افزوده مي شود، از اولويت بسياري برخوردار است در بخش پاياني اين گزارش، روش هايي كه با توجه به  امكانات و منابع موجود كشور مي توان براي كاهش نرخ  بيكاري و ايجاد مشاغل تازه براي پاسخگويي به نياز جمعيت  كشور به كار گرفت، تشريح شده است. كارشناسان فعال شدن  بخش توليد كشور، براي جذب نيروهاي متخصص و ماهر به خصوص  دانش آموختگان دانشگاهها را يكي از موءثرترين شيوه ها براي كاهش بيكاري مي دانند و بر اين باورند كه اقدامات  اساسي براي فعال شدن بخش صنعت و همچنين ساير بخش هاي  مولد با استفاده از تجهيزات و حمايت هاي لازم بايد صورت  گيرد.  به گفته مدير كل اشتغال اتباع خارجي وزارت كار و امور اجتماعي، طبق آماري كه در پايان سال گذشته به دست آمد،  در مجموع 2 ميليون و 560 هزار و 625 تبعه خارجي از كشورهاي افغانستان، پاكستان، عراق، هند و بنگلادش در ايران حضور دارند. از مجموع اتباع خارجي در كشور، تنها حدود 30 هزار نفر داراي دفترچه پناهندگي هستند و بقيه به  صورت غيررسمي در نقاط مختلف كشور پراكنده اند.  مهاجرت يك پديده موقتي است اما اتباع برخي كشورها مانند افغانستان حدود 20 سال است كه در ايران حضور دارند و دولت بايد جوابگوي نسل دوم آنها نيز باشد. چنانچه متوسط درآمد يك تبعه خارجي غير مجاز مشغول به كار در ايران  حدود 100 دلار در نظر گرفته شود درآمد تعداد 3/1 ميليون  تبعه خارجي در كشور سالانه حدود 5/1 ميليارد دلار بالغ  مي گردد در حالي كه حتي يك ريال هم ماليات به دولت  پرداخت نمي كنند.  از اين ميزان درآمد تنها حدود 25 درصد آن در داخل ايران هزينه مي شود و بقيه به صورت  ارز، ريال و طلا از كشور خارج مي شود.  وي مي افزايد: "اتباع خارجي غيرمجاز مشغول به كار در ايران تقريبا" در همه نوع شغل از كارگر نانوايي تا توليدكننده پوشاك و حتي در سطح صادركننده پوشاك در ايران  اشتغال دارند.  ديدگاه وزارت كار و امور اجتماعي اين است كه هر چه  سريع تر نسبت به اشتغال غيرمجاز اتباع بيگانه در ايران  خاتمه داده شود. عدم پرداخت حق بيمه، نپرداختن پاداش  پايان كار، نبود محدوديت ساعات كار، عدم پرداخت مزد مضاعف براي تعطيلات رسمي، استفاده نكردن از انواع مرخصي،  عدم پرداخت دستمزد واقعي، استفاده چند منظوره از اتباع  خارجي و سپردن پس انداز اتباع خارجي به كارفرما از جمله  دلايل استفاده از آنان توسط كارفرمايان ايراني است. " طرح چنين مسائلي آن هم در شرايط فعلي كه نابساماني هاي  اقتصادي و اشتغال گريبانگير 2 ميليون نفر از اتباع  ايراني است خود ناشي از ناكارآمدي برخي از دستگاهها در ساماندهي بازار كار محسوب مي شود.  شايد سياست كلي نظام بر اين باشد كه جمهوري اسلامي ايران  به عنوان يك كشور پناهنده پذير يا حامي مستضعفان از آوارگان يا پناهجويان كشورهاي بي ثبات حمايت كند ولي اين  حمايت بدان معني نيست كه زندگي 2 ميليون ايراني متقاضي  كار تحت الشعاع قرار گيرد. بيكاري اين افراد با احتساب ميانگين خانوار، ناخواسته 10 ميليون نفر را دچار مشكلات  اقتصادي مي سازد اميد است در راستاي طرح ساماندهي كلان  نظام بتوان با جايگزيني نيروي كار اتباع داخلي زمينه را براي كاهش درصد بيكاري در جامعه فراهم نمودو جا دارد كه  سازمانهاي بين المللي نيز در راستاي وظايف اصلي خود عهده دار حمايت هاي اقتصادي و مالي پناهجويان خارجي  باشند.  بيكاري و آموزش نيروي انساني:  با توجه به مشكلات كنوني در عرصه كار هنوز يك نكته اساسي  مورد توجه مسئولان قرار نگرفته است و آن بها دادن به  آموزش هاي كوتاه مدت نيروي انساني جهت اشتغال در جامعه  است.  به گفته معاون سازمان برنامه و بودجه، نقش نيروي انساني  در توسعه كشور مخفي نگه داشته شده است. يك نكته روشن  براي رسيدن به توسعه درون زا، لزوم ايجاد تحول در تفكر است. از رهگذر تناسبسازي نيروي انساني با منابع غيرنفتي  كشور متوجه خواهيم شد كه راهكار كشور در توسعه سريع  آموزش هاي كوتاه مدت است. كوچك نگه داشتن ساختار دانشگاهها و كيفيت بخشيدن به اين نهادها از ديگر راهكارهاي كشور محسوب مي شود و آموزش هاي آينده به طور اجتنابناپذيري با آموزش هاي فني - حرفه اي مرتبط خواهد بود.  نيمي از 2/1 ميليون دانشجوي فعلي كشور را دانشجويان علوم  انساني تشكيل مي دهند و 50 درصد از 200 هزار فارغ التحصيل دانشگاهها در سالهاي آينده نيز دانشجويان  همين حوزه خواهند بود.  علاوه بر آن با برآوردهاي به عمل آمده جمعيت دانش آموزي  كشور در 5 سال آينده بين 3/14 تا 3/16 ميليون نفر خواهد بود كه نسبت به جمعيت كنوني 2 ميليون نفر افت جمعيت  خواهد داشت. با وجود محدوديت هاي جدي استخدام دولتي در آينده بايد قبل از تبديل شدن آن به يك بحران اجتماعي  چاره جويي كرد.  هم اينك نرخ بيكاري براساس آمارهاي رسمي 1/9 درصد و برخي  آمارهاي غيررسمي 13 درصد بيان شده است، در حالي كه  پراكندگي نرخ متوسط بيكاري در نقاط مختلف كشور يكسان  نيست و در استانهاي كرمانشاه و لرستان  5/18 درصد و يزد 2/5 درصد است. طبق همان آمارهاي رسمي  درصد بيكاران فارغ التحصيل دانشگاهي حدود 5 درصد است كه  اين ميزان در سالهاي آتي افزايش خواهد يافت.  يكي از كارشناسان مديريت امور زنان روستايي و عشايري  وزارت جهاد سازندگي با اشاره به مشكلات اشتغال زايي  جوانان مي گويد: "امروزه در كشور ما مسئله اشتغال زايي  جمعيت جواني كه در بحراني ترين وضعيت سياسي و اجتماعي  كشور(سال 57)و پرتورم ترين نرخ رشد جمعيت(/3 درصد) در 20 سال گذشته پا به عرصه گذاشته اند يك چالش مهم  اجتماعي به شمار مي آيد.  اين جمعيت زياد در يك بستر استثنايي جهش اقتصادي، سياسي  و علمي رشد كرده اند و داراي خاستگاه و پايگاهي بسيار متفاوت از نسل جوان پيشين هستند. رشد تقاضاي روزافزون  تحصيلات دانشگاهي نشان دهنده وسعت نياز به تغييرات  زيربنايي در سياست هاي اشتغال زايي است.  در صورت تثبيت نرخ بيكاري در رقم 9 درصد، كشور نيازمند ايجاد حداقل 800 هزار شغل جديد در سال است البته در حال  حاضر اقتصاد كشور نيز با محدوديت هايي روبه رو است اين  محدوديت ها از قبيل محاصره اقتصادي از سوي بيگانگان،  كاهش توليد به نسبت 14 هزار ميليارد ريال به 60 ميليون  نفر جمعيت و بالا بودن هزينه هاي يارانه دولتي است. " وي مي افزايد: "يكي از راههاي موءثر براي اشتغال زايي كه  در سطح بين المللي هم مورد توجه قرار گرفته است توسعه  واحدهاي كوچك اقتصادي و كمك به رشد اين واحدها از طريق  ايجاد امكانات بازار، مشاوره تجاري، تخفيف هاي مالياتي و عوارضي و اعطاي اولويت هاي صادراتي و وارداتي به اين  واحدها از سوي دولت ها است. " چندي قبل در كشور هند فارغ التحصيلان دانشگاهي با دريافت  اعتباري نزديك به 100 هزار روپيه و حمايت هاي دولت  توانستند با راه اندازي واحدهاي كوچك توليدي معضل  فارغ التحصيلان دانشگاهي بيكار را تا حدي برطرف كنند.  اخيرا" مسئولان وزارت كار و امور اجتماعي براي بهبود بخشي به وضعيت بيكاري افراد باسواد و بي سواد در سطح  كشور طرح هاي كوتاه، ميان و بلندمدتي را براي اشتغال و كاهش ميزان بيكاري ارايه كرده اند.  پيشنهاد براي رفع بيكاري:  معاون طرح و برنامه وزارت كار و امور اجتماعي با اشاره  به طرح هاي پيشنهادي در زمينه اشتغال مي گويد: "استفاده  از منابع خارجي براي بهره گيري از ظرفيت هاي خالي  واحدهاي توليدي، جايگزيني نيروي كار داخلي به جاي اتباع  بيگانه، اعزام نيروي كار ايراني به خارج از كشور و ايجاد مراكز خدمات فني در روستاهاي بزرگ از مهمترين موارد اين  طرح ها هستند.  طرح ارتقاء دانش فني، مالي و اقتصادي كارگاههاي كوچك،  شناسايي واحدهاي توليدي و خدماتي تعطيل شده و بررسي  راهكارهاي مناسب براي راه اندازي آنها، جايگزيني جوانان  بيكار به جاي بازنشستگان با اصلاح نظام دريافت مستمري و حمايت مالي از بازنشستگان و كارآفرينان از جمله ديگر طرح هاي پيشنهادي است. " وي مي افزايد: "در حال حاضر 2 ميليون بيكار در كشور وجود دارد، بنابراين بايد براي ايجاد اشتغال بتوان سرمايه هاي  داخلي، سرمايه هاي ايرانيان مقيم خارج و سرمايه گذاري هاي خارجي را جذب كرد.  شمار جمعيت آماده به كار در ايران طي دو سال گذشته  افزايش يافته و در همين حال با كاهش قيمت نفت در بازارهاي جهاني و وضعيت ركود تورمي حاكم بر اقتصاد كشور،  مشكل بيكاري نمايان تر شد. با وجود نرخ بيكاري 1/13 درصد در كشور، ايجاد فرصت هاي شغلي به رشد اقتصادي كشور بستگي  دارد و تا زماني كه تنگناي كمبود سرمايه برطرف نشود مشكل  بيكاري حل نمي شود. " دكتر غلامعباس توسلي جامعه شناس و استاد دانشگاه تهران  در كتاب جامعه شناسي كار و شغل دورنماي اشتغال و بيكاري  را اينگونه ترسيم مي كند: "اگر خوش بينانه به مساله رشد جمعيت نگاه كنيم و بپذيريم كه در طي 10 سال آينده(1367-  1377)مي توانيم رشد جمعيت را از حدود 9/3 درصد در سال  به 3/3 درصد كاهش دهيم و در عوض با امكانات سرمايه گذاري  و راه اندازي چرخ هاي صنايع و توليدات كشور رشد جمعيت  فعال و شاغل را حدود 5/3 درصد بالا ببريم در اين صورت  مفروضات زير را خواهيم داشت.  1- نرخ رشد جمعيت در حدود 3/3 درصد 2- نرخ رشد جمعيت فعال در حدود 3 درصد 3- نرخ رشد جمعيت شاغل در حدود 7/2 درصد 4- ثابت ماندن نسبت جمعيت بيكار به جمعيت فعال 18/14 درصد با تعديل نرخ رشد جمعيت به 3/3 درصد در هر سال، در سال  1377 داراي جمعيتي به ميزان 73 ميليون نفر خواهيم بود،  در اين صورت نسبت به وضع حاضر بيش از 5 ميليون نفر كاهش  نفوس خواهيم داشت كه اثر مثبت آن بر كليه شئون اقتصادي،  اجتماعي و فرهنگي هويداست.  اگر به موازات كاهش نفوس، نرخ رشد جمعيت فعال را از 7/2 درصد فعلي به 3 درصد برسانيم و به همين ترتيب نرخ رشد جمعيت شاغل را نيز از 3/2 درصد فعلي به 7/2 درصد برسانيم  مي توانيم نسبت جمعيت بيكار را در همين حد فعلي حفظ كنيم  و افزايش جمعيت بيكار به لحاظ نسبت آن به جمعيت فعال  نداشته باشيم.  بنابراين در سال 72 جمعيت بيكار در حدود 2/2 ميليون نفر و در سال 77 در حدود 6/2 ميليون نفر كنترل خواهدشد و در مقايسه با نسبت هاي فعلي رشد جمعيت و رشد جمعيت فعال و شاغل، در سال 1372، 1317 هزار نفر و در سال 1377، 190 هزار نفر كمتر بيكار خواهيم داشت. " دورنماي ترسيم شده را يك جامعه شناس با استناد به  آمارهاي رسمي اينگونه بيان كرده است و نتايج حاصله اگر بر مبناي آمارهاي واقعي موجود بررسي و تحليل شود،  مي توان براي حل معضل بيكاري به راهكارهاي مناسبي دست  يافت.  بازتاب بازتاب يك گزارش  نگاهي تازه به رابطه مردم با كتابخانه ها كتابخانه ها به خصوص كتابخانه هاي قديمي كشور ما به  عنوان بخشي از ميراث فرهنگي و يادگارهاي بزرگ ملي از اهميت ويژه اي برخوردارند و به همان اندازه كه بايد براي  مراقبت از اين سرمايه هاي مهم مالي و معنوي كوشش به خرج  دهيم، ترتيبي نيز بايد فراهم گردد تا علاقه مندان به  مطالعه، اهل تحقيق و پژوهش و همه كساني كه دوست دارند مطالعات تاريخي داشته باشند، در يك چارچوب قانونمند از اين كتابخانه ها بهره بگيرند، اين هدف وقتي برآورده  مي شود كه اولا" مسئولان اين قبيل كتابخانه ها از دانش،  دلسوزي و تعهد لازم برخوردار بوده و بتوانند از عهده  چنين مسئوليت سنگيني برآيند، ثانيا" با تدبير شايسته  امكان را براي بهره برداري علاقه مندان از اين  گنجينه هاي بزرگ فرهنگي فراهم كنند، چون اگر كتابها، در كتابخانه ها حبس شوند و در دسترس اهل مطالعه قرار نگيرند،  هرگز منويات پديدآورندگان آنها كه قصد داشته اند به  مردم خدمت كنند برآورده نمي شود. اما شيوه هاي مراقبت از كتابخانه ها بايد به گونه اي باشد كه از دست اندازي  دلالان نسخه هاي ناياب براي غارت اين منابع پيشگيري شود و در عين حال طبق ترتيبات لازم دستيابي به اين كتابها براي اهل مطالعه، به آساني ميسر باشد. متاسفانه در اين  موارد آن قدر راههاي افراط و تفريط پيموده شده است كه از يك سو پاره اي نسخه هاي خطي ناياب و ارزشمند كتابخانه هايمان را در بازار حراج خارج از كشور مي يابيم  و از سوي ديگر، كتابهاي مجاز و قابل استفاده براي اهل  مطالعه و پژوهش همچون اسناد طبقه بندي شده از دسترس مردم  دور نگهداشته مي شود. نگارنده بارها براي دسترسي به  كتابهاي مرجع با مشكل روبه رو شده ام و كم نيستند تعداد علاقه منداني كه به همين دليل نتوانسته اند از اين منابع  استفاده كنند و هنگامي كه بررسي مي كنيم، متوجه مي شويم  كه مثلا" در يك كتابخانه معتبر كشور پاره اي نسخه هاي  ناياب و يا كتابهاي مرجع ربوده شده است و از آن پس  سختگيري هاي شديد اعمال گرديده است. در عصر ارتباطات،  تجهيزات كافي و لازم وجود دارد تا با استفاده از آنها ضمن حفظ منابع و ذخاير فرهنگي كشور ترتيبات كافي براي  استفاده مردم از اين منابع به كار گرفته شود. ديگر نمي توان همچون 50 سال گذشته، وقتي مراجعه كننده براي  دريافت يك كتاب به كتابخانه اي مراجعه مي كند، مسئولان  كتابخانه بر پايه دقت انساني تمامي قفسه ها را بررسي  كنند تا كتاب مورد نياز مراجعه كننده را بيابند. امانت  دادن و واگذاري كتابها نيز با شيوه هاي قديمي  دربرگيرنده زيان هايي است. امروزه با استفاده از شبكه هاي رايانه، بسياري از اين مشكلات برطرف شده است و مي توان از نمونه هاي موفق در جهان براي اجراي چنان  سيستم هاي كارآمدي استفاده كرد از سوي ديگر طبقه بندي  كتابها نيز بايد به صورتي درآيد كه در كوتاهترين زمان  ممكن مراجعه كننده پاسخ لازم را دريافت نمايد و از اتلاف  وقت و انرژي بيشتر جلوگيري شود.  با توجه به سوابق تاريخي، سرزمين ما از منابع و گنجينه هاي فرهنگي بسياري برخوردار است. و زماني مي توان  نسل ها را با اين ذخاير پرارزش آشنا كرد كه تسهيلات لازم  براي بهره برداري و مطالعه همه علاقه مندان از آنها فراهم گردد. كتابخانه ها را همچنان كه گفته شد مي توانيم  با شيوه هاي پيشرفته مجهز كنيم تا ضمن مراقبت از كتاب،  اين كالاي ارزشمند فرهنگي را در دسترس عموم علاقه مندان  آن قرار دهيم.  كسري پورشيرمحمد 
