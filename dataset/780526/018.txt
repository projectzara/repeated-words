 گروه ورزشي: كميته ملي المپيك مالزي افزون بر كوشش براي  به دست آوردن ميزباني بازي هاي آسيايي در سال 2006 ميلادي به دنبال ميزباني بازي هاي المپيك تابستاني سال  2008 ميلادي نيز است.  عمران جعفر رئيس كميته ملي المپيك مالزي ديروز اين مطلب را اعلام كرد.  بازي هاي المپيك سال هاي 2000 و 2004 به ترتيب درشهرهاي  سيدني استرالياو آتن يونان برگزارخواهدشد.  مالزي كه در سال گذشته ميزباني بازي هاي ورزشي كشورهاي  مشترك المنافع را به عهده داشت در سال 2001 ميلادي بيست  و يكمين دوره از بازي هاي ورزشي كشورهاي جنوب شرق آسيا را برگزار خواهدكرد.  افزون بر انگليس بنيانگذار گروه مشترك المنافع كشورهايي  همچون مالزي، هند و پاكستان كه پيشتر مستعمره انگليس  بوده اند و نيز كشورهايي همچون كانادا، استراليا و زلاندنو كه هنوز ملكه انگليس را رهبر عالي كشور خود مي خوانند در اين گروه كه امروزه بيش از 70 عضو دارد حضور دارند. 
