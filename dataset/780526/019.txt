   سومين شكست نيوكاسل  گروه ورزشي: رودگوليت مربي هلندي تيم نيوكاسل انگليس  اعلام كرد، قصد كناره گيري از اين تيم را ندارد. پيش از اين اعلام شده بود به دنبال شكست 4 بر 2 نيوكاسل برابر ساوتهمپتون، بازيكنان نيوكاسل از گوليت خواستند تا از سمت خود كناره گيري كند. گوليت در اين رابطه گفت: ابتدا فكر مي كردم كه حمايت تماشاگران، بازيكنان و مديران  باشگاه را از دست داده ام اما همگان از من حمايت كردند و اميدوارم كه نيوكاسل مجددا در زمين نتيجه بگيرد.  تماشاگران بايد بدانند كه 9 بازيكن كليدي ما مصدوم هستند و اگر همه بازيكنان سالم باشند مي توانيم هر تيمي را شكست دهيم. گوليت مربي سابق چلسي يكسال قبل مربيگري  نيوكاسل را بر عهده گرفت و با صرف 09/53 ميليون دلار بازيكنان بسياري را به خدمت گرفت. همچنين از منابع مطلع  خبر مي رسد، رابطه ميان گوليت و آلن شيرر بسيار تيره شده  است. از سوي ديگر گوليت چند روز در هر هفته براي ملاقات  همسر خود به آمستردام سفر مي كند و به همين دليل وقت  كافي براي حضور در تمرينات نيوكاسل را ندارد. 
