   آگوستوپينوشه، ديكتاتور سابق شيلي در يك گفت وگوي  مطبوعاتي كه روز يكشنبه در شيلي منتشر شد، مسئوليت نقض  حقوق بشر كه در پي كودتاي نظامي 1973 در اين كشور رخ داد را پذيرفت.  به گزارش خبرگزاري رويتر از سانتياگو، پينوشه در مصاحبه  با روزنامه لهستاني "زيسيه و ارشاوي "گفت: من مسئوليت  كامل همه چيز را حتي مواردي كه در آن مقصر نبودم،  مي پذيرم.  اين گفت وگو ماه گذشته در لهستان به چاپ رسيد و روز يكشنبه بار ديگر در يكي از روزنامه هاي شيلي منتشر شد.  پينوشه 83 ساله، در اكتبر 1998 در لندن بازداشت شد و اينك در منزلي خارج پايتخت انگليس تحت نظر است و در انتظار تحويل دادن به اسپانيا جهت محاكمه به اتهام نقض  حقوق بشر كه در طول دوره حكومتش صورت گرفته است، به سر مي برد.  براساس گزارشي كه در سال 1991 منتشر شد، در خشونت هاي  سياسي دوره زمامداري پينوشه در سال هاي 19901973 در شيلي بيش از 3000 نفر كشته يا ناپديد شدند.  پينوشه در اين مصاحبه با اشاره به شكنجه چپگرايان پس از كودتاي نظامي 1973 گفت، همه افراد ما مانند فرشته نيستند و در خيلي از موارد سربازان اعصاب خود را كنترل  نمي كردند و اين مسئله اغلب اتفاق مي افتاد.  پينوشه در مورد انگيزه اين كودتا گفت: سالوادورآلنده  رئيس جمهور سوسياليست، يك شب ساعت 3 نيمه شب به من تلفن  زد تا به منزلش بروم. من خود را براي بدترين شرايط آماده  كرده بودم و حتي اسلحه اضافي با خود بردم پس از ورود به  منزل، من را به اتاق بازجويي برد و بازجويي سختي شدم.  بعد از بازگشت تصميم گرفتم دست به كودتا بزنم. 
