 گروه شهري: با هدف ارتقاي كيفيت خدمات شهري و وضعيت فضاي  سبز شهر تهران، عملكرد مناطق بيستگانه شهرداري تهران در ارتباط با ارائه مطلوب خدمات شهري و حفاظت و نگه داري از فضاي سبز شهري به طور دقيق و به صورت هفتگي مورد ارزيابي  قرار خواهد گرفت.  در جلسه اي كه با شركت مديران عامل سازمان هاي بازيافت و تبديل مواد، خدمات موتوري، زيباسازي، پارك ها و فضاي سبز و ساماندهي صنايع و مشاغل برگزار شد، مهندس محمدحقاني  معاون خدمات شهري شهرداري تهران با اشاره به اهميت  ارزش يابي وضعيت خدمات شهري و فضاي سبز مناطق با دقت  لازم و به طور مستمر و حتي به صورت هفتگي اظهار داشت:  اداره كل خدمات شهري با همكاري پنج سازمان تابعه حوزه  معاونت شهرداري تهران نسبت به ارزيابي و رتبه بندي مناطق  بيست گانه به صورت هفتگي، ماهانه، فصلي و سالانه اقدام  خواهند نمود.  مهندس حقاني گزينش مناطق نمونه در قسمت هاي مختلف خدمات  شهري و فضاي سبز و انتخاب شهرداران، معاونين خدمات شهري  و فضاي سبز و روءساي ادارات تابعه، روساي نواحي و كارشناسان نمونه مناطق را فعاليتي ضروري به منظور قدرداني از سعي و تلاش مديران و كاركنان ساعي و پرتلاش  شهرداري تهران در كنار تعيين مناطق، واحدها و افرادي كه  از توان مورد نياز به منظور ارائه خدمات شهري مناسب و مطلوب برخوردار نيستند، ذكر كرد.  گفتني است كار ارزيابي وضعيت خدمات شهري و فضاي سبز مناطق از ابتداي سال جاري به صورت آزمايشي از سوي اداره  كل خدمات شهري شهرداري تهران در جريان است كه با تهيه  نهايي طرح اجرايي و تكميل جداول و فرم هاي مورد نياز از ابتداي فصل پائيز نسبت به ارزش يابي عملكرد مناطق در زمينه هاي گوناگون خدمات شهري و فضاي سبز در دوره هاي  زماني مختلف و ارائه نتايج حاصله به مناطق بيست گانه  شهرداري تهران اقدام خواهد شد. 
