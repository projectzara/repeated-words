 گروه شهري: شهرداري تهران اعلام كرد: اين شهرداري  باهمكاري اداره كل دادگستري استان تهران با واحدهاي بدون  مجوز و فروشندگان غيرمجاز دام درسطح شهر تهران به طور قانوني برخورد مي كند.  به گزارش روز يكشنبه اداره كل هماهنگي امور اجتماعي و فرهنگي مناطق شهرداري تهران، معاون خدمات شهري شهرداري  تهران در جلسه معاونان خدمات شهري و فضاي سبز مناطق با اشاره به عدم رعايت بهداشت عمومي در محل هاي غيرمجاز نگهداري احشام اظهار داشت: باتوجه به قانون ممنوعيت  نگه داري و عبوردام در محدوده خدماتي شهر، باعرضه و فروش  احشام خارج از شبكه قانوني وبهداشتي مقابله خواهد شد.  محمد حقاني از شهروندان خواست در صورت اطلاع از اين  گونه مراكز به شهرداري منطقه محل سكونت خود اطلاع دهند.  مدير عامل سازمان سردخانه و كشتارگاه نيز دراين جلسه  گفت: از نظرمراجع صالح قضائي نگه داري احشام در محدوده  خدمات شهري جرم و خلاف بوده و درصورت بروز هرگونه تخلفي  دراين ارتباط در هرنقطه از شهرتهران موضوع به مجتمع  قضائي مربوطه اعلام خواهد شد تا اقدام قانوني صورت گيرد.  علي اكبر ساماني افزود: دفع غير بهداشتي فضولات دامي در كشتار غيرمجاز دام در محدوده خدماتي شهر ممنوع است و طبق  قانون با متخلفان برخوردمي شود.  بنابراين گزارش در نظر است به منظور ساماندهي وضعيت  عرضه دام درسطح شهر نسبت به پيش بيني ميادين و محل هايي  به منظور فروش احشام درمناسبت هاي خاص مانند عيد قربان  از سوي سازمان سردخانه و كشتارگاه باهمكاري مناطق  بيست گانه شهرداري تهران اقدام لازم به عمل آيد و در سايرايام سال نيز صرفا" در مناطق حاشيه اي شهر نسبت به  عرضه و فروش دام و احشام اقدام خواهد شد. 
