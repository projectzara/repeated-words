 نخستين راه ياب سياحتي ايران به زودي منتشر مي شود    گروه شهري: با وجود آنكه ايران در شمار ده كشور تاريخي  نخست جهان و پنج كشور برخوردار از بيشترين تنوع زيستي  كره زمين قرار دارد، با درآمد توريستي سالانه كمتر از ششصد ميليون دلار حتي در ميان 80 كشور توريستي نخست جهان  نيز جايي ندارد.  ماهنامه تخصصي جهانگردان در هفدهمين شماره خود با چاپ  گزارشي درباره نخستين راه ياب سياحتي ايران، افزوده است  بر حسب ذخاير طبيعي و فرهنگي اكنون صنعت جهانگردي در كشور ما مي بايست سالانه 20 ميليارد دلار(افزونتر از دوبرابر درآمد خالص ما از فروش نفت)درآمد داشته باشد اما مي دانيم كه اينگونه نيست در اين گزارش، از مشكلات  مديريت منابع به عنوان مهمترين عامل عدم رشد صنعت  جهانگردي در ايران نام برده شده است.  براساس اين گزارش، نخستين راه ياب سياحتي ايران آذرماه  آينده به چندين زبان منتشر خواهد شد. اين راه ياب كه در آن امكان سنجي جاذبه هاي سياحتي ايران براساس شاخص هاي  جديد سازمان جهاني جهانگردي انجام شده و نيز تفكيك  قطبهاي سياحتي بر مبناي مسيرهاي عمده سفر انجام شده است،  به صورت ادواري تجديد انتشار خواهد يافت. جالب توجه است  كه در ميان 200 كشور نخست توريست پذير جهان، ايران تنها كشوري است كه كتاب راه ياب سياحتي ندارد.  در شماره جديد ماهنامه جهانگردان همچنين به نقل از دبير اجرايي كانون ايرانگردان و جهانگردان جوان(كاج) خاطرنشان شده است انتظار مي رود با ورود پرورش يافتگان  اين كانون به عرصه صنعت گردشگري كشور بسياري از كاستي هاي انساني وفني موجود برطرف شود.  وي شمار كنوني اعضاي اين طرح را چهار هزار نفر اعلام  كرده است. 
