 گروه شهري: رئيس كميته بهبود بازنشستگي و تكريم از پيشكسوتان درهمايش يكروزه روءساي ستادهاي جشنواره شهيد رجائي گفت: نتايج طرح نظام بازنشستگي كشور در طول هفته  دولت اعلام خواهد شد.  به گزارش روابط عمومي سازمان امور اداري و استخدامي  كشور دكتر عباس زادگان در اين همايش افزود: تاكيد ما دراين طرح مشاركت كانون هاي بازنشستگي و بازنشستگان كشور مي باشد.  رئيس كميته بازنشستگي وتكريم از پيشكسوتان دررابطه  باساعات كار مفيدكاركنان گفت: دراين خصوص تحقيق جامع  ومشخصي صورت نگرفته واطلاعات ارائه شده دراين خصوص مستند نيست.  وي همچنين افزود: مسئولان اجرايي و اداري كشور بايد از استنادبه گزارش هاي بي پايه دراين مورد اجتناب كنند.  عباس زادگان به مشكلات معيشتي كاركنان دولت اشاره  كردوگفت: گزارش مشخصي ارائه نشده است و روشن نيست كه  آنان در اين زمينه باچه مشكلاتي مواجه اند.  وي بزرگترين مشكل بازنشسته ها را عدم حفظ حرمت  بازنشستگي عنوان كرد و گفت: انتطار ما از دستگاهها اين  است كه شئون بازنشستگان را مورد توجه قراردهند. رشيد حسنعليزاده دبيرستاد مركزي دومين جشنواره شهيدرجائي نيز در اين همايش اظهارداشت: ستادمركزي جشنواره تاكنون 16 جلسه برگزار و اقدام به صدور 9 بخشنامه كرده است.  وي افزود: جشنواره شهيد رجائي دركميسيون تخصصي، كاربررسي و معرفي واحدها و كاركنان نمونه راانجام مي دهد و درحال حاضر در 32 دستگاه و 28استان جشنواره هاي  شهيدرجائي فعاليت خودرا انجام مي دهند.  اين همايش درآستانه برگزاري دومين جشنواره شهيدرجائي با شركت معاونين سازمان اموراداري و استخدامي كشور و اعضاي  ستاد مركزي و شوراي اجرايي جشنواره درمحل سازمان  اموراداري و استخدامي كشور تشكيل شد. 
