   من يك گيلاني و در واقع لوشاني هستم، لوشان دروازه گيلان  است، در 83 كيلومتري جاده قزوين به رشت.. و اما غرض من  از اين نوشته: وقتي روزنامه همشهري پنجشنبه 30 ارديبهشت  را ورق مي زدم به صفحه 7 كه رسيدم چشمم به عبارت "مسابقه  سراسري ايران - گيلان "افتاد و ديدم موضوع مسابقه  گردشگريست و من كه عاشق گردش هستم خيلي سريع همه مطالب صفحه را خواندم. در نوشتار مربوط به مسابقه به زعم  طراحان و مجريان مسابقه همه يا لااقل مهمترين جاذبه هاي  گيلان ذكر شده بود ولي نشاني از" پل خشتي لوشان "نديدم.  پل خشتي لوشان كه در 1230 هجري قمري ساخته شده اولين اثر تاريخي گيلان است كه به محض ورود به گيلان مي توان ديد و چشم انداز بسيار زيبايي دارد. هرچند تعمير بسيار نازيباي  آن پس از خرابي زلزله قامتي ناروا به آن داده است ولي  استواري و زيبايي و مشخصه هاي معماري آن همچنان كشش و جذبه دارد و مسلما" حرفهاي زياد ديگري را در باب اين اثر مي توان زد، حالا آيا روا بود كه حتي نامي از اين اثر نياورده اند در حالي كه آثار كم اهميت تر را حتي در سئوالهايشان گنجانده اند اينها يا اطلاع ندارند يا لوشان را جزو گيلان نمي دانند كه هر دو حالت عيب است و اين در حالي است كه يكي از همكاران اين مسابقه "كارخانه  سيمان خزر لوشان "است. من همراه نامه عكس اين پل را هم  مي فرستم. لااقل شما اين چيزها را جدي بگيريد و به نوشته  من اعتنا كنيد كه دغدغه من به مساله كلي توريسم و احترام  به آثار گذشتگان برمي گردد نه حساسيت بومي.  حسين فتحي لوشاني 
