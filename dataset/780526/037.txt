 واحد رسانه هاي خارجي همشهري: همزمان با افزايش جمعيت  جهان، نياز به آب آشاميدني بيشتر مي شود اما براي  بسياري از مردم آب آشاميدني دور از دسترس است.  به گزارش تلويزيون سي. ان. ان، در سراسر جهان يك ميليارد نفر به آب آشاميدني دسترسي ندارند خشكسالي و آلودگي از نتايج نبود آب است. اما بنابرگزارش كميسيون جهاني آب حتي  وقتي كه آب در برخي كشورها در دسترس باشد، مردم بايد بالاترين قيمت جهان را براي آن بپردازند كه به طور ميانگين به ازاي هر ليتر 12 برابر بيشتر است. در اين  قبيل نواحي، افرادي كه به آب آشاميدني دسترسي ندارند، به  دلالان متوسل مي شوند كه در مقادير اندك و بهاي گزاف آب عرضه مي كنند. تازه اغلب آبي كه فروشندگان دوره گرد عرضه  مي كنند، از رودهاي آلوده و ديگر منابع آلوده گرفته  مي شود و كساني كه از آن بياشامند، مريض مي شوند.  كميسيون جهاني آب برآورد مي كندكه ساليانه 3 ميليون نفر بر اثر بيماريهاي ناشي از آب آلوده مي ميرند. پيشنهاد اين كميسيون براي مقابله با اين معضل شامل توزيع بنهاي  يارانه اي آب براي دريافت آب از شهرداري يا فروشندگان  قابل اعتماد و اجراي طرحهاي آبياري محلي با هزينه دولت  است.  هفت اقليم  جزيره احياء در درياچه آرال رو به نابودي است     يك سمينار بين المللي باعنوان آثار لايه اوزون در تبت  گشايش يافت.  به گزارش واحدمركزي خبر به نقل از شبكه تلويزيوني چين در اين سمينار كارشناسان سازمان ملل و بانك جهاني و كارشناسان چيني شركت دارند. شركت كنندگان دراين سمينار اعتقاد داشتند از بين رفتن لايه اوزون دربينائي چشم مردم  تبت تاثير دارد آنها همچنين اعتقاد دارند ازبين رفتن  لايه اوزون در تبت رابطه مستقيم با افزايش موارد آبمرواريد درتبت دارد. درحال حاضر كساني كه درتبت به  آبمرواريد چشم مبتلا هستند از سايرنقاط ديگرچين بيشتر است درحالي كه توسعه اقتصادي و اجتماعي در تبت و منطقه  بسرعت ادامه دارد و درخواستها براي حفظ محيط زيست روبه  افزايش است. سمينار لايه اوزون درتبت با هدف توجه به  اهميت لايه اوزون كه آسيب ديدن آن مشكلي است كه اكنون  مردم تبت با آن مواجه هستندبرگزار شده است.  پاسخ مسئولان  توضيح وزارت آموزش و پرورش  با احترام، در ارتباط با مقاله "جشن بلوغ ديني با كدامين  شيوه" جوابيه زير تقديم مي گردد. خواهشمند است به نحوي  مناسب نسبت به درج آن اقدام فرماييد.  مرتضي طاهري  معاون پرورشي وزارت آموزش و پرورش  بسمه تعالي حدود نيمه خرداد ماه سال جاري، مطلبي با عنوان "جشن  بلوغ ديني با كدامين شيوه؟! "از خانم فريبا صحرايي در آن  روزنامه درج گرديده كه در آن نحوه برپايي مراسم جشنهاي  تكليف در مدارس مورد انتقاد قرار گرفته بود. نويسنده  مقاله با تكيه بر خاطره خويش از اين جشن در سالها پيش از اين و مشاهده مراسم اجراي سرود دانش آموزي با مضمون  محارم و غيرمحارم و نيز تعميم ذهنيت خود از گذشته، همه  مراسم جشنهاي تكليف را زير سوءال برده است. لذا به منظور پاسخگويي به مطالب مندرج در اين مقاله و افكار عمومي موارد ذيل ارائه مي گردد:  1- يكي از وظايف آموزش و پرورش تعليم مفاهيم ديني و تعالي معنوي دانش آموزان است كه در قالب دروس ديني و قرآن، مسابقات مختلف و برنامه هاي فوق العاده در قالب اردوها و برگزاري مراسم و جشنها مي باشد. جشن تكليف نيز جزئي از اين برنامه هاست، نه اينكه مفاهيم ديني صرفا" با اين برنامه آن هم در قالب يك جشن انتقال خواهد يابد و همانگونه كه از نام آن پيداست اين برنامه جشني است براي  هويت بخشي به دانش آموز و تكريم ورود او به دوران مهم  بلوغ و تشخص آنان.  2- هرگونه نتيجه گيري و ارائه نظر بايد مبتني بر اصول  علمي تحقيق و مقدمات صحيح باشد. درحالي كه نويسنده مقاله  طبق نوشته خودشان مدتها پيش شاهد مراسم جشن تكليف در يكي  از مدارس تهران بوده اند و حال پس از گذشت حدود 6 سال آن  را به نقد كشيده اند! بديهي است كه در مطالعات و تحقيقات  اينچنيني، بايد اطلاعات به روز بوده و جامعه مورد تحقيق  نيز به گونه اي انتخاب شود كه شامل شرايط و ضوابط جامعه  اصلي باشد و لذا مشاهده يك مدرسه آن هم بعداز گذشت 6 سال  نمي تواند مثال مناسبي جهت نقد ايشان باشد و قطعا" تعميم  تجربه سالهاي گذشته نويسنده به تحليل شرايط كنوني، كاري  مستدل و معتبر نبوده و طرح چند پرسش يك جانبه و غيرمستند و سپس استنتاج غيرموثق، با مباني تحقيق علمي به كلي  بيگانه است.  3- آيا در يك مراسم جشن، ترنم آهنگين شعري كه محرمات دين  را در قالبي لطيف و متناسب با شرايط سني آنها ارائه  مي نمايد كاري سخيف، بي محتوا، سطحي و القاي نگرش جنسيتي  منجر به ابتذال كشيدن پاكيها و سقوط اخلاقي است؟! قطعا"  آموزش مسائل محارم و غيرمحارم صرفا" در قالب شعر نيست  چنانچه آموزشهاي عقيدتي هم اين گونه نيست، بلكه شعر و سرود نوعي بيان تلطيف شده مسائل است.  4- اين نكته مورد توجه است كه آموزش احكام نبايد اختصاص  به يك روز داشته باشد. فلذا سوءال اين است كه واقعا" چه  كسي در آموزش و پرورش معتقد به اين معنا است كه نويسنده  مقاله اينگونه برداشت نموده؟ 5- مطالب مندرج در اين مقاله نشان از عدم اطلاع نويسنده  محترم از برنامه هاي پرورشي مدارس و حتي خود جشن تكليف و بلوغ دارد. درخصوص جشن مورد نظر از چند سال پيش تا به  حال به لطف خداوند براي تعميق آن در روح و روان  دانش آموزان و نيز در زمينه آشنايي مربيان پرورشي با شيوه هاي مناسب برگزاري آن اقدامات فراواني از جمله  ديدار با برخي از برجستگان حوزه و دانشگاه صورت گرفته و كتابهايي نيز توسط معاونت پرورشي وزارت متبوع در همين  زمينه منتشر شده است كه شايسته است نويسنده و خوانندگان  محترم به آن كتب و جزوات مراجعه نمايند.  والسلام 
