 گروه شهرستانها: اولين جشنواره طراحي و نقاشي جوانان  استانهاي غرب كشور از فردا به مدت 4 روز در شهر مرزي  مريوان برگزار مي شود.  گزارش خبرنگار همشهري در مريوان به نقل از سرپرست اداره  فرهنگ و ارشاد اسلامي مريوان حاكيست: اين جشنواره با حضور 80 طراح و نقاش دختر و پسر استانهاي آذربايجان غربي،  كرمانشاه، ايلام و كردستان از 27 تا 30 مردادماه برگزار مي شود.  به گفته رشيد محمودي جوانان طراح و نقاش با حضور در يك  روستاي مريوان، خلاقيت ها و توانايي هاي هنري خود را در به تصوير كشاندن پديده هاي موجود در روستا عرضه مي كنند.  وي افزود: آثار خلق شده توسط هنرمندان پس از اظهارنظر و بررسي هيات داوران در نمايشگاهي در شهر مريوان به مدت يك  هفته به نمايش گذاشته مي شود. 
