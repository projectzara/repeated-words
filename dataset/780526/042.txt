 گروه شهرستانها: مدير كل فرهنگ و ارشاد اسلامي  استان فارس از برگزاري نخستين جشنواره فرهنگي و هنري  عشاير استان فارس در دشت نمدان اقليد خبرداد.  به گزارش خبرنگار همشهري در شيراز، جليل سازگارنژاد گفت:  اين جشنواره روزهاي 25 و 26 مردادماه جاري با هدف  احياءو ماندگار ساختن فرهنگ و هنر عشاير فارس در زمينه هاي موسيقي، شعر، هنرهاي تجسمي، تئاتر و بازي هاي  سنتي به اجراي برنامه مي پردازد و نمايشگاه هاي عكس و كتاب نيز براي اين جشنواره تدارك ديده شده است.  وي يادآور شد: جشنواره فرهنگي و هنري عشاير استان فارس  از اين پس همه ساله به صورت دوره اي در شهرستان هاي  اقليد و فيروزآباد در دو رشته ادبي و هنري ترتيب خواهديافت. 
