 گردهمايي روساي نمايندگي هاي جمهوري اسلامي  ايران در خارج از كشور ديروز با سخنان آقاي سيد محمد خاتمي رئيس جمهوري اسلامي ايران در تهران گشايش يافت.  رئيس جمهوري در مراسم افتتاح اين گردهمايي مهمترين  محورهاي سياست خارجي جمهوري اسلامي ايران را بيان كرد و گفت: جمهوري اسلامي ايران باطرح گفت و گوي تمدنها و سياست تنش زدايي منادي دعوت جهان به صلح مبتني بر عدالت،  تساوي و حذف زور در روابط بين الملل است.  به گزارش ايرنا، آقاي خاتمي افزود: جمهوري اسلامي ايران  نه تنها خواهان استقرار يك نظام مردم سالار در درون خود است بلكه منادي و دعوت كننده به نوعي دمكراسي بين المللي  است.  رئيس جمهوري اهداف سياست تنش زدايي جمهوري اسلامي ايران  را تامين، تقويت، توسعه و تثبيت امنيت و منافع ملي اعلام  كرد و گفت: سياست تنش زدايي ما مخالف هدف دار بودن سياست  خارجي نيست.  بلكه كاملا با هدف تامين منافع وامنيت ملي بايد سازماندهي شود و در غير اين صورت يك حركت انفعالي  خواهدبود.  آقاي خاتمي اضافه كرد: تنش زدايي به معني  غفلت و ناهوشياري در برابرتهديدها نيست بلكه شناخت  مرزهاي دشمني و تلاش براي تقويت دوستي ها وجنبه هاي  اشتراك و هوشياري در برابر تهديدها است.  ما معتقديم سياست تنش زدايي هزينه اداره كشور را به  حداقل خواهد رساند.  رئيس جمهوري در بخش ديگري از سخنانش طرح گفت و گوي  تمدنها را تلاشي براي برهم زدن رابطه موجود در عرصه  جهاني عنوان و تاكيد كرد: اگر ستيزميان قدرتها و ملتها به گفت و گو و تبادل نظر تبديل شود مي توان انتظاردنياي  بهتري داشت و ما مي توانيم با تكيه بر ظرفيت هاي خود منشا چنين تحولي در سرنوشت خود و دنيا باشيم.  وي با تاكيد بر اينكه طرح گفت و گوي تمدنها دعوت به يك  نظام جديد و نه نظام يك قطبي در جهان است خاطرنشان كرد:  گفت وگوي تمدنها مبتني برپذير ش اصل تساوي ميان ملتها بر پايه عدالت، پذير فتن احترام متقابل وپذير ش واقعيت  طرف هاي گفت و گو است.  آقاي خاتمي با اشاره به تلاشهاي قدرتهاي استكباري و صهيونيستي براي وارونه جلوه دادن واقعيت هاي نظام اسلامي  در نزد افكار عمومي اظهارداشت: اين قدرتها تلاش كرده اند تا اين توهم را بوجود آورند كه چهره اسلام رامخوف جلوه  دهند و چنين القا كنند كه جمهوري اسلامي ايران دشمن  بزرگي است و در پوشش آن بسياري از رفتارهاي غيرعادلانه  خود را توجيه كرده اند.  رئيس جمهوري گفت: طرح گفت و گوي تمدنها و سياست تنش  زدايي مي تواندموجب از بين رفتن اين توهم بسيار وحشتناك  در عرصه روابط بين الملل باشد.  وي تاكيد كرد: گفت و گوي تمدنها و سياست تنش زدايي در صورتي در داخل تحقق مي يابد كه بتوانيم معيارهاي قابل  قبول در دنياي امروز را براي زندگي انساني تامين كنيم.  رئيس جمهوري با تاكيد بر سياست تنش زدايي و ارتباطات در منطقه حساس خليج فارس خاطرنشان كرد: امنيت خليج فارس به  نفع همه است و اين امرمبتني بر قبول يكديگر است و بايد با حفظ هوشياري و روشهاي مدبرانه باوسوسه هايي كه در جهت  ايجاد تنش و درگيري در منطقه صورت مي گيرد، مقابله كنيم.  آقاي خاتمي همچنين اهداف دشمنان را براي نفوذ در افكار عمومي و بكارگيري آن عليه انقلاب اسلامي برشمرد و بر لزوم حفظ هوشياري در برابر توطئه دشمن و جدي گرفتن افكار عمومي و رسوخ در آن تاكيد كرد.  وي گفت: يكي از محوري ترين كارها در عين حفظ اصول و موازين، تحت تاثير قرار دادن افكار عمومي دنياست و اين  كار مشكل بايد تحقق يابد.  رئيس جمهوري به عوامل تاثير گذار در سياست خارجي جمهوري  اسلامي ايران اشاره كرد و گفت: سياست خارجي بايد با آنچه  در درون كشور مي گذرد، متناسبباشد و به همين دليل ما نيازمند ثبات، امنيت و مشاركت مردم در سرنوشت خويش،  توسعه سياسي، قانونمداري و شكل دادن جامعه در چارچوب قانون هستيم.  آقاي خاتمي به اميدهاي دشمنان براي ايجاد فاصله و گسست  ميان دو نسل انقلاب اشاره كرد و حضور نسل جوان در عرصه هاي مختلف از جمله انتخابات رياست جمهوري را نشانه  پيوند ميان نسلهاي انقلاب و مايوس شدن دشمنان داخلي و خارجي دانست.  رئيس جمهوري در بخش ديگري از سخنانش از ديپلماسي به  عنوان نقطه اتصال جامعه، دولت و ملت با دولتها و ملتهاي  ديگر نام برد و گفت: بدون ترديدما به ديگران نيازمنديم و امتيازاتي داريم كه سبب نياز ديگران به مامي شود.  آقاي خاتمي بر لزوم تكيه بر مزيت ها و امتيازات كشور در برقراري ارتباط با ديگران تاكيد كرد و گفت: با تكيه بر اين امتيازها مي كوشيم با حفظ منافع ملي آينده اي بهتر براي خود رقم زنيم و از ديگران نيز استفاده كنيم.  رئيس جمهوري بر لزوم تكيه بر گذشته و تمدن خودي براي  تحكيم پايه هويت خود تاكيد كرد و اظهارداشت: ما بايد با تكيه بر گذشته خود در دنياي امروزاظهار وجود كنيم و با ديگران رابطه برقرار نمائيم.  وي گفت: ما بايد ضمن اقتباس از ديگران هويت خود را كه  ريشه در گذشته دارد حفظ كنيم و براي زندگي در دنياي  امروز و رفتن به سوي آينده اي بهترآماده شويم.  رئيس جمهوري در ادامه خطاب به سفيران جمهوري اسلامي  ايران در كشورهاي خارجي، گفت: سفير نماينده نظام جمهوري  اسلامي ايران در خارج از كشور است و تنها در مقابل وزارت  خارجه مسوول نيست بلكه در مقابل همه دولت مسوول است.  آقاي خاتمي همچنين بر لزوم تقويت بدنه كارشناسي وزارت  امور خارجه واستفاده از نيروهاي مبتكر و ديدگاههاي نو و سازگار با سياست هاي جديد وانسجام هر چه بيشتر در اين  وزارتخانه تاكيد كرد. آقاي خاتمي رئيس جمهوري در بخش  ديگري از سخنان خود گفت: راه امام، همين راهي است كه مردم  مادارند حركت مي كنند و آنهايي كه مدعي راه امام هستند ولي در مقابل تحول در جامعه، نسل نو، ارزش هاي مورد قبول  كه درقانون اساسي نيز برآنها تاكيدشده است، ايستادگي  مي كنند، خود آنها ضدامام و ضدانقلابند.  پنج تن ازسفراپس ازسخنان رئيس جمهوري دراين گردهمايي  پيرامون شعارها و ديدگاه هاي ابتكاري رئيس جمهوري در باب تنش زدايي، گفتگوي تمدنها وهمچنين رابطه دين و آزادي،  آزادي واستقلال، تاكيد برمحبت و دوستي و مقابله با خشونت،  نظرات خود را بيان كردند و به طرح سئوالاتي پيرامون  مسائل اخير وتبليغات منفي كه در اين خصوص مطرح شده است  پرداختند.  رئيس جمهوري درپاسخ با تاكيد بر اين نكته كه مطالب مطرح  شده مي توانددر اين گردهمايي به بحث گذاشته شود افزود:  بناي حكومت و دولت صحبت كردن ورسيدن به يك عزم ملي و تفاهم است و آنچه كه مهم است اين است كه اگر هدفمان را درسياست داخلي و سياست خارجي تشخيص داديم با ثبات و با تصميم قطعي براي تحقق آن تلاش كنيم و به پيش برويم. اين  ايستادگي و ثبات قدم مسير را هموارتر خواهد كرد. آقاي  خاتمي در ادامه با تاكيد براين نكته كه نفرت و شيفتگي به  غربمانع شناخت و مانع پيشرفت است، گفت: بايد از حرفها،  تجربه ها و كارهاي نوي كه درجهان صورت گرفته در چارچوب ارزش هاي خودمان استفاده كنيم.  رئيس جمهوري با اشاره به تلاش هاي حضرت امام خميني(ره) براي ايجادانقلاب فكري درعرصه هاي اجتماعي، سياسي و فرهنگي تاكيد كرد: ما مسائل زيادي قبل از انقلاب داشتيم  كه ضدارزش و ضد اسلام تلقي مي شدند درحالي كه بعد از انقلاب به صورت يك ارزش دركشور مطرح شدند كه ازجمله آن  حضور بانوان در عرصه اجتماعي است.  آقاي خاتمي با انتقاد از جريانات و گروه هايي كه با سوءاستفاده ازجريانات موجود سعي دارند به جامعه تلقين  كنند كه حركت هاي انجام شده دركشور، غربي و باارزش هاي  ليبراليسم غربي هماهنگ است، گفت: ما ارزش هاي اسلامي  خودمان را داريم و براساس اين ارزش ها، مردم سالاري و آزادي مطبوعات را قبول داريم ولي بعضي ها كه دشمن ما هستند با زمينه سازي تلاش مي كنندباايجاد سوءتفاهم ها جلوي پيشرفت جامعه را سد كنند. آقاي خاتمي تاكيد كرد:  به نظر مي رسد كه يك نوع اجماعي ميان كساني كه دراصول و مباني فكري دردو قطب مخالف هستند در مقابله با دولت به  وجودآمده است.  رئيس جمهوري با تاكيد بر پرهيز از خشونت و استفاده از زور و ارعاب درجامعه، اظهار داشت: ما نمي خواهيم درمقابل  كارشكني ها بازور روبرو شويم هرچند آنها اعمال زور كنند،  بنده اين روشهايي راكه انجام مي گيرد ولو به قصدقربت و حسن نيت باشد به زيان نظام و آينده نظام مي دانم.  پيش از سخنان رئيس جمهوري كمال خرازي وزير امور خارجه  دستاوردهاي وزارت امور خارجه در دو سال اخير و اهداف و برنامه هاي آينده اين وزارتخانه را بيان كرد. 
