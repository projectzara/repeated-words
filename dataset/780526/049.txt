 نمايندگان مجلس شوراي اسلامي استعفاي رئيس مجمع تشخيص  مصلحت نظام رااز سمت خود براي نامزد شدن در انتخابات  مجلس، از ديگر مقامهاو مسئولان كشور مستثني كردند.  به گزارش ايرنا، در جلسه علني روز دوشنبه مجلس شوراي  اسلامي كه به رياست آقاي حسن روحاني تشكيل شد، رسيدگي به  طرح اصلاح قانون انتخابات ادامه يافت و دو ماده ديگرآن  از تصويب نمايندگان گذشت.  در بررسي ماده 29 طرح مذكور كه مشخص مي كند چه اشخاصي  به واسطه مقام و شغل خود حق داوطلب شدن در انتخابات مجلس  شوراي اسلامي را ندارند، تنهارئيس مجمع تشخيص مصلحت نظام  از استعفا دادن مستثني شد و شاغلين در وزارت اطلاعات نيز به جمع محرومان از نامزدن شدن در انتخابات مجلس اضافه  شدند. در اين جلسه پيشنهاد سيد رضا تقوي نماينده مردم  تهران و رئيس كميسيون ارشاد و هنر اسلامي و وسايل ارتباط جمعي در مورد حذف عبارت رئيس مجمع تشخيص مصلحت نظام از بند 2 ماده 29 طرح اصلاح قانون انتخابات مجلس شوراي  اسلامي مطرح شد و وي در دفاع از اين پيشنهاد خود مطالبي  بيان كرد.  پس از آن كه مجيد انصاري نماينده مردم تهران و مخبر كميسيون شوراهاو امور داخلي كشور به عنوان مخالف و سيد حسين مرعشي نماينده كرمان و نماينده دولت، به عنوان  موافق سخن گفتند، پيشنهاد به راي گذاشته شد و با اكثريت  قاطع تصويب شد.  بر اساس مصوبه ديروز مجلس، رئيس جمهور و معاونان و مشاوران وي، دبيرمجمع تشخيص مصلحت نظام و معاونان وي،  مشاوران معاونين رئيس جمهور، رئيسان دفاترسران سه قوه،  وزيران و سرپرستان وزارتخانه ها، معاونان و مشاوران وزرا،  مديران كل و سرپرستان ادارات كل وزارتخانه هاو مديران  كل حوزه وزارتي و رئيسان دفاتروزيران، اعضاي شوراي  نگبهان وهيات مركزي نظارت برانتخابات رئيس قوه قضائيه  و معاونان و مشاوران وي، رئيس ديوان عالي كشور و معاونان و مشاوران وي ازداوطلب شدن درحوزه هاي انتخابيه  سراسر كشور محرومند مگراينكه حداقل سه ماه قبل از ثبت  نام، از سمت خود استعفا داده و به هيچ وجه در آن پست  شاغل نباشند.  دادستان كل كشور و معاونان و مشاوران وي، رئيس ديوان  عدالت اداري ومعاونان و مشاوران وي، رئيس بازرسي كل كشور و معاونان و مشاور وي، رئيسان و سرپرستان سازمانها و ادارات كل و ادارات عقيدتي سياسي نيروهاي مسلح وجانشينان  و معاونان آنان در سراسر كشور، رئيس و معاونان سازمان  صدا وسيما، رئيس جمعيت هلال احمر و معاونان وي،  استانداران و معاونان و مشاوران آنان، فرمانداران،  بخشداران، شهرداران و رئيسان مناطق شهرداري، رئيسان و سرپرستان سازمانهاي دولتي از ديگر اشخاصي هستند كه  بواسطه مقام و شغل خود از داوطلب شدن محروم هستند.  علاوه بر جمع مذكور رئيس دانشگاه آزاد اسلامي، اعضاي  هيات مديره ومديران عامل بانكها، اعضاي هيات مديره و مديران عامل شركت هاي دولتي ووابسته به دولت كه حيطه  وظايف و اختيارات آنها به كل كشور تسري دارد، رئيس كل  بانك مركزي ايران و معاونان و مشاوران وي، رئيسان و سرپرستان بنيادهاي مستضعفان، شهيد، 15 خرداد، مسكن،  كميته امداد امام خميني(ره)، نهضت سواد آموزي، سازمان  تبليغات اسلامي، دفتر تبليغات حوزه علميه قم، رئيس  سازمان تعزيرات حكومتي، رئيسان اتاق هاي بازرگاني وصنايع  و معادن و تعاون، معاونان و مشاوران آنان، شاغلان در نيروهاي مسلح و وزارت اطلاعات نيز بايد حداقل سه ماه قبل  از ثبت نام براي نامزدي در انتخابات مجلس از سمت خود استعفا دهند.  طبق بند ب همين ماده، ائمه جمعه دائمي، قضات، مديران كل  وسرپرستان دفاتر و ادارات كل استانها و استانداريها و معاونان آنان، رئيسان و سرپرستان ادارات و سازمانهاي  دولتي و وابسته به دولت و معاونان آنان در استان و شهرستان، رئيسان و سرپرستان دانشگاهها و موسسات  آموزش عالي اعم از دولتي و غيردولتي و روسا و سرپرستان  واحدها و شعب آنها، اعضاي هيات مديره و مديران عامل  شركت هاي دولتي و وابسته به دولت دراستان و شهرستان،  سرپرستان مناطق ورئيسان شعب بانكها دراستان وشهرستانها،  سرپرستان دفاتر سازمان تبليغات اسلامي در مركز استان و شهرستانها و مديران مراكز صداوسيما هم از داوطلب شدن در حوزه هاي انتخابيه قلمرو ماموريت خودمحرومند مگر اينكه  سه ماه قبل از ثبت نام، از سمت خود استعفا دهند و به هيچ  وجه در آن پست شاغل نباشند.  به موجب اين مصوبه، وزارت كشور موظف است حداقل چهار ماه  قبل از آغازمهلت ثبت نام از داوطلبان، مراتب را از طريق  رسانه هاي گروهي به آگاهي عموم برساند. 
