 كومورا قرار است در اين سفر موضوع ازسرگيري پرداخت وام  به تهران را به اطلاع مقامهاي ايران برساند " ماساهيكو كومورا" وزير خارجه ژاپن براي انجام ديداري  سه روزه از ايران، ديشب وارد تهران شد.  به گزارش ايرنا، اين ديدار در پاسخ به سفر دي ماه گذشته  كمال خرازي وزير خارجه ايران است كه براي نخستين بار طي  11 سال گذشته از توكيو ديدن كرد.  مقامهاي وزارت خارجه ژاپن گفتند كه كومورا قرار است در اين سفر موضوع ازسرگيري پرداخت وام به تهران را به  اطلاع مقامهاي ايران برساند.  ژاپن در بهار سال 1993 نخستين بخش از وام براي ساخت  نيروگاه سد كارون كه 6/38 ميليارد ين بود را به ايران  پرداخت كرد اما پرداخت قسطهاي بعدي اين وام بخاطر فشار آمريكا متوقف شد.  وزير خارجه ژاپن پس از پايان ديدارش از تهران راهي  آنكارا پايتخت تركيه مي شود و سپس از كشور اروپايي اتريش  نيز ديدن خواهد كرد.  كومورا پيشتر به عنوان معاون وزير امور خارجه از ايران  ديدار كرده است اما اين نخستين بار است كه به عنوان وزير امور خارجه به ايران مي آيد.  در راهروهاي مجلس  * گفته مي شود آيت الله هاشمي شاهرودي رئيس جديد قوه  قضائيه قصد دارد مصطفي محقق داماد و سيد محمد موسوي  بجنوردي را به همكاري با قوه قضائيه ترغيب كند. مذاكرات  در اين باره ادامه دارد اما هنوز به نتيجه نرسيده است.  * ظاهرا" يكشنبه گذشته به دعوت حجت الاسلام كروبي دبيركل  مجمع روحانيون مبارز جلسه اي با حضور سران 17 گروه سياسي  دوم خرداد از جمله كارگزاران، سازمان مجاهدين انقلاب اسلامي، حزب همبستگي ايران اسلامي، حزب مشاركت ايران  اسلامي، حزب اسلامي كار، خانه كارگر، انجمن هاي اسلامي  معلمان، مدرسين و جامعه پزشكي، مجمع نمايندگان ادوار مجلس، مجمع مدرسين و محققين حوزه علميه قم تشكيل شده است.  بحث اصلي جلسه لزوم نزديك كردن ديدگاههاي اين تشكل ها براي انتخابات مجلس ششم و معرفي نامزدهاي مشترك بوده است. 
