 تمرينات تيم ملي با آزمايشهاي پزشكي پايان گرفت  گروه ورزشي: مرحله دوم تمرينات تيم ملي روزهاي يكشنبه و دوشنبه اين هفته برگزار شد، بازيكنان دعوت شده به اردو روز يكشنبه صبح و بعدازظهر و روز دوشنبه صبح زير نظر مربيان تيم ملي تمرين كردند. اسماعيل حلالي و ستار همداني غايبان تمرين بودند كه حلالي با لباس شخصي در كنار زمين حضور داشت، حلالي در بازي جمعه گذشته پيروزي و بهمن دچار آسيبديدگي شد و احتمالا" قادر نخواهد بود اين  تيم را روز جمعه در بازي مقابل ايرسوتر نوشهر همراهي كند.  بازيكنان تيم ملي ديروز در يكي از بيمارستانهاي تهران  حضور يافتند و از همگي آنها آزمايشهاي پزشكي بعمل آمد.  تيم ملي روز چهاردهم شهريورماه براي برگزاري يك بازي  دوستانه و تداركاتي با تيم ملي ژاپن راهي اين كشور خواهد شد. تاكنون حضور علي دايي، كريم باقري و مهرداد ميناوند در تيم ملي براي بازي در مقابل ژاپن حتمي شده است.  احتمالا" اگر مسئولان فدراسيون فوتبال با باشگاههاي  فورتنا كلن، ماينيس و هامبورگ نيز به توافق برسند علي  موسوي، سيروس دين محمدي و مهدي مهدوي كيا نيز به جمع  بازيكنان تيم ملي در ژاپن اضافه خواهند شد. با توجه به  اين مسئله گويا اين بار هم خداد عزيزي و عليرضا منصوريان  در جمع ملي پوشان نيستند. 
