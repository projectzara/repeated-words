 بسكتبال جام "ملت ها و ورزش " گروه ورزشي: در دومين روز از مسابقه هاي بين المللي  بسكتبال جام ملت ها و ورزش گراميداشت يكصدمين سال تولد حضرت امام خميني(ره)كه در سالن بسكتبال مجموعه ورزشي  آزادي جريان دارد، تيم هاي آمريكا و ملي بزرگسالان ايران  حريفان خود را شكست دادند. آمريكا درپي شكست روز اول  مقابل يوگسلاوي در بازي با دانون هونود مجارستان به  برتري 71 بر 50 دست يافت. مجارستان روز اول تيم بزرگسالان  ايران را مغلوب كرده بود در دومين بازي ديروز تيم  بسكتبال بزرگسالان ايران در پيكاري خانگي تيم اميد ايران  را با نتيجه 92 بر 53 شكست داد. دو تيم يوگسلاوي و روسيه  برگزاركننده سومين بازي ديروز بودند. امروز در ادامه اين  بازيها ساعت 15: ملي اميد ايران با به اگراد يوگسلاوي،  ساعت 17: اورال گريت روسيه با دانون هونود مجارستان و ساعت 19: ملي بزرگسالان ايران با آمريكا روبرو مي شوند. 
