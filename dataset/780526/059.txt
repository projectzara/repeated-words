   گروه ورزشي: تيم واليبال جوانان ايران براي شركت در دهمين دوره مسابقات جوانان جهان كه از سي ام مردادماه  جاري در كشور تايلند آغاز مي شود، صبح امروز از طريق  كوالالامپور عازم بانكوك شد. اين سومين حضور تيم واليبال  جوانان ايران در مسابقات جوانان جهان است كه از سال 1977 آغاز شده است.  تيم ايران در دوره حضور قبلي خود در مسابقات 1995 آرژانتين و 1997 بحرين به ترتيب در مكانهاي دهم و نهم  ايستاد.  تيم جوانان كشورمان اين بار به عنوان نماينده اول آسيا در دوره مقدماتي با تيم هاي لهستان(قهرمان دوره پيش)، استوني و تايلند همگروه است و نخستين بازي خود را روز 30 مرداد ماه مقابل تيم لهستان برگزار مي كند.  بازيهاي دوم و سوم ايران به ترتيب در روزهاي 31 مرداد و اول شهريور ماه برابر تيم هاي استوني و تايلند خواهد بود.  اعضاي تيم جوانان ايران در مسابقات قهرماني جوانان جهان  در تايلند عبارتند از: بهنام محمودي، عليرضا نادي، محمد شريعتي، عليرضا بهبودي، نصير جزيده، سيدامير احمدي، عباس  فتحي، محمد تركاشوند، آق محمد سلاق، افشين اوليايي،  مهرداد سلطاني و حسين مقدم راد.  سرمربي: ميگوئل لاموت مربيان: فرهاد اعرابي و عباس برقي  سرپرست: سعيد درخشنده سرپرست كل گروه: مهدي دادرس  قهرمانان 9 دوره گذشته  1977: روسيه، 1981، روسيه، 1985: روسيه  1987: كره جنوبي، 1995: روسيه، 1991: بلغارستان  1993: برزيل، 1995: روسيه، 1997: لهستان  1999:؟ 
