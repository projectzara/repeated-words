 فوتبال باشگاهها اساس و پايه تيم هاي ملي است  گروه ورزشي: همه ما در يك مورد فوتبال كه بارها و از زمان بسيار دور نيز تكرار شده است هم عقيده هستيم، وآن  اينكه باشگاهها اساس فوتبال يك جامعه را تشكيل مي دهند.  به نوعي ورزش سوار بر اسب فوتبال به جلو حركت مي كند. در اينكه فوتبال دسته اول جام آزادگان زيربناي فوتبال ماست  بحثي نيست و در اينكه انجام منظم مسابقات به تثبيت  موقعيت فوتبال ملي كمك مي كند نيز هيچگونه ترديدي وجود ندارد.  اما جدا از برگزاري منظم مسابقات كه متولي آن فدراسيون و اتحاديه باشگاههاست حفظ تيم ها و جلوگيري از انحلال آنها بسيار مهم تر جلوه مي كند.  سالهاست تيم هاي سازنده ما در ليگ اول و دوم  منحل مي شوند و بي سر و صدا با فوتبال وداع مي كنند. كجا رفتندتيم هايي چون بانك تجارت، بانك ملي، بانك سپه،  بانك صنعت و معدن، بانك صادرات، شموشك، دارايي،  تهرانجوان، پورا و...  اين تيم ها با رفتن از جامعه فوتبال ايجاد خلاء و كمبود كردند.  فوتبال از نبود آنها ضربه خورد و مي خورد اگر چنين  تيم هايي در بدنه فوتبال فعال شوند، ديگر تيم ها و تيم هاي ملي قادرند كسب مقام و افتخار كنند تيم هاي  استقلال، پيروزي و پاس در دوران درخشان فوتبال ما جامهاي  باشگاهي رنگارنگ را به كشور آوردند و تداوم اين حركت به  آنجا ختم شد كه تيم ملي ما قهرمان دو قاره شد و استراليا را شكست داد و بعد از بيست سال به جام جهاني راه پيدا كرد. شايد نقطه درخشان فوتبال ما در چند سال باقي نماند و بتوانيم با استفاده از تجربه هاي گذشته به آن استمرار ببخشيم. فوتبال ما با بضاعت مالي موجود بايد به دنبال  حمايت كننده هاي اقتصادي باشد، كارخانه ها، بانكها،  وزارتخانه ها و سرمايه گذاران خصوصي همه بايد به حمايت  فوتبال بيايند.  " كشاورز" يكي از تيم هاي پرقدرت ده سال گذشته ناگهان  فرونشست راه آهن هنوز در دامنه صعود است، برق دوباره  آغاز كرده است.  اين چنين تيم هايي را بايد حمايت كنيم تا پشتوانه فوتبال  ما قويتر شود. كشاورز امروز با حمايت آزمايش به ميدان  بزرگان بازمي گردد تا خود را به عنوان قطب ديگري از فوتبال مطرح كند. همانگونه كه چوكا و ايرسوتر آغاز كردند.  بايد بستر مناسبي براي ورزش كشور فراهم كنيم و بار سازمان ورزش و فدراسيون فوتبال را سبكتر كنيم. تيم هايي  چون كشاورز با اين انديشه كه بتوانند در سطح بين المللي  نيز به مراوده ورزشي بپردازند آغاز كرده اند ايكاش بقيه  تيم ها نيز در دسته دوم و اول مثل كشاورز اهميت معنوي  حضور در مسابقات را درك كنند كشاورز به عنوان يك نمونه  موفق شايد راه را براي بقيه هموار كند. 
