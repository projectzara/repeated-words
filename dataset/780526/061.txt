 بازار نقل و انتقالات هنوز رونق دارد    گروه ورزشي: ستار همداني روز گذشته عازم تركيه شد تا با مسئولان باشگاه بورسااسپور مذاكره كند.  تيم بورسااسپور يكي از باشگاههاي مطرح تركيه است كه سال  گذشته با قرارگرفتن در رده ششم به مسابقه هاي "اينترتوتو"  راه يافت اما در اين مسابقه ها حذف شد.  اين تيم پس از فنر باخچه، گالاتا سراي، ترابزون اسپور و بشيكتاش پرطرفدارترين تيم تركيه است و حتي به دليل  تماشاگران پرشمار و احساساتي اش مسئولان فدراسيون تركيه  بازي هاي خانگي تيم ملي اين كشور را در ورزشگاه بورسا برگزار مي كنند. اين تيم به سبزها معروف است سال گذشته  الويرباليچ را به فنر باخچه فروخت كه وي در سال جاري به  تيم رئال مادريد پيوست.  مسئول اين نقل و انتقال، ناصر صادقي بازيكن سابق تيم  بهمن است كه به عنوان اولين بازيكن حرفه اي ايران در اواخر دهه هشتاد در تيم هاي گالاتاسراي و كونيااسپور بازي كرده بود.  روز گذشته شنيديم كه به دنبال شكايت تيم بهمن از استيلي  به فدراسيون فوتبال وي تا مشخص شدن وضعيتش حتي حق تمرين  هم با تيم پيروزي ندارد.  استيلي سال گذشته به صورت قرضي در تيم پيروزي بازي  مي كرد و براي بازي مجدد در اين تيم نياز به اخذ رضايت نامه از باشگاه بهمن دارد.  گفته مي شود امروز در ارتباط با استيلي اميرحسين فتحي  مدير بهمن با امير عابديني مذاكراتي خواهد داشت.  وضعيت احمد موءمن زاده هنوز مبهم است او در تمرين روز گذشته تيم ملي يكي از آماده ترين بازيكنان بود. يكي از مسئولان سپاهان گفت: رضايي مدير تيم سپاهان به همراه تيم  هندبال فولاد مباركه اصفهان در آلمان بسرمي برد. اگر شرايط انتقال موءمن زاده به آلمان مشخص شود وي از طريق  باشگاه سپاهان به بوندس ليگا مي رود و گرنه موءمن زاده را به دليل علائق شخصي به استقلال تيم آبي پوش پايتخت  خواهيم داد. 
