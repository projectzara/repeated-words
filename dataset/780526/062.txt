 گروه ورزشي: فدراسيون فوتبال اعلام كرد: اين فدراسيون با ارسال نامه اي به ادارات كل تربيت بدني استانها تاكيد كرده است براي آنكه كليه مسابقات فوتبال از شرايط بهتري  برخوردار باشد، از ورود افراد غيرمسئول به محوطه زمين  فوتبال جلوگيري به عمل آيد.  اين فدراسيون اضافه كرده تنها سرپرست زمين، مسئول  انتظامي ورزشگاه و نماينده اعزامي فدراسيون فوتبال كه  داراي كارت ويژه خواهند بود حق ورود به محوطه زمين را دارند.  * كميته انضباطي فدراسيون فوتبال از ناصر ابراهيمي مربي  تيم پيروزي تهران خواست تا امروز در كميته حضور بهم  رساند.  وي كه در جريان ديدار تيم هاي پيروزي و بهمن مرتكب تخلفاتي شده به اين كميته احضار شده است.  * كميته انضباطي فدراسيون فوتبال با توجه به گزارش داور مسابقه تيم هاي پيروزي و بهمن در چارچوب رقابتهاي دسته  اول جام آزادگان، هر دو تيم مذكور را توبيخ كتبي نمود.  اين دو تيم در نيمه دوم بمدت پنج دقيقه با تاخير به زمين  مسابقه وارد شدند.  * بدنبال شكايت تيم سايپا مبني بر اينكه علي اكبريان  بازيكن اين تيم در تمرينات باشگاه سايپا حاضر نمي شود،  كميته حل اختلاف از نماينده اين تيم و اكبريان درخواست  كرد تا ساعت 17 روز دوشنبه اول شهريورماه در محل اين  كميته حضور بهم رسانند. 
