   نگارخانه تماشاگه پول، از نوزدهم مردادماه به مدت يك  هفته اقدام به برپايي نمايشگاهي از دو اثر آدلف هيتلر كرده است. به همين مناسبت، مطلبي توسط گلناز گل صباحي  تهيه شده كه در پي مي خوانيد.  بيش از دو سال است كه مطبوعات كشورهاي اروپايي، ژاپني و مطبوعات داخلي، درباره وجود دو تابلوي نقاشي اثر هيتلر،  مطالبي را ارائه مي كنند كه در عين حال ضدونقيض هستند.  طبق اظهارات رئيس اداره كل حوزه هاي بنياد مستضعفان و جانبازان انقلاب اسلامي، اين دو نقاشي كه در خزانه هاي  آن اداره نگهداري مي شدند، احتمالا" در سال هاي(121911) ترسيم شده اند.(تابلوها تاريخ ندارند و هر دو آبرنگ  روي كاغذ مي باشند.) اين دو اثر آبرنگ، نمايي از شهر وين، كليساي  ميكائيل(m x c5/26 37)و نمايي از ساختمان "روتونده " (m x c19 25)را نشان مي دهند.  در مورد چگونگي ورود تابلوها به ايران بايد گفت كه پاسخ  قطعي در اين زمينه موجود نيست و به روايتي حسن اسفندياري  (محتشم السلطنه)كه به دستور رضاخان، چندماه پيش از شروع  جنگ جهاني دوم ديداري از لندن و برلين داشته، در اين سفر،  نقاشي ها را از هيتلر گرفته است. همچنين فرد ديگري نيز در گفتگو با راديو فارسي زبان فرانسه ذكر كرده است كه  اين تابلوها را از يك عتيقه فروشي اتريشي خريده و به  ايران آورده است. البته اين اطلاعات كامل نيستند و علي رغم مطالبي كه روزنامه هاي خارجي كيهان چاپ لندن،  آساهي ژاپن، لارپوبليكاي ايتاليا و.. نوشته شده، اداره  كل موزه ها قصد فروش اين آثار را ندارد.  اصالت اين آثار توسط" پيتريان "يكي از برجسته ترين  كارشناسان تعيين اصالت آثار هنري هيتلر در تاريخ  20/11/1972 تائيد شده است.  او در سال 1937 مشاور هنري سفارت آلمان در اتريش بوده و از طرف سفارت، مسئول تحقيقات درباره كارهاي هيتلر در وين  مي شود. تا پايان جنگ جهاني دوم او بسياري از كارهاي  آبرنگ هيتلر را شناسايي كرده و مجموعه ها را تحويل حزب نازي مي دهد. طبق ادعايي، هيتلر دستور از بين بردن  كارهاي هنريش را صادر مي كند. اما از قرار معلوم اين كار صورت نپذيرفته زيرا درحال حاضر بسياري از آثار در موزه ها و مجموعه ها موجود است.  ضمنا" دكتر الوپيسي موكه نيز، اصالت امضاي "پيتريان "را مورد تائيد قرار داده و سفارت ايران نيز صحت امضاي اين  دو را تائيد كرده است.  احتمال مي رود كه اين نقاشي ها حدودا" در سالهاي 1911 يا 1912 ترسيم شده باشند. در آن سال ها هيتلر جواني  بيست وچندساله بود كه روءياي هنرمند شدن را در سر مي پروراند و نقاشي را با علاقه اي صميمانه دنبال مي كرد.  وي درصدد بود كه پس از نام نويسي در آكادمي هنرهاي  زيباي وين، رشته نقاشي را دنبال كند ولي، به علت قوانين  خشك حاكم بر امتحانات، در دانشكده هنرهاي زيبا پذيرفته  نشد و اين آرزو را در دل محفوظ داشت.  در آن زمان كسي اين انديشه را به خود راه نمي داد كه  صاحب آن روح لطيف و هنرمندانه اي كه از خلال تابلوها از خود نشان مي داد، به رهبري خونريز و خشن در سالهاي آتي  بدل شود. يكي از نقاشي ها، بناي قديمي روتونده را نشان  مي دهد كه در اواخر قرن 19 محل نمايشگاه بين المللي بوده  و اكنون ديگر وجود ندارد.  نقاشي ديگر خياباني را نشان مي دهد كه از قديمي ترين  محله هاي وين محسوب مي شده و افراد با لباسهاي معمول قرن  18 و 19 تصوير شده اند و يكي از آنها شباهت جالب توجهي اي به ناپلئون بناپارت، امپراطور فرانسه دارد.  اين طور كه حدود تاريخي تابلوها حدس زده مي شود، آثار مربوط به دوره اي هستند كه او در وين مي زيسته است.  كارهاي دوره وين هيتلر بيشتر آثاري براي معرفي جلوه هاي  بعدي زادگاهش بوده است. البته به نظر مي رسد كه تعداد نقاشي هاي مونيخ كمتر از نقاشي هاي وين بوده اند. زيرا هيتلر در جريان جستجوي آثارش كمتر به اين نقاشي ها پرداخته است. او كمتر از يكسال(مي 1913 تا آگوست 1914) در مونيخ به نقاشي پرداخت و پس از آن داوطلبانه به ارتش  باواريا پيوست.  درخصوص كارهاي هنري هيتلر و سبك آنها مي توان به چند مورد برجسته و قابل توجه اشاره كرد كه زيبا و ساده ديدن  او را بيان مي كند. توجه به پرداخت آسمان ما را با گرايش  او دربه تصوير درآوردن آسماني نه چندان صاف - همچون ذات  زندگي- آشنا مي سازد.  كارهاي هيتلر به شدت تحت تاثير آثار" ردلف فون آلتا"  (نقاش برجسته اواخر قرن نوزدهم(19051812)ودرواقع  برداشتي كامل از تركيب و شمايل آسمانهاي آثار او هستند.  او روش واقع گرايانه "فون آلتا" را در تصوير كردن  چشم اندازها و استفاده از رنگ هاي ملايم و لطيف و نحوه  به تصوير كشيدن آسمان را بسيار مي پسنديده است.  مناظر خاص او، چشم انداز شهرها و اشياي بي جان بودند كه  شيفتگي او را در به تصوير كردن فرم ها و اشكال بيان  مي كنند همچنين دلبستگي او به معماري در نقاشي هاي  متعددش از خانه ها و كليساها و ساختمانهاي بلند و چشم انداز شهرها متجلي شده است. در نقاشي هاي او ساختمان ها با استفاده از رنگ مايه هاي درخشان و در نهايت ظرافت و با تغيير تدريجي رنگ ها و سايه روشن ها،  تصوير مي شدند. دورنمايي در نهايت دقت و با ارائه دقيق  جزئيات همراه بوده است. ولي به آناتومي هياكل و سرزندگي  حركات توجه اندكي مبذول شده است.  آبرنگهاي او به شكل خارق العاده اي آسان، روان و پرتحركند و دلالت بر وجود دستي پرورش يافته و طبعي  خوش ذوق و هنرمند دارند.  موزه تاريخي هيتلر در اينترنت، اطلاعات مفيدي را درباره  آثار هنري و غيرهنري وي جمع آوري كرده و مدعي است هيتلر دو تا سه هزار نقاشي با موضوعات معماري، پرتره، صورت  حيوانات بخصوص سگ، گل، منظره كشيده است. ازجمله آثار باقي مانده از او طراحي فولكس واگن و طراحي از اتوبان  است كه در جواني نقاشي شده اند.  * برخي اطلاعات موجود از اينترنت استخراج شده است. 
