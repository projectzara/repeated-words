   گفتن" تو امروز را از دست دادي اما مي تواني از فردا دوباره تلاش خود را آغاز كني و فردا روز ديگريست " مي تواند نتيجه بد ناشي از افسردگي و نااميدي را در نوجوان تغيير دهد زماني كه مراسم اهداي جوايز پايان دوره اردوي تابستاني  پسرم به پايان رسيد، پسر هفت ساله ام كاملا" بغض كرده و آماده گريه بود. گروهي كه برادر بزرگترش عضو آن بود جايزه بهترين ها را صاحب شده بودند. اما گروه پسر كوچكترم، تنها تشويق شدند و جوايز بسيار كوچكتري مثل  لوازم شنا را دريافت كردند.  در حالي كه برندگان گروه مقابل شادماني مي كردند، پسر كوچكترم گوشه اي نشست و به زمين خيره شد و من هم كاري را انجام دادم كه هر مادر ديگري اگر در وضعيت من بود انجام  مي داد; بنابر اين به سويش رفتم او را بغل كردم و در گوشش زمزمه كردم كه "اين جوايز احمقانه هيچ معني ندارند و اصلا" مهم نيستند" قصدم خوب بود، اما براي نزديك شدن  و دسترسي به هدف كار اشتباهي كردم.  در حالتي كه فرزندتان افسرده و نااميد است، گفتن "مسئله  مهمي نيست "يا" اهميت ندارد" از نظر روانشناسان به ندرت  كمكي به حل مسئله و برطرف شدن ناراحتي مي كند. به زبان  آوردن اين جمله باعث مي شود فرزندتان نسبت به آنچه به  دنبالش است يا نسبت به خواسته هايش، احساس بدي پيدا كند و به او ياد نمي دهد كه چگونه خود را با اخبار بد سازگار كند.  كارشناسان معتقدند مهمترين مهارتي كه والدين مي توانند به كودك خود بياموزند، نحوه سازگاري خود با اخبار بد و مشكلات مي باشد. مطالعات نشان داده است كه مقاومت در زمان وقوع حوادث بد، كودكاني را كه در اشتباهات و لغزش ها دست و پاي مي زنند را از كودكاني كه در موقعيت هاي مضطرب كننده رشد و نمو كرده و پيشرفت مي كنند،  از هم متمايز مي كند. اين موقعيت مضطرب كننده مي تواند گرفتن يك نمره بد، مواجه شدن با مرگ يكي از نزديكان يا طلاق والدين باشد.  چيزهاي زيادي وجود دارند كه والدين براي ايجاد و پرورش  روحيه مقاومت و بازگشت به شرايط روحي مناسب در فرزندانشان بايستي انجام دهند. متخصصين در اين خصوص  پيشنهادهاي زير را مطرح كرده اند:  به كودكان خود يادآوري كنيد كه اتفاق بد و ناراحت كننده  هميشگي و پايدار نخواهد بود ممكن است روش فوق ساده به نظر برسد، اما پيغامي را كه به  همراه خود دارد بسيار قاطع و پايدار است. كودكان ما اغلب تجربه و شناختي از حوادث بد ندارند- حوادث بد در نظر كودكان چيزي معادل باختن يا شكست در يك بازي يا طرد شدن  از سوي دوستان صميمي آنهاست - بروز يك اتفاق به معني  پايان دنيا نيست.  يك متخصص عضو گروه تحقيقاتي انستيتوي كودكان و نوجوانان  معتقد است كودكان تصور مي كنند كه احساسات منفي و ناراحتي آنان براي هميشه جاودان خواهد ماند و يا شكست  همه چيز را به باد مي دهد. متاسفانه، چنين طرز تفكري  تحرك و جنبش را از كودك و نوجوان مي گيرد. اگر كودكي به  اين باور برسد كه دليل اين ناراحتي و پريشاني او دائمي  است، يا او هر تلاشي هم كه بكند چيزي را تغيير نمي دهد،  از تلاش و اميد به آينده دست خواهد كشيد.  در هر زماني كه كودك يا نوجوان خود را درگير شرايط ناراحت كننده و نااميدي مشاهده كرديد، گفتن "تو امروز را از دست دادي اما مي تواني از فردا دوباره تلاش خود را آغاز كني و فردا روز ديگريست "مي تواند نتيجه بد ناشي از افسردگي و نااميدي را در نوجوان تغيير دهد. به عنوان  مثال اگر نوجوان فكر مي كند كه معلمش از دست او ناراحت و عصباني است يا درباره او درست فكر نمي كند مي توانيد به  او بگوييد" ممكن است معلم تو به چنين تصوري رسيده باشد اما من به موضوع طور ديگري نگاه مي كنم ".  يك مثال واقعي: زماني كه دختر هشت ساله ام كه هنر يكي از موضوع هاي مورد علاقه اش بود، احساس مي كرد معلم جديد هنر فقط به يك نفر توجه دارد و به بقيه و كارهاي آنها توجهي نشان نمي هدبه قدري ناراحت و افسرده شده بود كه  نزديك بود تسليم شرايط شود و از هنر مورد علاقه اش دست  بكشد، من به موقع متوجه شدم و به او توضيح دادم كه "هيچ  وقت بهترين تلاش خودت را به خاطر اين كه يك نفر به كار تو بها نمي دهد، متوقف نكن "و اين را بارها تكرار كردم  تا در نهايت دخترم پيام مرا دريافت كرد. او حالا 12 ساله  است و هنر يكي از موضوعاتي است كه به شدت دنبال مي كند.  توانايي حل مسايل و مشكلات را در فرزندان خود ارتقاء بخشيد تحقيقات انجام شده در مورد حالت پرش يا بازگشت به شرايط عادي روحي، به نكاتي مانند مهارت هاي حل مسايل منجر شده  است. دليل آن ساده است: همواره "عمل "بهترين پادزهر در برابر احساس درماندگي است. دليل شكست و درماندگي فرزند مي تواند به دليل اين باشد كه به دنبال توافق يا اتحاد يا مشورت با فرد ديگري نبوده است، براي مثال سعي كند كه  مهارت هاي خود را با ياري فرد ديگري تقويت كند. نوجوانان  مي توانند رفتار" خواستن، توانستن است "را با ياري و قاطعيت در خود بهبود بخشيده و تقويت كنند. بنابر اين  فرزند خود را تشويق كنيد كه راه حل هاي مشكلات را خودش  پيدا كند. اكثر والدين مي خواهند خودشان فرزندان خود را از ناراحتي و تنش دور نگه دارند. بنابر اين وقتي ناراحتي  يا مشكلي بروز مي كند، والدين به ميان صحنه مي دوند و سعي مي كنند مسئله را به تنهايي حل كنند بدون آن كه  فرصتي به فرزندشان بدهند تا قدرت و توانايي اش را كشف  كند و تغييري را در خود احساس كند.  پسرم كه از كاليفرنياي شمالي به اوهايو نقل مكان كرد،  بعدا" متوجه شدم كه از دوري دوستانش خيلي غمگين است به  او گفتم: مي دانم كه غمگين هستي اما تو مي تواني به يك  چيز فكر كني و آن هم اينكه چه چيزي مي تواند احساس بهتري  در تو ايجاد كند. پسرم براي مدتي فكر كرد و گفت مي تواند با نامه نگاري نوعي ديگري از ارتباط با دوستانش را تجربه  كند.  كل صحبت من و پسرم 5 دقيقه طول كشيد اما روحيه او خيلي  بهتر شد سال بعد وقتي به نيويورك رفتيم او همين راه حلي  را كه خود يافته بود مجددا" تجربه كرد.  بدانيد كه چه زماني مي توانيد مداخله كنيد همه مشكلات به سادگي حل نمي شوند. برخي مواقع ممكن است  كه ارايه راهنمايي و رهنمودها از سوي شما والدين لازم  باشد همان طور كه من با دختر بزرگ خود رفتار كردم. وقتي  سارا يازده ساله بود، سال تحصيلي خود را در حالي آغاز كرد كه يك گروه از دوستان دخترش به گونه اي رفتار مي كردند كه رفتارشان مورد پذيرش اجتماع و خانواده ها نبود و از سوي ديگر سارا از طرف دوستانش تحت فشار و تحقير قرار گرفته بود، زيرا سارا از آنان تبعيت نمي كرد ولي چون دختر كم سن و سالي بود و مي خواست كه از طرف  دوستانش نيز طرد نشود و غيرعادي به نظر نيايد، ناراحت  بود و معطل مانده بود كه چه كند، آيا آنها راست مي گويند يا نه. ابتدا من فقط به عنوان يك مادر به صحبت هاي او گوش دادم بعد متوجه شدم او به چيزي بيش از گوش كردن  احتياج دارد و نياز دارد كه از اين گروه دوري كند، من،  دخترم را تشويق كردم به دنبال آن دسته از دختراني باشد كه به موضوعات بهتري توجه دارند و معقولانه رفتار مي كنند همچنين ما با هم در مورد راه هايي كه مي توان  اين تيپ دختران و دوستان خوب را شناخت بحث و گفت وگو كرديم، من به عنوان يك مادر مطمئن نيستم كه بهترين روش  را به كاربرده باشم ولي توانستم به سارا كمك كنم كه با خودش احساس بهتر و راحت تري داشته باشد و به احساس حقيقي  قلبش و اعتقاداتش عمل كند.  بهترين راه براي بهبود توافق و سازگاري اين است كه وقتي  فرزند شما سوءالاتي را مطرح مي كند، شما پشتيبان و حامي  او باشيد نه يك منتقد. يك راه نشان دادن پشتيباني از نوجوان اين است كه بگوييد" زماني كه من در سن تو بودم،  اين مشكل براي من هم اتفاق افتاد، و راهي كه براي حل اين  مشكل در پيش گرفتم اين گونه بود... " و اين باعث مي شود كه فرزند شما، گامي بزرگ به سوي  موفقيت بردارد.  محدوديت هاي منطقي و با دليل قابل قبول براي فرزندان  خود قايل شويد چگونگي تاديب و منضبط كردن فرزندتان، اثرات شديد و فشاري  را نيز به همراه دارد. تحقيقات نشان داده است فرزنداني  كه داراي والديني هستند كه قوانين و مقررات منصفانه اي  را مدنظر قرار مي دهند و پشت اين قوانين و مقرراتشان،  دلايل منطقي و روشني قرار دارد، ثبات و رعايت اين مقررات  به سطح بالاتري از خلاقيت كسب مهارت اجتماعي و اعتماد به  نفس در فرزندان مي انجامد، در حاليكه والديني كه برخلاف  والدين فوق راه افراط و تفريط را در پيش مي گيرند بدين  معني كه يا بيش از اندازه بر فرزندان خود سخت مي گيرند و يا آزادي بي حد و حصري براي فرزندان خود قايلند، داراي  فرزنداني خواهند شد كه معمولا" دچار مشكل بوده و استعدادهايشان هرز مي رود. فرزندان به راهنمايي بزرگتران  خود نياز دارند اما اگر بيشتر از اندازه آنها را راهنمايي كنيد يا به آنها دستور بدهيد و محدودشان كرده و مرتبا" تحت كنترل شما باشند، آنها فكر كردن را نمي آموزند و ياد نمي گيرند كه چگونه مسايل را تحليل  كنند و از فكر خود در جهت حل مشكلاتشان و موفقيت بهره  ببرند.  اگر برخي كارهاي خانه را به عهده فرزند خود قرار دهيد مانند تميز كردن اتاق خودش، چيدن يا تميز كردن ميز،  گذاشتن سطل آشغال پشت در و تميز كردن آب، آب دادن  گلدان ها يا باغچه، پركردن ظروف شكر، قند و نمك به طور مرتب، خريدن نان و كارهايي از اين قبيل فرزند را براي  انجام و اجراي كارها و مسئوليت هاي بزرگتر آماده مي كند ضمن آن كه زمينه هاي ايجاد و رشد استقلال روحي در حد معمول و رقابت سالم و اعتماد به نفس را در كودك ايجاد مي كند.  قوت پيروزي  بچه هاي موفق تمايل دارند كه مورد تشويق قرار گرفته و پاداش دريافت كنند، چنين تشويق هايي مانند" در امتحان  رياضي A نمره نگرفتم ولي يكي از بازيكنان موفق تيم  بيسبال هستم "يا" در رشته ادبيات بسيار غني هستم "مانند يك فكر قوي در فرد عمل مي كنند. تمام بچه ها مي توانند بياموزند كه فكر كنند درست مثل اين كه فرصتي براي كشف در آنچه استعداد دارند را كشف كنند. فعاليت هاي فوق برنامه  دانش آموزان، سرگرمي ها، ورزش و حتي تكليف هاي خانه به  بچه ها كمك مي كند كه در مورد احساس، اهداف، ارزش ها و تعهدات خود آموزش ببينند دليل ديگر براي تشويق بچه ها اين است آنها ياد مي گيرند كه موفقيت هاي خود را به كار سخت و پشتكار مرتبط سازند.  زماني كه بچه اي به يادگيري يك فعاليت يا يك بازي  مي پردازد، با يك وسيله موسيقي آهنگي را مي نوازد، يا با كامپيوتر بازي كامپيوتري مي كند و به اتمام مي رساند،  احساس باورنكردن از انجام آن به او دست مي دهد. همچنين  ياد مي گيرد كه حتي زماني كه فكر مي كند كه كاري را نمي تواند انجام دهد و يا از عهده آن برنمي آيد اگر بر سعي و تلاش خود ادامه داده و پشتكار داشته باشد،  مي تواند موفق شود.  بنابر اين اگر متوجه شديد فرزند شما در ابتداي كار يا حتي بازي احساس ضعف و نااميدي كرد و خود را كنار كشيد،  از او بخواهيد كه حداكثر سعي و تلاش و پشتكار را از خودنشان دهد و بعدا" در مورد عوض كردن نوع فعاليت خود تصميم بگيرد.  منبع: ريدرزدايجست  مترجم: مهرك فيض ساكت 
