 1- از اشتباهاتمان عبرت بگيريم  اينكه گاهي در زندگي دچار اشتباه شده ايم، باعث نااميدي  و ياس نشود. گاهي اشتباهات، به ما فرصت نشان دادن شهامت  و قوت قلب مي دهند.  2- سپاسگزار باشيم  به ديگران محبت كنيم. مهرورزي، هميشه نتيجه مثبت داشته  است. اظهار محبت هرگز عارضه جانبي نامطلوب ندارد. مهر ورزيدن مي تواند صور مختلف داشته باشد هديه دادن دسته  گلي، دست نوشته اي و حتي گفتن اينكه "دوستتان دارم " شكلهاي مختلف اظهار محبت هستند، همه ما نيازمند محبت  ديگران هستيم و از طرفي بايد به ديگران محبت كنيم.  3- انتقادپذير باشيم  اگر قدر و منزلت خود را بدانيم، هرگز انتقادهاي مطلوب را به صورت مشكل نمي بينيم، بلكه آنها را فرصتهايي مناسب براي پيشرفت و ترقي به حساب مي آوريم. نبايد نگران قضاوت  مردم در مورد خودمان باشيم ممكن است امتيازات خوبي را كسب نكنيم، اما همين امتيازات كم باعث ترقي در مراحل  بالاتر زندگي مي شوند.  4- با مشكلات كنار بياييم و از زندگي رضايت خاطر داشته  باشيم گرفتاري ها مي توانند نتايج و ثمرات مثبت داشته باشند بنابراين نگران آنها نباشيم، در عوض شكرگزار باشيم كه  گرفتار مصيبت هاي بزرگتر نشده ايم. از همه مهمتر اينكه،  هرگز اينطور فكر نكنيم كه مشكلات روبه پايان است، بلكه  به خاطر داشته باشيم كه مشكلات و نابسامانيها هميشه وجود دارند و اين قانون زندگي است. از همين كه زنده هستيم  خشنود باشيم و از زندگي لذت ببريم. اگر خوشحاليمان فقط به خاطر چيزهايي باشد كه در زندگي نصيبمان مي شوند،  هميشه نوعي ياس و سرخوردگي آزارمان خواهد داد، اما اگر از خود زندگي رضايت داشته باشيم، اين رضايت هميشگي خواهد بود. طرز تلقي ما از زندگي نيز، روي زندگي تاثيرگذار است.  گاهي اوقات نمي توان در زندگي تغيير ايجاد كرد، اما مي توان نگرش به زندگي را تغيير داد و وقتي نگرش تغيير يافت، زندگي نيز تغيير مي كند در اين صورت فرصت بيشتري  براي مهرورزي پيدا مي كنيم و از احساس محبت در وجودمان،  خوشحال خواهيم شد.  5- حتي به افرادي هم كه دوستدار ما نيستند، محبت كنيم !  آيا دليلي براي محبت كردن به افرادي كه به نوعي ما را آزرده اند يا با رفتار ناشايست باعث رنجش خاطرمان  شده اند، وجود دارد؟!  اگر خواهان آرامش روحي باشيم، جواب مثبت است، محبت روي  سنگدل ترين افراد نيز تاثير مي گذارد. البته محبت كردن  به افراد خانواده ثمربخش تر از محبت به ديگران است. به  جنبه هاي منفي زندگي توجه نداشته باشيم و بيشتر جنبه هاي  مثبت را در نظر بگيريم و با اينكارمان به اعضاي ديگر خانواده محبتمان را نشان دهيم. آخرين انتقادها و يا اظهار محبت نسبت به ساير افراد خانواده را در ذهنمان  مرور كنيم، آيا بيشتر اهل انتقاد بوده ايم يا اهل اظهار محبت؟ آيا هيچ وقت فكر كرده ايم كه به جاي انتقاد مي توانسته ايم با عشق و مهرورزي بيشتر مسايل و مشكلات  را مطرح كنيم و به تفاهم برسيم؟ اين جايگزيني يكي از راههاي مثبت نگري و حذف منفي نگري است.  6- در زندگي راستي و درستي را پيشه كنيم و از آن نهايت  بهره را ببريم  تارك دنيايي در باغچه اش كار مي كرد كه مريدانش به  ديدنش رفتند. يكي از مريدان گفت: سرور ما، اگر مي دانستيد كه فقط پانزده دقيقه ديگر از عمرتان باقي است  چه كار مي كرديد؟ لبخندي زد و گفت: همين كاري كه الان دارم مي كنم و به  كارش ادامه داد!  ما چطور! اگر ما نيز مي دانستيم كه فقط پانزده دقيقه از عمران باقي است چه كار مي كرديم؟ درنگ كنيم و از خود بپرسيم؟ چه كسي هستيم؟ در كجا هستيم؟ وظيفه مان  چيست؟ و...  و به خاطر داشته باشيم كه هميشه در اين دنيا نيستيم كه  فرصت فكر كردن و تصميم گيري داشته باشيم. اين فرصت را فقط در طول زندگي داريم، پس از اين فرصت نهايت بهره را ببريم.  مترجم: حسين پاك نژاد دانشگاه اراك 
