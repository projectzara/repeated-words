   * اكثر كاركنان مراكز درماني بيماران مبتلا به هموفيلي  از ارتباط با معلم و اولياء كودك هموفيلي استقبال  مي كنند * به كودكان داراي هموفيلي هرگز نبايد آسپرين داد اشاره;  درك وضعيت كودكان مبتلا به هموفيلي در مدرسه، از اهميت  ويژه اي برخوردار است. مهدكودك، دبستان و به طور كلي  مراكز آموزشي، اولين محلهايي هستند كه در آنها كودكان با جامعه و محيط اجتماعي آشنا مي شوند. اگر كودكي با يك  ناهنجاري نتواند به خوبي خود را با اجتماع و محيط بيرون  از خانواده اش وفق دهد، قطعا" در بزرگسالي و هنگامي كه  به طور جدي پا به عرصه زندگي مي گذارد دچار بحران روحي و جسمي مي شود.  كودكان مبتلا به هموفيلي همچون ديگر كودكاني كه دچار يك  بيماري خاص هستند، در مدرسه بايد از طريق مربيان، معلمان  و مراقبان بهداشت مورد توجه ويژه قرار گيرند.  اين توجه، نبايد باعث ضايع شدن اعتماد به نفس آنها شود،  به طوري كه كودك خود را در ميان دوستان هم سن و سال خود،  غريبه يا غيرطبيعي احساس كند. بلكه، وي بيماري است كه به  مراقبت و درمان طولاني مدت احتياج دارد.  جلب همكاري كودك در درك وضعيت خود و نيز آشنايي به نوع  بيماري و توجه به مسايل پيرامون يك كودك مبتلا به  هموفيلي، از اصولي است كه مربيان بايد به درستي از آن  شناخت داشته باشند تا به روش صحيح و كاربردي از آن  استفاده كنند.  مطالبي كه در پي مي آيد، برگرفته از كتاب" هموفيلي و مدرسه" است كه توسط بنياد امور بيماريهاي خاص، به زودي  انتشار مي يابد. اين مقاله را بيش از يك ماه مانده به  بازگشايي مدارس به چاپ مي رسانيم تا اولياء مدرسه كه با كودكان هموفيلي هم سروكار دارند، آگاهي هاي لازم را به  دست آورند.  هموفيلي چيست؟ هموفيلي اختلالي است كه در آن، يكي از فاكتورهاي موجود در پلاسما كه جهت تشكيل لخته لازم است، وجود ندارد يا ميزان آن كاهش يافته است شايع ترين نوع هموفيلي كمبود VIII فاكتور يا هموفيلي A نوع است. دومين نوع شايع  هموفيلي، كمبود IX فاكتور يا هموفيلي B نوع است.  وقتي كه شخص مبتلا به هموفيلي، دچار جراحت مي شود،  خونريزي وي شديدتر از افراد عادي نيست، فقط مدت زمان  خونريزي در او طولاني تر است خونريزي كه در اثر بريدگيهاي سطحي ايجاد مي شود، براي بيمار مسئله ساز نيست،  اما خونريزيهاي عمقي، مي تواند به مدت طولاني ادامه  يابد.  بعضي مواقع خونريزي در اثر ضربه ايجاد مي شود، ولي ممكن  است بدون ضربه مشخص نيز شاهد خونريزي در فرد مبتلا باشيم.  درجه كمبود فعاليت VIII فاكتور با ميزان خونريزي بيمار،  در ارتباط است، به طوري كه براساس ميزان فعاليت فاكتور VIII، هموفيلي را مي توان به سه دسته شديد(ميزان فعاليت  فاكتور كمتر از يك درصد طبيعي)، متوسط(ميزان فعاليت  فاكتور بين يك تا 5 درصد)و خفيف(5 تا 25 درصد) طبقه بندي كرد.  چگونه يك شخص به هموفيلي مبتلا مي شود؟ هموفيلي يك بيماري ارثي با الگوي توارث وابسته به  x كروموزوم است. در بين كروموزوم هايي كه ما از پدر و مادر خود به ارث مي بريم، دو كروموزوم جنسي به نام  X كروموزوم هاي Y و وجود دارد. زنان حاوي X كروموزوم  هستند كه يكي از اين كروموزوم ها را از پدر و ديگري را از مادر به ارث مي برند. مردان يك X كروموزوم را از مادر و يك Y كروموزوم را به جاي X كروموزوم ديگر از پدر به  ارث مي برند.  حال اگر مرد، X كروموزوم را كه از مادر دريافت كرده است،  حامل ژن معيوب باشد، اين فرد به هموفيلي مبتلا خواهد شد.  در زنان، اگر يكي از X كروموزوم هاي معيوب باشد و X كروموزوم ديگر سالم باشد، علايم خونريزي را نشان  نخواهد داد، ولي وي Xحامل كروموزوم معيوب است و مي تواند اين كروموزوم معيوب را به نسلهاي بعدي انتقال  دهد. پس، به دليل اين كه زنان بايد دو كروموزوم معيوب را دريافت نمايند، بنابراين احتمال تظاهر بيماري در آنها كمتر خواهد بود.  در برخي مواقع، جهش در ژن مربوط به VIII فاكتور مي تواند موارد جديد بيماري را ايجاد كند.  وضعيت كودكان هموفيلي  كودكان مبتلا به هموفيلي و ساير اختلالات انعقادي، همان  نيازهاي همكلاسي هايشان را دارند، اما گاهي به  رسيدگي هاي ويژه اي هم نيازمند مي شوند.  اين كودكان، بايد تشويق شوند تا با تمام ظرفيت خود رشد كرده و با اعتماد به نفس وارد جامعه بشوند. هر مدرسه اي  بايد نيازهاي ويژه كودكاني را كه داراي مشكلات پزشكي  مانند آسم، ديابت و يا هموفيلي است، برآورده سازد و رسيدگي ويژه به آنها را مهم، اما طبيعي بداند.  با كودكان مبتلا به بيماري هاي مزمن، بايد همچون ديگر كودكان رفتار كرد و به همكاري كودك نسبت به درمان  بيماريش اعتماد داشت تا سن يازده سال، كودكان مبتلا به  هموفيلي بايد تشويق شوند كه در اكثر فعاليتهاي فيزيكي  شركت كنند، مگر پزشك آنها، به علت بيماري، مانع شود.  البته ورزشهايي كه در آنها خطر صدمه سر وجود دارد، مانند ورزشهاي رزمي و بوكس تجويز نمي شود. در دبستانها اغلب امكانات ورزش محدود است و فوتبال بين كودكان و نوجوانان  طرفدار زيادي دارد. ضربه زدن به توپ در محيط بازي را نمي توان از كودكان گرفت، در ضمن بايد توجه داشت فوتبال  مضر هم نيست.  البته كودكاني كه مبتلا به هموفيلي شديد هستند، تشويق  نمي شوند كه به تيم فوتبال بپيوندند، زيرا احتمال  خونريزي در آنها بيشتر است. همچنين با رشد كودكان، اين  ورزش سنگين تر و سخت تر مي شود. بنابراين بايد كودكان را به انجام ورزشهاي ديگر تشويق كرد. شنا و ژيمناستيك  مي تواند به قدرت ماهيچه ها افزوده، باعث استحكام مفاصل  شود و سودمند است. شنا مزيت ويژه اي هم دارد و آن اين كه  تمرين و ورزش، بدون حمل وزن بدن صورت مي گيرد. با اين  حال، اگر در مورد ورزش كردن هر كودك شكي وجود دارد، بايد نظر مربيان و پزشك را جويا شد.  مربيان مدرسه نيز بايد در نظر داشته باشند كه كودكان  مبتلا به اختلالات انعقادي، مي توانند مثل بقيه به طور مرتب سركلاسها حاضر شوند و هر از گاهي، براي حضور در مراكز درماني از مدرسه غايب شوند، اما غيبت آنها نسبت به  بچه هاي عادي كه به سردرد، شكم درد و غيره تمارض مي كنند،  بيشتر نيست.  كودكان اگر خود بخواهند، مي توانند به دوستانشان توضيح  دهند كه زندگي با داشتن اختلالات انعقادي چه معنايي دارد.  لازم نيست كه مدرسه و كودكان ديگر از مسئله آنها مطلع  شوند.  نيازهاي ويژه  در وضعيت هاي نادر، كودكاني كه به درمان با عصاره هاي  فاكتور جواب نمي دهند يا داراي مفصل بسيار آسيبپذير هستند، به درمان هاي فشرده نياز دارند. در چنين شرايطي  كودكان ممكن است نيازمند استفاده از مفصل بند، عصا يا ويلچر باشند. براي چنين كودكاني رفت و آمد در مدرسه چند طبقه و داراي پلكان دشوار است. خوشبختانه استفاده از تزريقات پيشگيرانه نياز به چنين ابزارهايي را كاهش داده  است. حتي اگر اين كودك مدتي نيز غيبت كند، والدين و اوليا مدرسه بايد به خاطر داشته باشند كه كودك به طور دايم ناتوان نشده است. هيچ دليلي وجود ندارد كه كودكان  داراي اختلالات انعقادي در مدارس استثنايي به تحصيل  بپردازند. البته مواقعي است كه امكان ادامه تحصيل به  صورت عادي وجود ندارد. مثلا" زماني كه كودك براي مدت  نسبتا" طولاني در بيمارستان بستري است، در چنين مواقعي  اين امكان براي كودك وجود دارد كه آموزش خود را از راه هاي ديگر ادامه دهد.  در هنگام خونريزي چه كنيم؟ * نبايد دستپاچه شد.  * هرچه زودتر خونريزي درمان شود، احتمال آسيب كمتري وجود دارد.  * مربيان بايد قبلا" از والدين پرسيده باشند كه در موقع  خونريزي با چه كسي تماس بگيرند يا كودك را به كدام مركز درمان هموفيلي نزديك مدرسه انتقال دهند در هر صورت،  نبايد كودك، خود به خانه يا به بيمارستان برود و حتما"  با آمبولانس به مركز درماني انتقال يابد.  اكثر كاركنان مراكز درماني بيماران مبتلا به هموفيلي از ارتباط با معلم و اولياء كودك استقبال مي كنند. كاركنان  مراكز هموفيلي اعتراضي نخواهند داشت اگر پدر، مادر، معلم  و يا مربي درباره مشكل كودكان هموفيلي با آنها تماس  بگيرند.  نحوه تشخيص خونريزي  اگر كودكان دچار خونريزي مفاصل يا عضلات شوند، ممكن است  معلم خود را مطلع سازند. كودكان كم سن و سال تر، معمولا"  به دليل ترس از آمپول يا براي از دست ندادن فعاليتهاي  كلاسي در موقع خونريزي يا شرم از ديگر همكلاسي هايشان،  مشكل خود را به معلم نمي گويند. برخي از بيماران مبتلا به هموفيلي، گاه تا سن 5 سالگي ممكن است خونريزي را تجربه نكرده باشند.  علايم خونريزي داخلي،  عبارتند از:  * اندام مبتلا وضعيت طبيعي ندارند، زانواها، مچ پا و آرنج شايع ترين محل هاي خونريزي هستند.  * در صورت حركت دادن مفاصل، كودك از درد شكايت مي كند.  * كودك قسمت خاصي از بدن را با دست نگه مي دارد.  * ايجاد تورم در محل خونريزي.  * گرمي محل خون ريزي در موقع لمس.  * عدم تمايل كودك نسبت به انجام برخي از فعاليتها مثل  پياده روي.  ممكن است اولين نشانه خونريزي در مفصل فقط به صورت احساس  گزگز و سوزن سوزن شدن باشد. افراد مسن تر كه مبتلا به  هموفيلي هستند، مي توانند به سادگي اين علايم را تشخيص  دهند، اما براي كودكان اين امر به سادگي ميسر نيست.  اگر كودك دچار جراحت شود بريدگي هاي سطحي و كوچك در كودكان هموفيلي نسبت به  كودكان عادي خونريزي بيشتري ندارد با چسب زخم، مي توان  خونريزي را بند آورد و با فشار انگشت بر روي چسب براي دو تا چهار دقيقه مي توان از خونريزي شديد جلوگيري كرد. خون  هر شخصي بالقوه عفوني محسوب مي شود و در هنگام پرداختن  به زخم هاي باز، بايد از دستكش استفاده كرد.  زخمهاي عميق نياز به تزريق فاكتور دارد. در زخمهاي عميق  ممكن است خونريزي را فورا" بعد از آسيبديدگي به شيوه اي  طبيعي بند آورد، اما خونريزي ممكن است دوباره بعد از چند ساعت يا حتي چند روز آغاز شود.  پانسمان ها بايد به طور عادي استفاده شود اگر خونريزي  بعد از ده تا پانزده دقيقه قطع نشد، بايد با والدين يا مراقبان كودك تماس گرفت. زخم هايي كه به خاطر بزرگي به  بخيه نياز دارند، در هر موردي بايد تحت مراقبت  بيمارستاني قرار گيرند.  وضعيت هاي اضطراري  به نظر نمي رسد يك كودك مبتلا به اختلال انعقادي تنها به  خاطر اين اختلال به وضعيت فوق العاده دچار شود، اما مانند تمام كودكان برخي موقعيتها در آنها ايجاد وضعيت  اورژانس مي كند كه عبارتند از:  * هر آسيب جدي مانند شكستگي استخوان يا بريدگي عميق.  * آسيب به سر و ضربه سخت به سر ممكن است ايجاد خونريزي  داخلي كند. بويژه اگر ضربه باعث سردرد، تهوع يا سرگيجه  شود.  * هر درد ناگهاني شديد مانند درد شكمي يا سردرد.  * خونريزي در قسمت عقب دهان يا زير زبان.  گردشهاي مدرسه اي  نبايد هيچ كودكي را از گردشهاي مدرسه اي به خاطر ناهنجاري انعقادي در خونريزي منع كرد. در مورد كودك  مبتلا به هموفيلي مي توان به موارد زير اقدام كرد:  كودكاني كه مي توانند از خود مراقبت كنند، قادر به  گردشهاي بلندمدت يا حتي سفرهاي خارج از كشور هستند.  نامه اي از سوي مركز هموفيلي مي تواند كاركنان گمرك را قانع سازد كه حمل سوزنها، سرنگها و عصاره هاي فاكتور،  تنها جهت اهداف دارويي و درماني است.  اطلاعات در مورد مراكز هموفيلي در ايران و ديگر كشورها را مي توان از طريق بنياد امور بيماري هاي خاص يا انجمن  هموفيلي ايران يا بوسيله كميته هاي استاني و مراكز محلي  به دست آورد.  معاينه هاي پزشكي در مدرسه  اگر قرار است كودكان مدرسه به وسيله پرستاران، مراقبان  يا پزشكان يا دندانپزشكان معاينه شوند، بايد آنها را از بيماري كودكان مطلع كرد. درمان اين كودكان يا بهداشت  دهان و دندان آنها بايد تحت مراقبت مراكز درمان هموفيلي  باشد و وجود كارت سلامتي يا پرونده بهداشتي كودكان در مدرسه به پرستاران و پزشكان و بهداشت كاران دندان كمك  زيادي مي كند.  آسپرين به كودكان هموفيلي ندهيد به كودكان داراي اختلال انعقادي و هموفيلي هرگز نبايد آسپرين داد آسپرين در انجام فعل و انفعالات بدن براي  جلوگيري از خونريزي، تداخل ايجاد مي كند. براي اكثر مردم  اين اثر ناچيز و بي اهميت است، اما در موارد اختلالات  انعقادي خون مثل هموفيلي، آسپرين ممكن است باعث خونريزي  سطحي شده و توقف خونريزي را دشوار سازد.  اما استامينوفن بر خونريزي تاثير ندارد، و براي سردرد،  تب و شرايط مشابه آن مي توان از استامينوفن بهره جست. 
