 گروه علمي فرهنگي: علي اصغر شعردوست رييس كميته تبليغات  وانتشارات ستاد برگزاري صدمين سال تولد امام خميني(ره) گفت: به اين مناسبت چندين كتاب جديد درباره حضرت امام  منتشر خواهد شد.  وي عناوين كتابهايي راكه تاكنون انتشارآنهابه تصويب رسيده ودرمرحله چاپ است، "امام خميني حماسه زنده "و " سيماي امام خميني(ره)"ذكر كرد.  شعر دوست، در جلسه اي با حضور مسئولين كميته هاي ستاد برگزاري صدمين سال تولدامام خميني(ره)درمعرفي محتواي  دوكتاب گفت: كتاب" امام خميني حماسه زنده "مشتمل بر ده  فصل است كه زندگينامه مختصرامام، شخصيت امام، امام و سياست خارجي، امام و جوانان، امام و بانوان، امام، دين و مدرنيته، امام و ملتهاي محروم، امام و مشاركت سياسي مردم،  دنيا از ديد امام وامام از ديد دنيا سرفصل هاي آن است.  وي همچنين گفت: كتاب سيماي امام در پانزده فصل به  موضوعات زندگي خانوادگي، كودكي و نوجواني، تحصيل درحوزه  علميه، ازدواج و خانواده، و مبارزات و رهبري امام در مقاطع مختلف در پيش و پس از پيروزي انقلاب اسلامي  مي پردازد. 
