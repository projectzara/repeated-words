   قيمت گوشت امسال افزايش نمي يابد مديرعامل اتحاديه مركزي دامداران ايران اعلام كرد20 درصد ظرفيت هاي ايجاد شده واحدهاي صنعتي پرورش دام ايران  اكنون بدون استفاده مانده و براي راه اندازي آن به 1500 ميليارد ريال سرمايه گذاري نياز است.  فخرالله جهاندار روز سه شنبه در گفت و گو با خبرنگاران  با اشاره به سهم دامپروري در اقتصاد كلان و توليد ناخالص  ملي گفت: ارزش كل سرمايه موجود دربخش پرورش دام ايران  بيش از 45 هزار ميليارد ريال و ارزش افزوده زيربخش دام  در توليد ناخالص ملي حدود 8/12 درصد است.  وي افزود: براساس برآوردهاي انجام شده ميزان خسارت وارد شده به بخش دام و طيور بالغ بر 3600 ميليارد ريال است كه  بخش عمده آن مربوط به دام است.  به گفته وي باتوجه به تصويب مجلس شوراي اسلامي براي  تامين خسارت هاي وارده به بخش كشاورزي به ميزان 1200 ميليارد ريال، سهم متعلق به بخش پرورش دام نسبت به خسارت  وارد شده، بسيار اندك است و پاسخگوي زيان وارد شده، نيست.  جهاندار با ارائه آمار واحدهاي صنعتي، نيمه صنعتي و سنتي دامداري دركشور اظهار داشت: دامداران كشور سالانه  حدود 670 هزار تن گوشت قرمز و بيش از پنج ميليون تن شير توليد مي كنند. حدود 12 درصد گوشت قرمز و حدود27 درصد شير در واحدهاي صنعتي و بقيه آن در واحدهاي سنتي و عشايري توليد مي شود.  جهاندار اظهار داشت: دامداران قادر هستند باافزايش توليد مواد پروتئيني براي مصرف داخلي و صدور مازاد آن، نقش  مهمي در رشد صادرات غيرنفتي كشورايفا كنند. وي درباره  اثر خشكسالي بر قيمت گوشت قرمز گفت: به لحاظ افزايش  عرضه دام، خشكسالي در حال حاضر تاثيري بر افزايش بهاي  گوشت قرمز ندارد، اما در سالهاي بعدي اثر خواهد داشت.  مديرعامل اتحاديه مركزي دامداران ايران با اشاره به  واگذاري واحدهاي دولتي به بخش خصوصي تصريح كرد، اين  اتحاديه و تعاوني هاي تحت پوشش، آمادگي دارند كه صنايع  شير و فراورده هاي لبني - در صورت نداشتن مشكل - به  آنهاواگذار شود.  وي مصرف سرانه شير منطبق با استاندارد جهاني را براي هر نفر سالانه 120 كيلوگرم اعلام كرد و گفت: ايران از اين  استاندارد حدود 40 كيلوگرم عقب است به اين معني كه هر ايراني به طور متوسط سالانه 80 كيلوگرم شير مصرف مي كند. 
