 سخنگوي وزارت امور خارجه انگليس بر حمايت دولت اين كشور از سرمايه گذاري در ايران تاكيد كرد.  وي ديروز در گفتگو با خبرگزاري جمهوري اسلامي در لندن  افزود: از نظر دولت انگليس شرايط مطمئني براي  سرمايه گذاري شركتهاي انگليسي درايران وجود دارد.  اين مقام رسمي وزارت خارجه انگليس با تاكيد بر اين نكته  كه دولت متبوعش از امنيت اتباع اين كشور در ايران  اطمينان دارد اضافه كرد: دولت ازهرگونه سرمايه گذاري و تجارت شركتهاي انگليسي و نمايندگيهاي آنان در ايران حمايت مي كند.  وي دراين گفتگو تصريح كرد: بسياري از شركتهاي انگليسي و خارجي در ايران فعاليت دارند و ما اطمينان داريم مسئولان  ايراني شرايط لازم را براي تضمين امنيت نمايندگان اين  كمپانيها فراهم كرده اند. 
