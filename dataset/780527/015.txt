 مدير روابط عمومي بانك مسكن گفت: انتقال حساب صندوق  پس انداز مسكن وتسهيلات متعلقه فقط به بستگان درجه اول  (پدر، مادر، فرزند، همسر، خواهر وبرادر)مطابق مقررات  اين بانك بلامانع است. داود زارعيان ديروز به خبرگزاري  جمهوري اسلامي گفت: انتقال امتياز حساب مذكور به اشخاص  متفرقه موجب بروز مشكلاتي براي مردم شده است واين امر ارتباطي به بانك ندارد وي تصريح كرد: حق واگذاري  تسهيلات صندوق پس انداز مسكن به اشخاص ثالث(غيراز بستگان  درجه اول)مطابق قوانين و اسناد رهني بانك مسكن كه به  تاييدسازمان ثبت اسناد و املاك كشور نيز رسيده، تحت  عنوان وكالت بلاعزل يا سايرعناوين حقوقي در مدت رهن، از وثيقه گذار سلب و ساقط شده است زارعيان افزود: خريد و فروش و انتقال حساب و تسهيلات صندوق پس اندازمسكن  غيرقانوني و خارج از قوانين رهني اين بانك است. وي  يادآور شد: رواج تنظيم اينگونه وكالت نامه ها علاوه بر مشكلاتي كه ازلحاظ حقوقي براي مردم ايجاد مي كند، منجر به از دست رفتن سرمايه آنان توسط سودجويان و سوداگران  مي شود. اداره كل امور اسناد و سردفتران پيش از اين از مردم خواست، مشخصات سردفتراني كه از قانون عدم ثبت  وكالتنامه بلاعزل درخصوص تسهيلات صندوق پس انداز مسكن  تخطي مي كنند را اعلام نمايند تا طبق ضوابط قانوني با آنان برخورد شود. 
