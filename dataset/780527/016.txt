 مديركل صنايع شيميايي و سلولزي وزارت صنايع ديروز در جمع  خبرنگاران اعلام كرد كه در زمينه توليد انواع  لوازم التحرير و وسايل كمك آموزشي در حال حاضر خودكفايي  تحصيل شده است و هيچ كمبودي در اين زمينه وجود ندارد.  مهندس محمود عدالتيان اظهار داشت: ظرفيت توليد برخي  محصولات نظير انواع خودكار و مداد تحرير دو برابر نياز كشور است و با برنامه ريزي مناسب مي توان مازاد اين  توليدات را به صادرات اختصاص داد. وي گفت 10 واحد توليدكننده خودكار در كشور از ابتداي سال جاري تاپايان  مرداد ماه 160 ميليون عدد خودكار توليد كردند. با برنامه ريزي هاي انجام شده در تامين مواد اوليه اين  ميزان تا پايان شهريور ماه به 210ميليون عدد خواهد رسيد كه نسبت به مدت مشابه سال قبل پنج درصد رشد نشان مي دهد.  وي ظرفيت توليد مجموع واحدهاي توليد خودكار در كشور را 750 ميليون عدد در سال ذكر كرد و گفت: با احتساب مصرف  سرانه شش خودكار، سالانه به حدود 375 ميليون عدد خودكار در كشور نياز است و مي توان توليد مازاد برنياز اين  محصول را صادر كرد.  مديركل صنايع شيميايي و سلولزي اظهار داشت: صدور انواع  خودكار در سال گذشته آغاز شد و بيش از 30 ميليون عدد خودكار به ارزش تقريبي 5/1 ميليون دلار به جمهوري هاي  آسياي مركزي صادر شد عدالتيان پيرامون وضعيت توليد انواع مداد گفت: در حال حاضر هفت كارخانه مدادسازي با توليد بيش از 5/5 ميليون قراص(800 ميليون عدد)انواع مداد مشكي و رنگي در كشور فعال هستند. با توجه به ميانگين شش  مداد براي هر نفر در طول سال به 375 ميليون عدد نياز است  و اين ميزان كمتر از نصف ظرفيت توليدي كنوني كارخانه هاي  مدادسازي ايران است. وي گفت: كارخانه هاي توليد كننده  مداد مي توانند مازاد توليدات خود را به هرميزان صادر كنند و در اين زمينه برنامه ريزي هاي لازم در حال انجام  است. وي تصريح كرد: در زمينه توليد ساير اقلام لوازم  التحرير و وسايل كمك آموزشي شامل انواع لوازم ترسيمي  نظير خط كش، گونيا، نقاله و... موادپلاستيكي لازم به  اندازه كافي در اختيار توليدكنندگان قرار گرفته است وهيچ  كمبودي در اين زمينه وجود ندارد.  عدالتيان گفت: براي تهيه انواع مداد پاك كن، مداد تراش،  نوار چسب، ماژيك، مركب چاپ و جوهر خودنويس نيز برنامه ريزي شده و هيچگونه نگراني درخصوص تهيه لوازم  مذكور در ابتداي سال تحصيلي آينده وجود ندارد.  وي اضافه كرد: معاونت بازرگاني داخلي وزارت بازرگاني  تاكنون بيش از250 ميليون جلد دفترچه در تهران و استانها توزيع كرده است كه 170 ميليون جلد از آن از طريق ادارات  بازرگاني كل استان ها توزيع مي شود. همچنين 80 ميليون جلد دفترچه در تهران از طريق تعاوني ها و فروشگاههاي  زنجيره اي و واحدهاي صنفي توزيع مي شود. 
