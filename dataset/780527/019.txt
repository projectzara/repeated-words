 تهران- خبرگزاري جمهوري اسلامي: يك كارشناس مسايل  اقتصادي گفت: فقدان نگرش عميق به قانون ماليات هادر ايران، موجب شده تا اصلاحيه هاي صورت گرفته تداوم لازم  براي اجرا نداشته باشد، به گونه اي كه ميانگين تداوم  عملكرد قانون ماليات ها 10 سال بوده است.  دكتر بهمن آرمان بعدازظهر دوشنبه در جلسه ماهانه كانون  فارغ التحصيلان اقتصاد افزود: شرايط حاكم برساختار اقتصاد ايران به گونه اي است كه بازنگري در قانون  ماليات ها مي تواند بازتابهاي موثري بر اقتصاد كشور باقي گذارد.  وي با اشاره به اطلاعات بدست آمده از اصلاحيه قانون  ماليات ها كه توسط وزارت امور اقتصادي و دارايي تهيه شده،  هشدار داد، در صورت تاييد و ارائه اين اصلاحيه به مجلس  شوراي اسلامي، مخاطراتي متوجه ساختار اقتصاد كشور خواهدشد.  وي تصريح كرد، ساختار اقتصادي ايران به شدت نيازمند افزايش درآمدهاي مالياتي، تحرك و پويايي بخشهاي توليدي  از طريق ايجاد انگيزه هاي لازم، كاهش ميزان بيكاري و پايين آوردن وابستگي اقتصاد كشور به واردات است.  وي گفت: شرايط اقتصادي كشور در وضعيت تقريبا بحراني  قرار دارد. نسبت تشكيل سرمايه ثابت داخلي به توليد ناخالص داخلي ايران بسيار پايين تر ازميانگين جهاني و حتي كشورهاي مشابه است و ميزان بيكاري بالا، افق روشني  رادر آينده نزديك نمايان نمي سازد.  اين كارشناس اقتصادي تصريح كرد: منبع درآمد نقش  تعيين كننده در ميزان پرداخت ماليات دارد، در حالي كه در قانون ماليات ها و اصلاحيه هاي مرتبط باآن در عمل هيچ  تفاوتي بين درآمدهاي ناشي از فعاليت هاي بازرگاني و توليدي نيست.  وي با اشاره به پايين تر بودن درآمدهاي ناشي از فعاليت  توليدي نسبت به بازرگاني و همچنين سرعت بالاي گردش منابع  مالي در امور بازرگاني گفت: بايدترتيبي اتخاذ شود تا درآمدهاي ناشي از فعاليت هاي توليدي با نرخ كمتري نسبت  به فعاليت هاي بازرگاني، مشمول ماليات شوند.  وي با ذكر اينكه بخش بسيار زيادي از فعاليت هاي اقتصادي  كشور مشمول ماليات نيست، افزود: نتيجه اين كار باعث شده  درآمدهاي مالياتي دولت ناچيزباقي بماند و فشار بر روي  بخشهايي كه شناسايي شده مثل بخشهاي توليدي ياكارمندان  افزايش يابد، به طوري كه حدود 60 درصد درآمدهاي مالياتي  دولت ازماليات شركت ها تامين مي شود.  دكتر آرمان پيشنهاد كرد، ماليات ارزش افزوده كه در ساير كشورها مرسوم مي باشد و روز به روز دامنه آن افزايش  مي يابد، در جمهوري اسلامي ايران نيزبكار گرفته شود،  زيرا اتخاذ چنين روشي به افزايش درآمدهاي دولت و اصلاح امور كمك خواهد كرد.  وي همچنين خواستار بكارگيري تعرفه هاي گمركي بر پايه  نرخ واقعي ارز شدو گفت: در اثر سياست هاي نامناسب اعمال  شده نرخ واقعي تعرفه هاي گمركي برمبناي نرخ غيرواقعي ارز (هر دلار معادل 1750 ريال)محاسبه مي شود، در حالي كه  كالاهاي وارداتي با چنين نرخ ارز ارزاني نمي توانند وارد كشور شوند.  وي افزود: در بسياري از كشورها شيوه هاي گوناگوني براي  تشويق بنگاه هاي اقتصادي به سرمايه گذاري مجدد بكار مي رود كه متداول ترين آن، معافيت شركت هااز پرداخت  ماليات بر سودي كه به سرمايه گذاري ها اختصاص مي يابد،  است وي گفت: بر اساس قوانين جاري سود تخصيصي به  سهامداران(به صورت نقدي يا سرمايه گذاري مجدد)، مورد محاسبه ماليات قرار مي گيرد. اين شيوه بايددر راستاي  افزايش سرمايه گذاري ها تغيير كند تا بتواند به عنوان يك  روش انگيزشي در راستاي تراكم سود در شركت ها مورد استفاده قرار گيرد. اين استاد دانشگاه همچنين خواستار جداسازي درآمد اشخاص از ماليات شركت ها شد و اظهار داشت:  بر اساس جدول ماده 131 قانون ماليات هاي مستقيم درآمد افراد و شركت ها به صورت يكسان موضوع پرداخت ماليات هاست،  درحالي كه درآمد افراد به مراتب كمتر از درآمد شركت هاست و نمي تواند پايه يكساني داشته باشد وي افزود:  پيشنهادهاي ياد شده چنانچه در اصلاحيه قانون  ماليات هاي مستقيم گنجانده شوند و به اجرا درآيند، قادر خواهند بود ساختار اقتصادي كشور را دگرگون سازند،  درآمدهاي دولت را افزايش دهند و جريان منابع مالي به سوي  فعاليت هاي اقتصادي مولد و مفيد را هدايت كنند. 
