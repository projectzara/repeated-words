 اصلان مسخداف رئيس جمهوري چچن اعلام كرد، نيروهاي روسي  ديروز از طريق نواحي شمال غربي وارد اين جمهوري شده اند.  هدف نيروهاي روسيه از ورود به جمهوري چچن، مقابله با استقلال طلبان داغستان است.  به گزارش خبرگزاري فرانسه، مسخداف گفت، يك ستون زرهي از نيروهاي ارتش روسيه وارد روستاي برادسكوي در داخل خاك  چچن شده اند.  اين در حاليست كه در يازدهمين روز از درگيري نيروهاي  روسي و شبه نظاميان در داغستان، منابع نظامي مسكو مي گويند، بيش از 600 شورشي كشته شده اند.  جدايي طلبان مسلمان در داغستان ديروز اعلام كردند، كنترل  يك روستاي ديگر را به دست آورده اند. به اين ترتيب تعداد روستاي تحت اشغال آنها به 15 عدد مي رسد.  سخنگوي شامل باسايف فرمانده كل نيروهاي شورشي داغستان  روز دوشنبه اعلام كرد، به تلافي تهاجم روسيه، اين  شبه نظاميان، ولاديميرپوتين نخست وزير روسيه را اعدام  مي كنند.  او كه از گروزني پايتخت چچن صحبت مي كرد گفت، تحقيقات در مورد فعاليت هاي نخست وزير روسيه در داغستان آغاز شده و اگر دادگاه شريعت حكم به محكوميت پوتين دهد وي در هر نقطه از جهان اعدام خواهد شد.  از سوي ديگر بوريس يلتسين رئيس جمهور روسيه در گفت و گو با ولاديمير پوتين تصريح كرد، روسيه اجازه نخواهد داد قفقاز شمالي از دست برود.  رئيس جمهور روسيه ديروز گفت، نيروهاي نظامي روسيه  باهرگونه تجزيه طلبي در قفقاز شمالي مقابله مي كنند.  وي گفت درحال حاضر بايد تلاش شود كه در مبارزه با تروريست ها در قفقاز تلفات به حداقل برسد.  يلتسين گفت بايد از مردم داغستان كه براي دفاع از ميهن  خود تلاش مي كنند حمايت كنيم.  يلتسين افزود، با برقراري شرايط فوق العاده در داغستان  مخالف است ونيازي به برقراري چنين شرايطي نمي بيند.  يلتسين همچنين پيشنهادهايي مبني بر برقراري يك تشكيلات  جديد دولتي درداغستان را رد كرد و گفت ساختار موجود دولتي در داغستان مي تواند كار خودراانجام دهد.  در اين ملاقات بوريس يلتسين با قبول پيشنهاد ولاديمير پوتين مبني برديدار وي با" محمد علي محمداف "رئيس شوراي  دولتي داغستان گفت در آينده نزديك با محمداف ديدار خواهد كرد.  وي همچنين پيشنهاد پوتين در مورد افزايش كمك هاي  تسليحاتي و تداركاتي به نيروهاي روسيه را كه درحال نبرد با مبارزان داغستاني هستند پذيرفت. 
