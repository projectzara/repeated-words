 نيروهاي ائتلاف شمال افغانستان ديروز مواضع گروه طالبان  رادر چندين نقطه مورد حمله قرار دادند.  به گزارش خبرگزاري فرانسه از كابل، دكتر عبدالله سخنگوي  ائتلاف شمال گفت: در يكي از اين حملات كه در استان هاي  شرقي" كونار"،" لقمان "و" ننگرهار" در نزديكي مرز پاكستان و گذرگاه خيبر صورت گرفت، 80تن از نيروهاي  طالبان كشته شدند.  وي گفت در حمله ديگر نيروهاي ائتلاف در استان مركزي غور،  12 تن از نيروهاي طالبان كشته شدند.  عبدالله هدف از اين حملات را عقب راندن طالبان از خطوط جبهه كابل، پايتخت افغانستان و واردآوردن فشار بيشتر بر اين گروه، خواند.  براساس اين گزارش، منابع مستقل هنوز اين خبر را تائيد نكرده اند ولي مقامات طالبان گفتند حملات  نيروهاي ائتلاف را در شرق افغانستان عقبرانده اند.  گروه طالبان در آغاز حمله اخير خود به نيروهاي ائتلاف  شمال كه درتاريخ 6 مرداد صورت گرفت توانست خطوط جبهه  كابل را تا 50 كيلومتري شمال اين شهر به عقب براند.  برخي منابع اتحاد شمال افغانستان گفتند، طالبان اخيرا"  درجلسه اي در كابل تصميم گرفته حملات جديدي را به سوي  استان بدخشان آغاز كند.  اين منابع افزودند، هدف طالبان از حمله به بدخشان كاهش  فشار نظامي اتحاد شمال در مناطق شمالي كابل است.  منابع اتحاد شمال افغانستان در عين حال از مجامع جهاني  خواستندطالبان را وادار به گفت وگو و پذيرش توافقهاي  اجلاس كشورهاي 26 درتاشكند، و راه حلهاي مسالمت آميز كند.  منابع سازمان ملل هفته گذشته اعلام كردند در نتيجه حملات  جديد طالبان حدود 140 هزار تن آواره يا بي خانمان  شده اند. 
