   كشورهاي مختلف جهان ديروز صدها محموله غذايي و دارويي  براي زلزله زدگان تركيه ارسال كردند آنكارا- خبرگزاريها: در پي وقوع زمين لرزه هولناك در مناطق غربي و شمال غربي تركيه رهبران جهان و نهادهاي  امدادي، ضمن ابراز همدردي، آمادگي خود را براي كمك به  زلزله زدگان اعلام كردند. در زمين لرزه منطقه "ازميت "كه  ساعت 3 بامداد ديروز و با بزرگي 7/6 ريشتر روي داد دست كم 1200 نفر كشته و بيش از 15 هزار نفر مجروح و مصدوم شدند. حال بسياري از مجروحان، وخيم گزارش شده است.  براساس اين گزارش ها از نخستين ساعات بامداد ديروز فرودگاههاي تركيه پذيراي دهها هواپيماي حامل كمك هاي  مردم جهان براي زلزله زدگان بود.  رئيس جمهوري ايران با ارسال پيام تسليتي براي سليمان  دميرل رئيس جمهوري تركيه با ابلاغ مراتب همدردي دولت و ملت ايران با مصيبت ديدگان كشور همسايه، آمادگي ايران را براي ارائه كمك هاي انساندوستانه به زلزله زدگان اعلام  كرد.  به گفته مسئولان محلي تركيه تنها در شهر" ازميت "كانون  اصلي زلزله تا عصر ديروز بيش از 140 تن و در استانبول  156 نفر از زير آوار بيرون آورده شده اند.  بر اثر تخريب يك مقر نظامي در منطقه "گولجوك "بيش از 250 تن از نظاميان تركيه كه در بين آنها افسران ارشد نيز به  چشم مي خورند در زير آوار مانده اند.  شدت اين زلزله در" ازميت "، استانبول و چند شهر ديگر تركيه بيشتر بوده است. بر اثر اين زمين لرزه تمامي خطوط مخابراتي و انرژي در سراسر تركيه قطع شده است مدت اين  زمين لرزه 45 ثانيه گزارش شده كه در نوع خود در اين كشور بي سابقه بوده است. پيش بيني مي شود با توجه به اينكه  اين زمين لرزه نيمه شب روي داده و اكثر مردم در منازلشان  بوده اند آمار تلفات باز هم افزايش يابد.  تاكنون كشورهاي بسياري از جمله ايران، براي كمك به مردم  زلزله زده تركيه اعلام آمادگي كرده اند.  پيام تسليت آقاي خاتمي به دميرل به مناسبت وقوع زلزله در تركيه 
