 " اسكات ريتر" كارشناس آمريكايي سابق خلع سلاح عراق گفت:  آمريكا بايد با لغو مجازات هاي اقتصادي عراق در مقابل از سرگيري بازرسي هاي سازمان ملل، به دنبال راه حلي  ديپلماتيك براي حل و فصل بحران عراق باشد.  به گزارش خبرگزاري فرانسه، اسكات ريتر در يكي از مقاله هاي روزنامه نيويورك تايمز از سياست كنوني درگيري  نظامي واشنگتن با بغداد انتقاد كرد. اسكات ريتر كه سال  گذشته در اعتراض به سياست آمريكا از عضويت در كميسيون  ويژه سازمان ملل براي خلع سلاح عراق استعفا داد، گفت:  آمريكا بايد به دنبال راه حلي ديپلماتيك باشد.  وي افزود: آمريكا مي تواند در مقابل از سرگيري جدي  بازرسي هاي تسليحاتي عراق از لغو مجازاتهاي اقتصادي اين  كشور حمايت كند. 
