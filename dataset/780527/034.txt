   گروه شهري: چندين پروژه ترافيكي، فرهنگي، ورزشي و اجتماعي توسط شهرداري منطقه 11 مورد بهره برداري قرار مي گيرد.  مهندس سيدعيسي ميراحمدي شهردار منطقه 11 تهران، ديروز با اعلام اين مطلب گفت: با مشاركت بخش خصوصي و به منظور روان سازي ترافيك و استفاده بهينه از معابر عمومي در محدوده مركزي شهر، چند پاركينگ عمومي طبقاتي در نقاط پرتراكم احداث مي شود پروژه تجاري شايان كه قبل از بازگشايي مدارس مورد بهره برداري قرار مي گيرد داراي  كاربري چندگانه از جمله پاركينگ عمومي، واحدهاي تجاري و فضاي ورزشي است طبقات همكف و اول اين بنابه واحدهاي  تجاري و 6 طبقه نيز به پاركينگ عمومي و مراكز ارائه  خدمات اتومبيل اختصاص يافته است و در طبقه آخر اين بنا،  استخر و حمام سونا و جكوزي احداث شده است.  وي با اظهار اين مطلب كه به منظور روان سازي ترافيك و آمد و شد عابرين اعم از پياده و سواره، شكل هندسي كليه  معابر عمومي اصلاح مي شوند و تابلوهاي راهنماي جديد در مكانهايي مناسب نصب مي شوند، افزود: پل هوايي فعلي ويژه  عابر پياده در ميدان انقلاب جمع آوري و پل جديدي با مختصات متناسب با ميزان تراكم جمعيت با صرف اعتباري بالغ  بر 170 ميليون ريال به زودي نصب مي شود. عرض اين پل 3 متر خواهد بود.  مهندس ميراحمدي درباره فعاليت هاي انجام شده در ميادين  سنتي ميوه و تره بار تهران گفت: عمليات احداث بوستان در محل سابق ميدان ميوه و تره بار شفيعي كوچك و قبله به  اتمام رسيده و در اوايل مهرماه مورد بهره برداري قرار مي گيرد. همچنين عمليات احداث بوستان در محل سابق ميدان  ميوه و تره بار آغاز شده است و پيش بيني مي شود همزمان  با سال گشت ايام دهه فجر افتتاح و مورد استفاده شهروندان  قرار گيرد. اين طرح ها با صرف هزينه اي بالغ بر يك  ميليارد و 400 ميليون ريال اجرا مي شود.  وي افزود: عمليات تخريب ميدان تره بار شفيعي بزرگ نيز از اوايل هفته جاري آغاز شده و پيش بيني مي شود سال آينده  مورد بهره برداري قرار گيرد. در اين محل يك بوستان بزرگ  با امكانات تفريحي و مجموعه ورزشي و فرهنگي احداث خواهد شد.  شهردار منطقه 11 تاكيد كرد با تغيير كاربري ميادين سنتي  ميوه و تره بار و احداث بوستان، سرانه فضاي سبز از 9 مترمربع به 11 مترمربع افزايش خواهد يافت.  وي احداث بوستانهاي محلي را به دليل تاثيرگذاريهاي  اجتماعي، فرهنگي، اقتصادي، ترافيكي و بهداشت رواني جزو برنامه هاي اولويت دار شهرداري منطقه 11 خواند تاكنون 2 بوستان محلي به نام هاي پاستور و 12 فروردين در منطقه 11 احداث شده است.  ميراحمدي همچنين از ساخت يك باب كتابخانه در داخل بوستان  اوستا، خبر داد و افزود: اين كتابخانه همزمان با گرامي داشت يكصدمين سال ميلاد حضرت امام خميني(ره) افتتاح مي شود.  وي برخورداري شهروندان از امكانات ورزشي و تفريحي را به  ويژه در مناطق جنوبي شهر، ضروري خواند و افزود: به زودي  3 سالن ورزشي شامل سالن تنيس روي ميز ويژه بانوان و آقايان، بدنسازي و سالن كشتي در مجموعه تفريحي - ورزشي  رازي افتتاح مي شود. همچنين به منظور ايجاد سهولت  دسترسي شهروندان به امكانات موجود در مجموعه تفريحي -  ورزشي رازي، چند پاركينگ عمومي به وسعت 5 هكتار احداث  مي شود. همچنين عمليات اجرايي يك شعبه از فروشگاه  زنجيره اي شهروند در ضلع جنوبي مجموعه ورزشي - تفريحي  رازي به زودي آغاز مي شود. 
