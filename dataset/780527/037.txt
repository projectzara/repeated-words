 گروه شهري: وزير بهداشت، درمان وآموزش پزشكي اعلام كرد:  پرستاران مي توانند مراكزمشاوره پرستاري تاسيس كنند.  دكتر محمد فرهادي ديروز در همايش "پرستار و اقتصاد بهداشت" كه به مناسبت ميلاد حضرت زينب(س)و روز پرستار برگزار شد، در زمينه فعاليت اين مراكز افزود: تاكنون از خدمات پرستاران فقط در مراكز درماني وبيمارستانها استفاده مي شد ولي باتاسيس مراكز مشاوره اي، اين افراد مي تواننددر خارج از وقت اداري و غيربيمارستاني، به  ارائه خدمات بپردازند.  وي گفت: دركانون بزرگ پزشكي، پرستاران مسئوليت بزرگي  به عهده دارندوبخاطرحيطه وظايف آنان، از جايگاه ويژه اي  برخوردار هستند.  وي افزود: تحولات پس از پيروزي انقلاب اسلامي براي  پرستاران ارتقاي كيفي اين رشته را سبب شده بطوري كه سابق  براين 55 مركزآموزش پرستاري درايران وجود داشت كه  هم اكنون اين تعداد به 121 مركزافزايش يافته است.  دكترفرهادي گفت: هم اكنون 76 هزار پرستار در بيمارستانهاي كشورمشغول بكار هستند و سالانه شش هزار پرستار نيز درمراكز آموزشي، تربيت مي شوند.  وي همچنين استفاده از قانون آموزش مداوم پزشكي براي  آموزش پرستاران را از ديگر اهداف وزارت بهداشت اعلام كرد تا از اين طريق پرستاران باتازه هاي حرفه خود در هر زمان  آشنا شده و سطح كيفي خدمات راارتقا بخشند.  دكترفرهادي گفت: كاهش مدت خدمت و بازنشستگي پرستاران به  20 سال و اعطاي فوق العاده سختي كار به پرستاران از جمله  برنامه هايي است كه دربرنامه سوم توسعه كشور درنظر گرفته  شده است.  درادامه مراسم گشايش همايش "پرستار و اقتصاد بهداشت "، مديركل دفتر امور پرستاري وزارت بهداشت نيز به تشريح  عملكرد اين دفتر پرداخت.  طاهره قرباني، توسعه و تكميل بانك اطلاعات پرستاري و تشكيل گروه مشاوران و تواناسازي مديران پرستاري رااز فعاليت هاي دفتر پرستاري طي يك سال گذشته برشمرد.  وي همچنين بامقايسه ميزان ساعت كار پرستاران در خارج از كشور با داخل كشور، خواستار تقليل ميزان ساعت كار پرستاران شد.  همايش دو روزه "پرستارواقتصاد بهداشت "در سالن  همايش هاي رازي دانشگاه علوم پزشكي ايران برگزار شده است. 
