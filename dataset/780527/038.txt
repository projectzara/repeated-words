 گروه شهري: دههامسافر قطارشهري تهران - كرج كه دوشنبه شب باآخرين سرويس آن به تهران آمدند به واسطه نبوداتوبوسهاي  شركت واحد، سرگردان شدند.  مسافران آخرشب قطارساعت 21 و 45 دقيقه، با تاخير15 دقيقه اي وارد ايستگاه تهران شدند و دراين ساعت به گفته  آنها هيچ اتوبوسي درمحل نبود و مسافران براي رسيدن به  مقاصد خود با مشكلاتي روبه رو شدند. معاون بهره برداري  شركت راه آهن شهري تهران(مترو)در گفتگو با خبرنگار گروه  گزارش خبرگزاري جمهوري اسلامي تاخير درحركت قطارتهران -  كرج را ناشي از بازنگري فني مسير ذكر كرد. دكتر محمد منتظري گفت: بارفع شدن برخي مشكلات موجود، تاخير در حركت  قطارهارفع خواهد شد. وي گفت: مشكل تردد مسافران درخارج  ازايستگاههاي راه آهن شهري بيشتر دركرج ملموس است كه  باهماهنگي هاي انجام شده باشركت اتوبوسراني كرج اين مشكل  به زودي رفع خواهد شد.  تلفن به همشهري  بلاتكليفي براي گذراندن يك واحد درسي  دانشجويان دانشكده شيمي دانشگاه آزاد واحد شهرري به دليل  فقدان يك واحد درسي تحت عنوان "آزمايشگاه صنعتي 2" براي  گذراندن آن دچار مشكل شده اند. به اين معنا كه مسئولان  دانشكده طبق قرار قبلي ترتيبي دادند تا دانشجويان، اين  واحد درسي را در دانشكده شيمي آزاد كرج همراه با دانشجويان اين دانشكده بگذرانند اما اخيرا" مي گويند قرار و برنامه به هم خورده است، در نتيجه دانشجويان  فارغ التحصيل دانشكده شيمي شهرري از اين بابت بلاتكليف  مانده اند. ما اولياء دانشجويان نمي دانيم مسئولان  دانشگاه آزاد چرا بايد اينقدر نسبت به سرنوشت فرزندان  اين مرزوبوم كه گناهشان دانشجوبودن دردانشگاه آزاد است  بي اعتنا باشند و تا كي بايد شاهد بي برنامگي در اين  موءسسه آموزش عالي بود.  پدر يك دانشجوي بلاتكليف  تاخير در پرداخت حقوق مستمري  چند ماهي است پرداخت مختصر حقوق مستمري بگيران منطقه  افسريه توسط شركت پست و بوسيله ماموران پست انجام مي شود،  اما اين مبلغ ناچيز هرماه با 10 الي 15 روز تاخير بدست  ما مي رسد، به سازمان بيمه منطقه 20 مراجعه مي كنيم و گلايه كه چرا اينقدر تاخير بايد باشد، مي گويند حقوق شما در پنجم هر ماه واريز مي شود. بي آن كه بخواهيم سازمان  پست يا هر سازمان ديگري را محكوم كنيم از اين برادران  مي خواهيم تكليف ما را روشن كنند تا ما بدانيم به چه  مقامي بايد متوسل شويم. آخر اين درست نيست كه هر ماه  براي مبلغي ناچيز مقابل اداره پست ازدحام باشد.  مستمري بگيران منطقه افسريه تهران  درخت گردو مانع فرستنده تلويزيون !  حدود دو سال قبل سازمان صدا و سيما اقدام به نصب يك  فرستنده تلويزيوني در روستاي "دهدر" طالقان از توابع  ساوجبلاغ كرد كه البته و متاسفانه اين اقدام بدون توجه  به وجود يك درخت گردو در مقابل محل نصب فرستنده انجام شد.  در حال حاضر همين مسئله موجب شده به ويژه در تابستانها كه درخت گردو پربرگ و بار است تصاوير تلويزيوني وضوح  نداشته باشد و ما از دريافت تصاوير تلويزيوني محروم  باشيم. لازم به توضيح است در اين روستا هيچ روزنامه اي  هم به دست مردم نمي رسد، بنابراين از تنها وسيله تفريحي  و گذران اوقات فراغت و كسب اخبار و اطلاعات كه همان  تلويزيون باشد نيز محروم هستيم. بارها براي مسئولان صدا و سيما از طريق روابط عمومي اين سازمان پيغام كمك  فرستاديم كه تاكنون نتيجه اي نگرفتيم و حال از طريق  روزنامه همشهري به مسئولان اين رسانه پيغام مي فرستيم كه  اگر دلشان براي مردم "دهدر" نمي سوزد حداقل كاري كنيد اين همه سرمايه گذاري كه از بيت المال براي نصب اين  فرستنده كرديد بدون استفاده نماند.  كيان- از اهالي روستاي دهدر آبي كه در شهريار هرز مي رود من از شهريار تلفن مي كنم. من و حدود 30 الي 40 خانوار ديگر در كوچه اي منشعب از خيابان طالقاني شهريار به نام  كوچه 14 ساكن هستيم. متاسفانه ساكنان كوچه درگير مشكلاتي  هستند كه نه شهرداري و نه هيچ سازمان ديگري براي رفع آن  اقدام نمي كند. هم اكنون حدود يك ماه است اهالي كوچه از آب مشروب بي بهره هستند و آبرساني شهريار با وجود مراجعات مكرر اهالي براي تعمير يا تعويض لوله آب با قطر 2 يا 5/2 هيچگونه اقدامي نمي كند. در نتيجه مدت هاست آب در اين كوچه هرز مي رود و ما تشنه لبان با حسرت نظاره گر هرز رفتن آبي هستيم كه اينهمه براي صرفه جويي در مصرف آن  تبليغ مي شود.  نام محفوظ هفت اقليم  ايران سهم بيشتري از بودجه حفاظت تنوع زيستي مي خواهد    وزيران محيط زيست كشورهاي اسه آن با توجه به بحران  زيست محيطي كه اكنون جنوب شرقي آسيا را فرا گرفته است  روز 26 اوت در سنگاپور گردهم مي آيند تا راههاي مبارزه  با اين بحران را ارزيابي كنند.  به گزارش خبرگزاري ژاپني كيودو ابتدا قرار بود اين نشست  ماه اكتبربرگزار شود اما به علت فاجعه زيست محيطي، تاريخ  آن جلو افتاد. اين وزيران درنشست ماه گذشته خود اظهار اميدواري كرده بودند كه پديده لانينا تاماه دسامبر ادامه يابد تا بلكه باريزش باران آلودگي و دود ناشي از سوختن جنگل ها در اندونزي كاهش يابد منطقه جنوب شرقي  آسيا بارديگردرپي آتش سوزيهاي عمدي دراندونزي با بحران  يك فاجعه زيست محيطي مواجه است. 
