   انتقادپذيري، نظارت مستمر بر دستگاه قضايي، گزينش  صالحان در مجموعه قضايي و اداري و به كارگيري قضات  پاكدامن از جمله برنامه هاي رئيس جديد قوه قضائيه است  گروه سياسي: آيت الله هاشمي شاهرودي رئيس جديد قوه  قضائيه مسئوليت قضايي خود را با تاكيد بر ضرورت جدايي  دستگاه قضايي كشور از جناح بنديهاي سياسي آغاز كرد.  به گزارش ايرنا رئيس جديد قوه قضائيه گفت براساس آنچه كه  درحكم مقام معظم رهبري به اينجانب ابلاغ شده است، دستگاه  قضايي وارد دسته بندي ها و جناحهاي سياسي نخواهد شد.  وي كه ديروز در مراسم معارفه و توديع روءساي جديد و قديم  قوه قضائيه سخن مي گفت، برنامه هاي خود را براي قوه  قضائيه به دو بخش "سياستگذاري هاي كلان و درازمدت "و " سياستگذاري كوتاه مدت "تقسيم كرد واظهارداشت: برنامه  كلان و درازمدت نياز به تحقيقات حقوقي وفقهي و تطبيق آن  با برنامه هاي فعلي كشور وساير كشورها دارد.  رئيس قوه قضائيه افزود: بابهره گيري از تجربيات قضات  مجرب در برنامه كوتاه مدت، مشكلات و نابساماني هاي موجود قضايي ازطريق الحاق تبصره ها ومواد قانوني به قوانين  قضايي رفع خواهد شد.  آيت الله هاشمي شاهرودي، تعديل ورفع مشكلات قوانين  دادگاههاي عمومي، تقسيم كار بين شعبات قضايي و تخصصي  كردن آنها، ايجاد وحدت دردستگاه قضايي، درجه بندي كردن  قضات ازنظر صلاحيت رسيدگي به دعاوي و اعمال نظارت صحيح  برعملكرد قضات را از برنامه هاي كوتاه مدت خود ذكر كرد.  رييس جديد قوه قضائيه همچنين اضافه كرد، مبارزه  باارتشاء وفساد ورفع عملي آن، ايجاد پليس قضايي، اصلاح  ساختار اداري قوه قضائيه، ايجاد دادگاههاي سيار، حاكميت  اصل احقاق حق وختم پرونده ها، كاستن از تشريفات، اجراي  تشويق و تنبيه، بالابردن اعتبار معنوي قوه و اطلاع رساني  به موقع رااز ديگر سرفصلهاي طرح كوتاه مدت براي نظام  قضايي كشور عنوان كرد.  وي بااشاره به رهنمودهاي مقام معظم رهبري در حكم  انتصابش گفت: براساس اين حكم حفظ صلاح و سلامت دين،  اعمال قاطعيت و قانونمندي و تاثيرناپذيري دستگاه قضايي،  حفظ عزت وشان قوه و واردنشدن در جريانها و جناح بندي ها وگروهها در اولويت قرار خواهد گرفت.  آيت الله هاشمي همچنين اضافه كرد: خرده نگرفتن به عيب جويي ها، برنامه ريزي در كارها، نظارت مستمر بر اجزاي  نظام قضايي، گزينش اشخاص صالح در مجموعه قضايي و اداري  قوه، بهره گيري از نيروهاي كاردان و فاضل حوزه و دانشگاه  و بكارگيري قضات پاكدامن وشجاع در اولويت برنامه هاي  قوه قضائيه قرار خواهد گرفت.  وي افزود: قوه قضائيه وجه ولايت و حكومت اسلامي است و فرايند و محصول رسالتهاي انبياء و نزول شريعت هاي الهي  است.  آيت الله هاشمي شاهرودي تصريح كرد: قوه قضائيه وقضات  ولايتي برجان ومال مردم است، لذا ازاين رو مبناي ولايت  دارد و اين ولايت ازطرف خدا به افرادي تفويض شده و آن  افراد نيز مي توانند اين حق را به افراد واجدشرايط ديگر واگذار كنند.  وي بااشاره به اصل 156 قانون اساسي درخصوص وظايف قوه  قضائيه، وظيفه اصلي قوه قضائيه را برپاكردن قسط وعدالت  درجامعه، اجراي احكام و قوانين مصوب به صورت عادلانه و مطابق با نيازهاي پوياي جامعه و احقاق حقوق عامه وخاصه  مردم و برقراري آزادي هاي مشروع درجامعه خواند.  آيت الله هاشمي شاهرودي گفت: براي اجراي اين وظايف طي  ده سال گذشته در دستگاه قضايي تلاشهاي زيادي صورت گرفته  است ولي قوه قضائيه درحال حاضردر دوره تجربه است و تارسيدن به يك نظام قضايي ناب اسلامي فاصله زيادي دارد.  درمراسم معارفه و توديع روساي جديد و قديم قوه قضائيه،  رئيس مجلس شوراي اسلامي، معاون اول رئيس جمهوري، رئيس  دفتر مقام معظم رهبري، جمعي از اعضاي هيات دولت  ونمايندگان مجلس، فرماندهان نيروي انتظامي ونظامي وبسيج،  تعدادي از نمايندگان ولي فقيه وائمه جمعه استانهاي كشور،  روساي دادگستري هاي استانها وجمعي از قضات و شخصيت هاي  كشوري و لشكري حضور داشتند.  در اين مراسم ابتدا حجت الاسلام والمسلمين محمدي  گلپايگاني رييس دفترمقام معظم رهبري، متن حكم انتصاب آيت الله سيدمحمود هاشمي را به رياست قوه قضائيه قرائت  كرد.  پس از قرائت متن حكم، وزير دادگستري در سخناني به مدعوين  اين جلسه خيرمقدم گفت.  پس از سخنان وزير دادگستري، آيت الله محمدي گيلاني رييس  ديوان عالي كشورطي سخناني دستگاه قضايي را از دستگاه هاي  با صلابت كشور دانست. آيت الله گيلاني گفت: توجه مردم به  اين دستگاه و طرح انتقاد از سوي آنان نشانه اهميت دستگاه  قضايي است.  سپس آيت الله محمديزدي رئيس سابق قوه قضائيه در سخنراني  خود گفت: دستگاه قضايي قلب حكومت است و قضات قلب دستگاه  قضايي هستند.  وي افزود: علم و ايمان قضات خون اين قلب است و اگر اين  خون آلوده باشدآن قلب سالم نمي ماند. وي اظهارداشت:  براساس فرمايشات مقام معظم رهبري، نبض حكومت رامي توان از دستگاه قضايي فهميد.  رئيس سابق قوه قضائيه خطاب به آيت الله سيدمحمودهاشمي  شاهرودي گفت: امروز قوه قضائيه ايران پيشرفته، مقتدر،  آبرومند و باقضاتي مستقل است.  آيت الله يزدي اظهارداشت: امروز خيلي خوشحالم كه  مي بينم رياست دستگاه قضائي كشور به فردي فقيه، آيت الله،  متخصص و عالمي وارد و آشنابه مسائل و قوانين روز واگذار شده است. وي اظهاراميدواري كردكه آيت الله هاشمي شاهرودي  به دليل جواني و بانشاط بودن قدمهاي موءثري در پيشرفت  دستگاه قضايي كشور بردارد. 
