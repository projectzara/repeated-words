 تهران- خبرگزاري جمهوري اسلامي: حضرت آيت الله  خامنه اي رهبر معظم انقلاب اسلامي و فرمانده كل قوا طي احكام جداگانه اي، آقايان سردار سرلشكر پاسدار غلامعلي رشيد، امير سرتيپ حسين حسني سعدي وامير سرتيپ  بهروز سليمانجاه را به ترتيب به سمت هاي جانشين رئيس  ستاد كل نيروهاي مسلح، معاون هماهنگ كننده ستاد كل  نيروهاي مسلح و معاون اطلاعات و عمليات ستاد كل نيروهاي  مسلح منصوب فرمودند. به گزارش روز سه شنبه روابط عمومي  دفتر مقام معظم رهبري، متن احكام فرمانده معظم كل قوا به  شرح زير مي باشد:  بسم ا... الرحمن الرحيم  سردار سرلشكر پاسدار غلامعلي رشيد بنابه پيشنهاد رئيس ستاد كل نيروهاي مسلح، جنابعالي را كه داراي سوابق ممتد انقلابي و تجارب عملي در صحنه هاي  دفاع مقدس و مسئوليت هاي نظامي مي باشيد، به سمت جانشين  رئيس ستاد كل نيروهاي مسلح منصوب مي كنم.  توفيق شما را از خداوند متعال مسئلت مي نمايم.  سيد علي خامنه اي  24/5/78 بسم ا... الرحمن الرحيم  امير سرتيپ حسين حسني سعدي  بنابه پيشنهاد رئيس ستاد كل نيروهاي مسلح و نظر به  سوابق و تعهدي كه از شما درميدان هاي دفاع مقدس و مشاغل  نظامي ديده شده است، جنابعالي را به سمت معاون  هماهنگ كننده ستاد كل نيروهاي مسلح منصوب مي كنم.  توفيق شمارااز خداوند متعال مسئلت مي كنم.  سيد علي خامنه اي  24/5/78 بسم ا... الرحمن الرحيم  امير سرتيپ بهروز سليمانجاه  بنابه پيشنهاد رئيس ستاد كل نيروهاي مسلح و با توجه به  سوابق ممتد دركارهاي رزمي و تجارب مفيدي كه در طول خدمت  كسب نموده ايد، شما را به عنوان معاون اطلاعات و عمليات  ستاد كل نيروهاي مسلح منصوب مي كنم.  توفيق شما را از خداوند متعال مسئلت مي كنم.  سيد علي خامنه اي  24/5/78 
