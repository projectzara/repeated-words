 پرستاري از شريف ترين كارها و در عين حال از مشاغل  بسيار سخت است كه فداكاري و ايثار از ويژگي هاي اين حرفه  است گروه سياسي: آقاي سيد محمد خاتمي رئيس جمهوري اسلامي  ايران ديروز در همايش "پرستار و اقتصاد بهداشت "بر لزوم  اهتمام به ارتقاء سطح دانش و پيشرفت علمي و مهارتي حرفه  پرستاري در كشور تاكيد كرد.  به گزارش ايرنا، رئيس جمهوري از پرستاران به عنوان  فرشتگان آرامش و آسايش و بهزيستي انسانها ياد كرد وگفت:  اميدواريم در برنامه سوم توسعه، با نگاهي واقع بينانه تر و با تجارب گذشته، بتوانيم گره هاي بخش پرستاري را بگشاييم.  رئيس جمهوري با تاكيد بر عزم و اراده دولت در حل مشكلات  كشور از جمله مشكلات موجود در زمينه مسائل بهداشتي و درماني و تامين اقلام دارويي خاطرنشان كرد: باتوجه به  اينكه در عرصه دارو و درمان نسبت به بخشهاي ديگرارز زيادي تخصيص داده ايم، با اين حال به خاطر كمبود دارو از مردم عذرخواهي مي كنيم و در صدد رفع كمبودها هستيم.  آقاي خاتمي گفت: يكي از سياست هاي وزارت بهداشت، درمان و آموزش پزشكي مساله انتقال دانش و فن آوري در زمينه توليد دارو در كشوراست كه آثاراين سياست در آينده  ظاهر خواهد شد.  وي افزود: پرستاري از شريف ترين كارها و درعين حال از مشاغل بسيار سخت است كه "فداكاري "و" ايثار" از ويژگي هاي اين حرفه است.  آقاي خاتمي با قدرداني از تلاش ها و زحمات پرستاران در عرصه هاي مختلف بويژه در دوران دفاع مقدس اظهار داشت:  به رغم زحمات و خدمات پرستاران، آنچه به پرستاران عرضه  مي شود، تناسبي با فعاليت هاي آنها ندارد و بخش پرستاري  نيز همانند بسياري از بخش هاي ديگر در كشور دچار محروميت هايي است.  رئيس جمهوري همچنين با گراميداشت سالروز ورود آزادگان  به ميهن اسلامي از فداكاريهاي همسران جانبازان انقلاب اسلامي و ارائه خدمات آنان به اين سندهاي افتخار تجليل  كرد وگفت: يكي از زيباترين خدمات پرستاري را همسران جانبازان انجام مي دهند و اين نوع والاي پرستاري  است، گرچه همسران جانبازان عنوان پرستاري را ندارند.  آقاي خاتمي با اشاره به مشكلات اقتصادي كشور، ايجاد يك  " تحول بنيادين "همراه با" عزم ملي "در اين خصوص را ضروري  خواند و گفت: بايد در سازوكاراقتصاد كشور تحول ايجاد شود.  وي همچنين با تبريك فرارسيدن سالروز ولادت فرخنده حضرت  زينب كبري(س)و گراميداشت روز پرستار گفت: شخصيت حضرت  زينب(س)الگوي همه زنان ومردان است و تجليل از خدمات  پرستاران نشانه اهميت كار پرستاري است.  در اين مراسم كه در دانشگاه علوم پزشكي و خدمات بهداشتي،  درماني ايران برگزار شد همچنين هدايايي توسط رئيس جمهوري  به چهارتن از پرستاران به نمايندگي از پرستاران نمونه  اهدا شد.  پيش از سخنان رئيس جمهوري، دكتر محمد فرهادي وزير بهداشت، درمان وآموزش پزشكي و خانم "طاهره قرباني " مديركل دفترامور پرستاري وزارت بهداشت گزارش هاي  جداگانه اي در زمينه فعاليت ها و مسائل و مشكلات  پرستاران بيان كردند. 
