 گروه سياسي: در پي وقوع زلزله در تركيه آقاي سيد محمد خاتمي رئيس جمهوري اسلامي ايران روز سه شنبه با ارسال  پيامي براي سليمان دميرل رئيس جمهوري تركيه اين حادثه را به وي و مردم تركيه تسليت گفت.  متن پيام بدين شرح است:  خبر وقوع زلزله دركشور دوست و همسايه تركيه، كه كشته و زخمي شدن تعدادزيادي را به همراه داشت، موجب تاثر و تالم  اينجانب، دولت و ملت جمهوري اسلامي ايران شد.  ضمن ابراز تسليت و همدردي به جناب عالي، دولت و ملت  تركيه آمادگي جمهوري اسلامي ايران را جهت ارائه كمكهاي  انساندوستانه بهمصيبت زدگان اعلام مي دارم از خداوند رحمت و مغفرت درگذشتگان اين واقعه تلخ و صبر و بردباري بازماندگان آنان را مسئلت دارم. گفتني است كه  زمين لرزه شديدي بامداد ديروز مناطق وسيعي از غرب تركيه را به لرزه درآورد كه در اثر آن دهها تن كشته و زخمي شدند. 
