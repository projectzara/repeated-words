 گروه سياسي: با وجود تبليغات گسترده استكبارجهاني،  جمهوري اسلامي ايران يكي از باثبات ترين كشورهاي منطقه و جهان است و برخي مسائل سطحي نمي تواند عمق تفاهم و وحدت دربين مردم ومسئولان ايران را مخدوش كند. آيت الله  هاشمي رفسنجاني رئيس مجمع تشخيص مصلحت نظام ديروز در ديدار" ماساهيكو كومورا" وزير خارجه ژاپن با بيان اين  مطلب و با اشاره به روابط سنتي و ديرينه توكيو- تهران  اظهارداشت: علائق قلبي دولت و ملت ايران، توسعه روابط دو كشور بوده و سياست ايران برپايه همكاري بيشتر با ژاپن مي باشد.  به گزارش روابط عمومي مجمع تشخيص مصلحت نظام، آيت الله  هاشمي رفسنجاني با استقبال از بسط همكاري هاي اقتصادي  وصنعتي سه جانبه با كشورهاي آسياي مركزي، به منابع سرشار و موقعيت ممتازجغرافيايي و قابل توجه ايران اشاره كرد و گفت: صنعت فولاد، پروژه سد كارون، راه آهن مشهد- بافق كه  راه دستيابي به آسياي مركزي را نزديك خواهد كرداز جمله  زمينه هاي مناسب همكاري دوجانبه ايران با ژاپن است.  وزيرامور خارجه ژاپن دراين ديدار با تاكيد براظهار تمايل ژاپن برتوسعه روابط في مابين با ايران بويژه در زمينه اقتصادي گفت: "خوشبختانه ژاپن بزرگترين شريك تجاري  ايران است و براي ما توسعه روابط با ايران به  عنوان بزرگترين كشور منطقه، حائز اهميت است. " 
