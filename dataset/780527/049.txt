 گروه سياسي: سياست تشنج زدايي سياست كلي نظام است و جمهوري اسلامي ايران همچنان در پي اجراي اين سياست است.  رئيس مجلس شوراي اسلامي كه در دومين روز از گردهمايي  روساي نمايندگي هاي ايران در خارج از كشور سخن مي گفت،  با بيان اين مطلب، افزود: بايد دقت كنيم كه در پياده  كردن اصل تشنج زدايي دچار افراط و تفريط نشويم و تنگ  نظرانه و يا ساده انديشانه برخورد نكنيم. وي برخي از اثرات و شواهد مثبت اجراي اين سياست را يادآوري كرد و اقدامات وزارت امور خارجه را در راستاي اجراي خوب اين  سياست ستود. آقاي ناطق نوري با تاكيد بر اين كه نبايد منطقه را فراموش كنيم، گفت: بايد بسيار هوشيارانه براي  مقابله با هرگونه حادثه احتمالي در منطقه آماده باشيم.  وي رژيم حقوقي درياي خزر را موضوعي جدي توصيف و تاكيد كرد: بحث درياي خزربراي ما بسيار جدي است و غفلت از آن  در آينده خسارات سنگيني براي كشور خواهد داشت.  رئيس مجلس شوراي اسلامي بر پي گيري سياست تشنج زدايي در منطقه خليج فارس بدون عقب نشيني از مواضع اصولي نظام نيز تاكيد كرد و اظهارداشت: بايد مسائل و سوء تفاهمهاي موجود در منطقه را با گفتگو و مذاكره و رفت و آمد حل و فصل  كنيم. 
