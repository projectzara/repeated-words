 گروه سياسي: "ماساهيكو كومورا" وزير امورخارجه ژاپن  ديروز با حجت الاسلام والمسلمين سيد محمد خاتمي رييس  جمهوري ايران ديدار و گفت وگو كرد.  به گزارش ايرنا آقاي خاتمي دراين ديدار اظهاراميدواري  كرد كه سفر وزيرامورخارجه ژاپن به ايران مرحله جديدي از روابط خوب ميان دو كشور باشد.  وي افزود: ما براي ملت و دولت ژاپن احترام ويژه اي قايل  هستيم.  رئيس جمهوري بابيان اين مطلب كه سرنوشت ايران و ژاپن در آسيابه يكديگرمرتبط است بر لزوم نقش بيش از گذشته آسيا در صحنه بين المللي تاكيد كرد.  آقاي خاتمي با بيان اينكه جمهوري اسلامي ايران با انقلابش مرحله جديدي از زندگي را آغاز كرده است، گفت:  " تهران "امروز با اتخاذ سياست تنش زدايي درعين پايبندي  به منافع ملي، خواستار مشاركت و حضور بيشتر در عرصه بين المللي و مبادلات دوستانه ميان كشورها است و بر اين اساس از گسترش روابط با" توكيو" در همه عرصه ها استقبال مي كند.  رييس جمهوري ضرورت استفاده از امكانات و ظرفيت هاي دو كشور را براي توسعه روابط و همكاري هايادآور شد و تاكيد كرد: اين همكاري ها، منافع ومصالح بسياري براي دو دولت و ملت دارد.  آقاي خاتمي بااشاره به بيان وزير امورخارجه ژاپن در خصوص موضع ايران و آمريكا، گفت: ما نسبت به ملت آمريكا نه تنها دشمني نداريم بلكه براي آنها احترام قائليم و از روابط فرهنگي، اجتماعي و ورزشي دو ملت استقبال مي كنيم.  رئيس جمهور بااشاره به ديوار بلند بي اعتمادي ميان  ايران و سياست هاي دولت آمريكا، گفت: آمريكايي ها خيلي  به ما ستم كردند و طبيعي است تا درعمل، جبران آن ستم ها نشود ديوار بي اعتمادي از بين نخواهد رفت.  وي ادامه داد: اكنون گاهي در كلمات سياستمداران  آمريكايي تغييراتي رخ داده كه در برخي موارد قابل توجه  است، ليكن باز آثار و رفتار نادرست آنها به چشم مي خورد.  رئيس جمهوري با بيان اينكه آمريكا به ايران اتهام توليد سلاح هاي كشتارجمعي و نقض حقوق بشر را وارد مي سازد واز طرفي مي خواهد كه ما باپذير فتن اين اتهامات واهي بر سر ميز مذاكره با آنها بنشينيم، گفت: بودجه دفاعي كشور ما از بودجه دفاعي همه كشورهاي منطقه كمتر است و در زمينه  انرژي اتمي فعاليت ما كاملا تحت نظرآژانس بين المللي  انرژي اتمي است، در حاليكه اسراييل با داشتن سلاح هاي  هسته اي حاضر نيست تابع آنها باشد.  آقاي خاتمي باانتقادازغرب كه مي خواهد معيارهايش را يكطرفه بر ملت هاو كشورهاي جهان تحميل كند و اما براساس  همين معيارهايش برخورد دوگانه وتبعيض آميز دارد، گفت:  دمكراسي در ايران بسيار بيشتر از كشورهايي رعايت مي شود كه ارتباط فوق العاده نزديكي با آمريكا دارند.  " ماساهيكو كومورا" وزير امور خارجه ژاپن نيز در اين  ديدار با استقبال از طرح پيشنهاد گفت و گوي تمدن ها توسط رئيس جمهور كشورمان، حمايت كشورش را از اين طرح اعلام  داشت و گفت: "توكيو" براي ارتقاي اين طرح در ماه نوامبرسميناري را در ژاپن بين دو كشور بر قرار خواهد كرد.  وي همچنين از تلاش هاي آقاي خاتمي در انجام اصلاحات و در زمينه بهبودروابط ايران با كشورهاي منطقه و اروپايي  تقدير كرد.  وزير امورخارجه ژاپن دعوت نخست وزير ژاپن از رييس جمهور كشورمان رابراي سفر به كشور ژاپن مجددا اعلام كرد.  " كومورا" همچنين ابراز اميدواري كرد كه باتكميل طرح  بناي نيروگاه آبي كارون توسط ژاپن كه توافق آن با وزير امورخارجه به عمل آمد همكاري هاي دو كشور بيش از پيش  گسترش يابد. 
