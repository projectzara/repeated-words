   شماره 4 يكبار وقتي در سطح شهر از جايي به جاي ديگر مي رويد نگاه  كنيد چند خانه پاي پنجره ها يا لب ايوانشان گلدان هست؟ به نظر من شايد از هر چندصد خانه يكي !  بگذريم هنوز دير نشده.  شايد لبه كف پنجره اتاقمان از بيرون براي قرار دادن چند گلدان جا داشته باشد با اينحال احتمالا" احساس خطر مي كنيم كه مبادا گلداني را بادبر سر رهگذري بيندازدكه  چاره كار يك حفاظ است، مثلا" تسمه آهني يا زنجير.(شكل 1) همينطور براي لبه ايوان خانه(شكل 2)و اگر لبه كف پنجره  پاسخگو نيست مي توان يك جا گلداني ساخت و نصب كرد. براي  نمونه جاگلداني مي تواند به سادگي از 2 دستك ديواري  (لچكي)با چند زائده و يا يك قاب فلزي كه يك سنگ پلاك را بر روي خود نگه مي دارد ساخته شود و همچنان يك حفاظ بايد آن را دور بزند.(شكل 3) و در مورد پنجره هايي كه نرده دزدگير براي آنها در نظر مي گيريم، با ايجاد برآمدگي در پائين نرده ها(شكل 4)و يا فاصله دادن بين نرده ها و پنجره محل قرار گرفتن يك  سنگ پلاك و بعد گلدانها پديد مي آيد. بهتر است سنگ پلاك  حدود 4030 سانتي متر(به اندازه ارتفاع تقريبي گلدانها) پائين تر از كف پنجره قرار گيرد تا كمتر جلو نور پنجره  را بگيرد و از داخل خانه هم فقط گياهان نمايان شود. در اين صورت سطح خاك گلدانها همتراز خط پائين پنجره قرار مي گيرد كه جاي مناسبي است.  نكته ايمني مهمي كه نبايد فراموش كرد، استحكام و اطمينان  از نصب و اتصالات است. مطمئن ترين راهكار براي نگه داشتن  دستك ها استفاده از پيچهاي بلند است كه مقطع ديوار را طي  كند و بسته به قطر ديوار به حدود 2030 سانتيمتر، و از داخل با مهره و واشر محكم شود.  و يا اگر ساختمان نيمه ساز است مي توان دستك ها را به  ستونها يا تيرهاي فلزي جوش داد.  قطعا" هر راه حل ديگري بايد كاملا" مطمئن و ايمن باشد،  به غير سنگ پلاك كه شرح داده شد مي توان از قطعات كاشي  داخل شبكه فلزي، توري فلزي و يا تخته چوبي نيز استفاده  كرد.  به هر حال آنچه در اينجا نوشته ام پيشنهادي است و گشايش  بابي براي ايجاد نماي سبز كه همچنان راهكارهاي گفته و ناگفته، انجام شده و ناشده بسيارند.  كيارش اقتصادي 
