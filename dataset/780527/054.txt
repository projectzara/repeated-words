 شايد اكثر دارندگان اشتراك تلفن در ايران، از وجود خدماتي كه اداره محترم مخابرات نامش را خدمات ويژه نهاده  و در قبال در اختيار گذاردن آن، از مشتركان متقاضي هزينه  اضافي به نام آبونمان خدمات ويژه دريافت مي كند مطلع  نباشند و اصلا" در جريان نباشند كه اين خدمات به اصطلاح  ويژه بر خلاف نامشان چندان هم ويژه نيستند و جزء معمولي  و لاينفكي از سيستم جديد خريداري شده از پول عمومي مردم  اين مرزوبوم است و طبيعتا" مثل خيلي ممالك ديگر دنيا از حقوق مسلم شهروندان داراي اشتراك تلفن كه هزينه آبونمان  اشتراك رامي پردازند مي باشد. براي روشن تر شدن موضوع  مثالي شايان ذكر است بدين مضمون كه اداره محترم مخابرات  تا چند سال پيش از استفاده كنندگان سيستم تلفن سانترال  در شركتها و ادارات و.. همچنين از دارندگان فاكس هزينه  اضافي به نام آبونمان اشتراك اين وسايل دريافت مي كرد كه  اكنون با توجه به پيشرفت رو به افزون تكنولوژي مخابراتي  عملا" منتفي شده است.  درپايان هدفم از ذكر اين معضل اين مي باشد كه اين تفكر نادرست و ناشايست را كه به هر ترتيب ممكن و با هر توجيه  صحيح و ناصحيح بايستي از ارباب رجوع و دريافت كنندگان  خدمات پول ساخت، علاوه بر اسلامي نبودن انساني نيز نمي باشد بيائيدهمگان در هزاره گفتگوي تمدنها كه نشان  از دهكده كوچك جهاني و مبادله آزادانه محصول فكر و انديشه دارد و غايت نهايي آن احترام همه جانبه به مقام و شان انسان و انسانيت همه ساكنان زمين است، به حقوق  يكديگر احترام بگذاريم.  م. زند 
