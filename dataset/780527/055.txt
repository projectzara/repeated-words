 پزشك جواني هستم كه چند سال قبل بورد تخصصي را در يكي از دانشگاههاي علوم پزشكي مادر با رتبه ممتاز كسب نمودم و به دنبال خدمت نظام وظيفه و طرح نيروي انساني در قالب هيئت علمي در منطقه اي محروم، متقاضي استخدام در يكي از دانشگاههاي علوم پزشكي شدم و برخلاف انتظار با استقبال  گرم از سوي دانشگاه مربوطه همراه شد و با وعده استخدام  مدتي را به عنوان هيئت علمي پيماني در آنجا مشغول بكار شدم تا اينكه پس از مدت كوتاهي بدون دليل معلوم از كار بركنار شدم. از آنجا كه مراجعه به مسئولين دانشگاه  نتيجه بخش نبود به اميد شنيدن پاسخي قانع كننده به  مسئولين رده بالاتر در سطح وزارتخانه مراجعه نمودم كه  حاصل آن شنيدن اظهارات چند پهلو و مبهمي نظير نداشتن  صلاحيت احراز مشاغل مديريتي بود و هنگامي كه با توجه به  ساليان تحصيل موفق و ممتاز و خدمت صادقانه با وجدان از آنها خواستم تا تعريف جديدي از شرايط احراز مشاغل  مديريتي در اختيارم بگذارند سكوت كرده و نهايتا" ضمن  تاييد توام با ترديد اظهارات اينجانب؟! انتخاب هيئت علمي  دانشگاه را برطبق قوانين استخدامي كشور از اختيارات  رياست دانشگاه دانسته كه با توضيحات ارائه شده به نظر مي رسد آن نيز ضوابط خاصي نداشته و در واقع نوعي سليقه  فردي است؟! !  ... و اما نگارش اين شرح حال نه از سراميد براي كسب موقعيت اجتماعي نظير هيئت علمي دانشگاه مي باشد زيرا چنانچه شاعر مي فرمايد:  يك چند به كودكي به استاد شديم  يك چند به استادي خود شاد شديم  پايان سخن شنو كه ما را چه رسيد از خاك برآمديم و بر باد شديم  چنين هدفي حتي ارزش سياه كردن كاغذ را نيز ندارد بلكه  هدف يادآوري اين نكته به هموطنان گرامي است تا اينك كه  در آستانه سالي قرار گرفته ايم كه به نام "امام(ره)" نامگذاري شده است با توجه به تاكيد ايشان به رعايت قانون  و انصاف با نظر خاص به گزينش افراد و همچنين تلاش رياست  جمهوري در برقراري حاكميت قانون شايسته است كه بجاي  بهره گيري شعارگونه از نام اين افراد سعي كنيم تا از انديشه هاي آنان بهره جوئيم.  نام محفوظ 
