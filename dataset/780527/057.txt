   " آيدين كبير" بهترين بازيكن ديدار تيم هاي ايران و آمريكا بود گروه ورزشي: بسكتبال ايران در پي چند سال سكون و قرار گرفتن در سراشيبي نزول با مسابقه هاي جام ملت ها و ورزش  در مسير مناسبي قرار گرفته است. مسيري كه در صورت  استمرار و آشنايي بيشتر با دانش روز اين ورزش و رعايت  استانداردهاي بين المللي مي تواند، اين ورزش محبوب دانش آموزي و دانشجويي را بار ديگر بر سر زبانها اندازد.  نه تنها بسكتبال، بلكه ساير رشته هاي ورزشي گروهي و اجتماعي همانند واليبال و هندبال نيز بايد با فراهم كردن  زمينه هاي مساعد از جمله برپايي مسابقات بين المللي و حضور مستمر در ميدان هاي خارجي در انديشه حضوري مطرح در عرصه هاي بين المللي باشند.  بسكتبال ايران سالهاست كه نه تنها از قافله كشورهاي  آسيايي عقب افتاده، بلكه در عرصه بين المللي نيز فاصله اي فاحش با تيم هاي مطرح جهان پيدا كرده است.  برگزاري مسابقات جام ملت ها و ورزش از جمله حركت هاي  سنجيده اي بود كه با تلاش و ابتكاري خوب رنگ واقعيت گرفت  و سرمايه هاي بسكتبال ايران در ميداني كه نمايندگان چند كشور اروپايي و يك تيم از بازيكنان مهاجر آمريكايي در اروپا در آن حاضرند، به تجاربي با ارزش دست يافته اند.  بسكتبال ايران براي هر چه نزديك تر شدن به بسكتبال روز جهان، نياز به ميدانهاي اين چنيني در داخل و خارج از كشور دارد و ديروز بازيكنان تيم ملي ايران در مصاف با نماينده آمريكا نشان دادند كه در اين ورزش استعداد فراوان است و براي رسيدن به موفقيت بايد با برنامه و هدفمند عمل كرد.  گلوبال اسپورت آمريكا 86- ايران 75 وقت اول(3849)آمريكا داور اول: توميسلاويوآنيچ(يوگسلاوي) داور دوم: حميد خمجاني(ايران) تيم ملي بسكتبال ايران در پي ارائه بازي ضعيف مقابل  مجارستان و پس از برتري برابر تيم اميد كشورمان روز گذشته در پيكار با تيم گلوبال اسپورت آمريكا نمايشي زيبا داشت و حتي شكست نزديك اين تيم چيزي از ارزش هاي خوب بازيكنان ايران نكاست.  تيم ايران با تركيب تورج امدادي، آيدين كبير، مهران  حاتمي، بهزاد افرادي و محسن صادق زاده در مقابل تيم  گلوبال اسپورت، تيمي بود با روحيه و باانگيزه كه يك لحظه  از تلاش باز نايستاد.  تيم ايران در پيكار با تيمي كه با رموز حرفه اي اين ورزش  به خوبي آشنا بود، تاكتيك سنجيده اي در پيش گرفت و پيش  از آنكه در زير حلقه و در ريباندها چشم به امتياز داشته  باشد، به پرتابهاي سه امتيازي روي آورد. آيدين كبير و مهران حاتمي دو بازيكني بودند كه با اين تاكتيك بارها توپ را وارد سبد حريف كردند. در اين ميان آيدين كبير ستاره اين بازي بود كه تولد پديده اي ديگر را در بسكتبال  ايران نويد داد. صادق زاده و افرادي نيز با حضوري بموقع  در ريباندها در زير حلقه گلوبال اسپورت امتيازات خوبي  گرفتند و تورج امدادي بازيكن خراساني نيز در گاردراس  چهره خوبي از خود نشان داد. هر چند حريف با داشتن چند بازيكن بلندقامت و استفاده از تاكتيك هاي امروزي بسكتبال  گوشه هايي از دفاع و حمله در بسكتبال را به نمايش گذاشت  و در پايان به برتري 86 بر 75 رسيد. در مجموع اين بازي  زيبا به دل سه هزار تماشاگر حاضر در سالن بسكتبال مجموعه  ورزشي آزادي و ميليون ها بيننده تلويزيوني كه بطور مستقيم شاهد اين ديدار بودند نشست و آنان را به تحسين  واداشت. در اولين بازي روز سوم نيز تيم اميد ايران در پيكار با تيم اوكي كي بلگراد با نتيجه يكصد بر چهل و سه،  تن به سومين شكست پياپي خود داد. اين بازيها امروز تعطيل  است و بازيكنان شركت كننده به همراه مسئولين تيم ها به  مناسبت يكصدمين سالگرد تولد حضرت امام خميني(ره)در مرقد مطهر بنيانگذار جمهوري اسلامي ايران حاضر مي شوند. ادامه  رقابت ها روز پنج شنبه(فردا)خواهد بود. 
