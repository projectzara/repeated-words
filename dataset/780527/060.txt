 گروه ورزشي: ملي پوشان بزرگسال واليبال ايران در آستانه  دهمين دوره مسابقات واليبال قهرمان مردان آسيا و در پايان دو بازي تداركاتي با تيم لتوني در مجموعه ورزشي  انقلاب مورد آزمايش آمادگي جسماني قرار گرفتند.  بنا به گفته مصطفي كارخانه سرمربي تيم ملي ايران،  بازيكنان حاضر در اردو در وضعيتي بهتر از هميشه خود بوده  و به لحاظ آمادگي جسماني به شرايطي مطلوب رسيدند.  وي محمدحسين نجاتي، علي نقدي، اميرحسين منظمي، سعيد رضايي و احمد مساجدي را موفق ترين بازيكنان در آزمون  آمادگي جسماني خواند و گفت: در مجموع كل تيم در آزمايش  خوب ظاهر شدند.  سرمربي تيم ايران در جواب اين سئوال كه چه زماني اسامي  چهار بازيكن خط خورده از جمع 16 بازيكن حاضر در اردو اعلام خواهد شد گفت: منتظر نتايج و بازگشت تيم جوانان  ايران از مسابقات جهاني باقي خواهيم ماند و آنگاه در مورد حذف چهار بازيكن تصميم خواهيم گرفت.  31 مرداد، آغاز آخرين اردو ملي پوشان بزرگسال ايران در پي چندين مرحله اردوي  آماده سازي از ديروز به استراحت رفتند تا از روز 31 مرداد ماه آخرين مرحله اردويي خود را براي شركت در مسابقات قهرماني آسيا آغاز كنند.  آخرين مرحله تا هنگام شروع مسابقات كه روز يازدهم شهريور ماه خواهد بود، ادامه خواهد يافت. 
