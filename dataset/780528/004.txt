 تصويربرداري فيلم مستند- داستاني مرزبان به پايان رسيد.  اين فيلم شصت دقيقه اي درباره زندگي و آثار استاد پرويز مرزبان، مترجم نام آشناي تاريخ تمدن و تاريخ هنر، است.  استاد مرزبان، كه اكنون 82 سال دارد، عمري را در ترجمه و تاليف آثار درخور توجهي در حوزه هاي تاريخ تمدن، تاريخ  هنر و هنرهاي تجسمي صرف كرده است. داستان فيلم درباره يك  دانشجوي رشته مجسمه سازي است كه براي ادامه تحصيل در اين  رشته هنري با تنگناها و دشواري هايي روبه روست او، كه  در عين حال خبرنگار مجله اي است، براي انجام دادن  مصاحبه اي، با استاد مرزبان ديدار مي كند. اين ديدار و آشنايي با زندگي استاد باعث مي شود كه او تصميم خود را مبني بر انصراف از رشته مجسمه سازي تغيير دهد. تصميم  جديد، او را رودرروي خانواده اش قرار مي دهد، تا اين كه  روزي...  نويسنده، كارگردان و تهيه كننده اين فيلم عباسعلي عزتي  است و محمدرضا صميمي تصويربرداري آن را برعهده داشته است.  برخي عوامل توليد عبارتند از: بازيگران، سوگند نيكو،  صمد چيني فروشان، آزاده سهرابي، بهزاد مرتضوي، بهروز مدرسي، شميم يوسفي، مژگان رباني و سپيده اردكاني،  صدابردار: محمدتقي جليلي، منشي صحنه: آزاده سهرابي،  دستيار تصويربردار: حسام الدين شريفي، علي اسداللهي،  عكاس: همايون لنگرودي، تداركارت: بابك دشت سان. 
