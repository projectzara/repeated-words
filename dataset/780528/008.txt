   عبارتهاي ناخوشايند در صحبت هاي روزمره  بعضي حرف ها و عبارات است كه بهتر است هرگز به ديگران  نگوييد، منظور من نحوه صدا كردن اشخاص و يا دشنام به  آنها نيست. به طور حتم، شما آگاه تر از آن هستيد كه چنين  عملي را انجام دهيد. منظور من چيزهايي است كه با عصبانيت  و ناراحتي نسنجيده بيان مي كنيم و بعداز لحظاتي از گفته  خود پشيمان مي شويم. در اين مقاله، به بررسي ده جمله و عبارت طعنه آميز مي پردازيم و به شما خواهيم گفت كه چرا نبايد اين عبارتها را به كسي بگوييم و چنانچه كسي اين  جملات را به شما گفت: چگونه پاسخ او را بدهيد.  1- "تو متوجه نيستي ! "،" تو نمي فهمي ! " مهم نيست كه اين جمله به چه كسي گفته مي شود وليكن به  هر صورت باعث تحقير شخصيت فرد مقابل خواهدشد. حتي اگر اطمينان داريد كه مخاطب شما احساسات شما را درك نمي كند و يا متوجه صحبت هاي شما نيست، اين نكته را به خاطر داشته باشيد كه اگر براي او اهميتي نداشت هيچوقت وقت خود را صرف صحبت كردن با شما نمي كرد. او تلاش مي كند شما را درك كند و شما هم مي توانيد در اين امر به او كمك كنيد.  بهتر است چنين گفته شود: "درك و فهم اين موضوع ممكن است  اندكي مشكل باشد ولي.. "يا" اجازه بدهيد من كمي درباره  آن توضيح بدهم. " آگاه كردن مخاطب در مورد پيچيدگي موضوع موردبحث هيچ  عيبي ندارد و حتي ممكن است كه در ابتدا او متوجه نشود و براي رفع هرگونه سوءتفاهم، شما مي توانيد خود را مقصر قلمداد كنيد و بگوييد: "من اميدوارم قادر به باز كردن و توضيح موضوع باشم. "شما نبايد فورا" به شخصي كه هيچ  فرصتي براي درك موضوع نداشته اشكال بگيريد.  اگر موضوعي هست كه دوست نداريد فاش شود فقط بگوييد: "من  ترجيح مي دهم در اين مورد صحبت نشود" و يا با تاكيد بيشتر بگوييد: "علاقه اي به ادامه صحبت در اين باره  ندارم" اگر كسي به شما گفت: "تو متوجه نيستي "با اصرار به او بگوييد: "امتحان كن. هدف من كمك به توست. " 2- "چون مقررات اين طور مي گويند. " همه ما جملاتي مانند" چون كه من اين حرف را زدم "يا" چون  كه من رئيسم "،" متاسفم ولي من اين قوانين را وضع نكردم " را شنيده ايم. آيا گفتن چنين جملاتي مي تواند پاسخ  قانع كننده اي باشد؟ البته نه. هرگاه چنين جملاتي را ادا كنيد به منزله عقبنشيني شماست و بيانگر اين مهم است كه  شما جواب قانع كننده و درستي نداريد، بيان چنين جملاتي  اين واقعيت را مي رساند كه شما بيشتر سعي در حفظ و تقويت  موقعيت و منافع داريد تا رفاه و آسايش ديگران. امكان  دارد كه در اين موقع، مخاطب شما واكنش به خرج دهد و به  شما بگويد: "چي !؟ قانون كاملا" اشتباه است ! " اگر شما قوانيني را سخت اعمال كنيد و به كارگيري آنها را توجيه و تشريح نماييد، نه تنها به درك و فهم و دانسته هاي مردم كمكي نكرده ايد بلكه انگيزه آنها را نيز ازبين مي بريد. مخاطبان شما ممكن است با شما موافق  نباشند ولي به خواسته شما احترام مي گذارند.  براي مثال، اگر شما به فرزندانتان بگوييد كه آنها بايستي در وقت معيني به رختخواب بروند، آنها دوست دارند كه دليل آن را بدانند. توضيح چنين درخواستي اين است كه  آنها در آن موقع شب خوابآلود هستند و اگر به قدر كافي  استراحت كنند روز بعد نيرو و توان بيشتري براي فعاليت  خواهند داشت. به آنها بگوييد كه براي انجام مسئوليت  پدرانه خود نياز به مشاركت و مساعدت ايشان داريد، يا به  آنها بگوييد: "وظيفه من است كه فرزنداني سالم و با نشاط تربيت كنم و وظيفه شماست كه به عنوان فرزند وظايف خود را به خوبي انجام دهيد. " توضيح و صحبت در مورد قوانين و مقررات به نظر وقت گير است ولي در درازمدت از وقتي كه شما صرف بحث و جدل  مي كنيد جلوگيري مي نمايد، به طور كلي مردم دستوراتي را كه براساس منطق باشد بهتر مي پذيرند.  اگر كسي به شما گفت: "چون كه اين مقررات است ! "شما در پاسخ بگوييد: "چرا اين قوانين يا دستورات صادر شده است؟ آنها براي من قابل فهم نيست و اگر ممكن است در درك آن به  من ياري كنيد، در آن صورت پيروي و تبعيت از آن برايم  راحت تر خواهدبود. " 3- "به تو هيچ ربطي ندارد! " اين استفاده نادرست از اصطلاحي است كه مخاطبين را ناراحت  و با بي ادبي ارتباط ايشان را قطع مي كند. از سوي ديگر،  به كارگيري اين جمله بدين معناست كه شما جواب درستي براي  موضوع مورد بحث نداريد.  به جاي به كار بردن عبارت "به تو هيچ ربطي ندارد" به  مخاطب توضيح دهيد كه مجاز به دخالت كردن نيست اگر موضوع  محرمانه است، اين مطلب را به مخاطب توضيح دهيد. براي  نمونه مي توانيد بگوييد: "افرادي درگير اين جريان هستند كه دوست ندارند بدون اطلاع و اجازه ايشان در اين مورد با ديگران صحبتي شود و من به خواسته ايشان احترام مي گذارم. " اگر موضوعي هست كه شما تمايلي به بازگو كردن آن نداريد و نمي خواهيد ديگران از آن مطلع شوند صادقانه به آنها بگوييد: "ترجيح مي دهم در مورد آن صحبتي نكنم. "اگر به  كسي گفته شود كه موضوع به او ربطي ندارد، ممكن است ايجاد تنش و تضاد شود. آيا تابه حال در جواب شنيده ايد كه كسي  بگويد: "حق با شماست ! به من هيچ ربطي ندارد و من نبايد در اين مورد كنجكاوي مي كردم "؟ بدون شك پاسخ منفي است  چون هر كسي كه مخاطب اين جمله باشد شديدا" عصباني و ناراحت مي شود و انتظار مي رود كه از گفته نسنجيده خود اظهار ندامت و پشيماني كنيم.  اگر كسي با پرخاش به شما بگويد كه اين موضوع ربطي به  شما ندارد و شما با او موافق نيستيد به آرامي و با متانت  به او بگوييد: "به اين دليل موضوع به من هم مربوط است. " سپس به او بگوييد چرا شما حق داريد اين موضوع را بدانيد (البته دخالت در امور ديگران دليل كافي نمي تواند باشد!).  4- "مي خواهي در اين مورد چكار كنم؟"  آيا شما قصد بازجويي داريد؟! اين سوءال كه تقريبا" هميشه  با طعنه و كنايه همراه است هيچ مفهوم ديگري بجز طفره  رفتن از مسئوليت ندارد اين سوءال اغلب به وسيله متصديان  فروش دوره نديده فروشگاه ها ادا مي شود كه در پاسخ  شكايت هاي خريداران به كار مي رود، اما اين جمله پرسشي  طعنه آميز نيز بين دوستان، همسران و همكاران به عنوان  آخرين حربه ردوبدل مي شود.  زماني كه شما سوءال فوق را بيان مي كنيد انتظار دو مشكل  را خواهيد داشت: يكي زماني است كه كسي براي انجام كاري  به شما رجوع مي كند و ديگري هنگامي است كه شما سلب مسئوليت مي كنيد بهترين راه كار براي مشكل مطرح شده اين  است كه راه حلي را مطرح نماييد.  اگر موضوع و مشكل مطرح شده موردي است كه شما توانايي  ارائه راه حل مناسب را نداريد، فرد موردنظر را به سازمان،  اداره يا شخص مناسب راهنمايي كنيد. اگر توانايي كمك  كردن به او را نداريد و يا اينكه واقعا" نمي دانيد به چه  نحو به او ياري كنيد بهتر است از او عذرخواهي نموده و با آرامش او را در جريان كار بگذاريد. مثلا" به او بگوييد;  " متاسفم. من واقعا" نمي دانم چه به شما بگويم و يا چه  چيزي را پيشنهاد كنم. دوست داشتم در اين مورد كمك كنم  ولي متاسفانه توانايي آن را ندارم. "در هنگام گفتن اين  جملات سعي كنيد لحن صدايتان بيانگر احساس همدردي و درك و اهميت موضوع از سوي شما باشد. اين گونه برخورد باعث  افزايش اعتبار و شخصيت شما مي شود و اين احساس به مخاطب دست نمي دهد كه شما قصد رفع مسئوليت را داريد.  اگر كسي اين جمله را به شما گفت با اين توضيح پاسخ دهيد:  " من مي خواهم كه شما به حرف من دقيقا" گوش كنيد و سپس  به من كمك كنيد. "سپس موءدبانه به او توضيح دهيد كه چگونه  مي تواند به شما كمك كند.  5- "خونسرد باش ! " مهم نيست كه در حين اداي اين عبارت چه لحني را به كار ببريد ولي چيزي كه مهم است اين است كه اين عبارت امري  هيچ گاه كارايي لازم را نخواهد داشت. اگر شما قبلا" اين  جمله را در برخورد با دوستان و افراد خانواده به كار برده باشيد متوجه اين موضوع شده ايد كه درحقيقت عكس آن  عمل مي شود و اين جمله افراد را جري و آشفته تر مي كند.  اگر از كسي بخواهيد كه خونسرد باشد و آرامش خود را حفظ كند بدين منزله است كه شما نظرات و احساسات او را ناديده  گرفته ايد و او حق ندارد كه ناراحت باشد. در عوض اينكه  به او اطمينان خاطر بدهيد كه وضعيت بهتر خواهد شد(اگر واقعا" هدف شما اين باشد)، شما اين احساس را در او به وجود مي آوريد كه درقبال احساس خود بايد با شما مجادله كند واز حقوق خود دفاع نمايد.  به جاي گفتن چنين جمله اي، آرامش خود را حفظ كنيد و به  چشمان او نگاه كنيد، و در صورت نياز او را لمس كنيد و به  او بگوييد: "همه چيز درست مي شود. به من بگو مشكل چيست؟"  اگر كسي به شما گفت: "خونسرد باش "شما نيز در جواب به او بگوييد: "ببين، كاملا" مشخص است كه من آرام نيستم. بيا در مورد اينكه چرا من اين گونه آشفته ام صحبت بكنيم. " 6- "مشكل تو چيست؟"  اين جمله عبث درعوض اين كه باب بحث و گفتگو را در يافتن  راه حل مناسب باز كند، معمولا" آغازگر جنگ بين من و شماست. جواب و عكس العمل معمول در مقابل اين سوءال  كنايه دار، حالت تدافعي است كه همراه با اين پاسخ است:  " اين مشكل من نيست، درحقيقت مشكل خود تو هستي ! " اگر شما به كسي چنين جمله اي را بگوييد، اين سوءال بدين  معنا نيست كه شما مي خواهيد راه حل هايي را ارايه كنيد،  بنابراين بهتر است بگوييد: "موضوع چيست؟ من چطور مي توانم به تو كمك كنم؟"  اگر كسي آنقدر با نزاكت نبود واز شما پرسيد: "مشكل تو چيست؟"، شما نيز در جواب بگوييد: "مشكلي وجود ندارد، فقط موضوعي است كه بايد راجع به آن با كسي صحبت كنم. آيا مي توانيم در اين مورد صحبت كنيم؟"  7- "تو هيچوقت.. "يا" تو هميشه... " اين گونه نتيجه گيري و كلي گويي هميشه درست نيست. مثلا"  آيا درست است كه به يك بچه گفته شود كه هرگز اتاقش را تميز نمي كند؟(بسيار خوب، ممكن است كه الگو و نمونه بدي  باشد!)آيا درست است كه گفته شود همسرتان هميشه دير سر قرار مي رسد و يا تاخير دارد؟ اين گونه استنباط و نتيجه گيري ها نه تنها طعنه آميز هستند، بلكه در صورت  تكرار و استمرار از توجه و دقت مخاطب نسبت به گفته هاي  شما مي كاهد.  اگر شما به كسي بگوييد كه "هرگز به حرف من گوش نمي دهي " او به شما يادآوري خواهد كرد كه بارها و بارها به  گفته هاي شما عمل كرده و تاكيد مي كند كه بي جهت حرفهاي  شما را تصديق كرده و حالا مي خواهد كه شما را ناديده  بگيرد. از طرفي، شما او را عصبي مي كنيد و احساسات او را خدشه دار كرده ايد به طوري كه راهي براي ارضا و جلب رضايت شما باقي نمانده است.  بهتر است مسئوليت را متوجه خود كرده و از او طلب كمك و چاره جويي نماييد. بهتر است بگوييد: "زماني كه بدون  اطلاع قبلي، دير سر قرار مي آيي به من احساس بدي دست  مي دهد و من فكر مي كنم كه به من و يا برنامه ريزي من  اهميتي نمي دهي. "البته اين گونه عمل كردن بايستي با عذرخواهي و يا حداقل يك توضيح مختصر همراه باشد.  اگر كسي اين عبارات را صريحا" در مورد شما به كار برد،  سعي كنيد دليل و نقطه نظرات او را دريابيد و به او بگوييد: "ممكن است حق با شما باشد و من مي دانم كه آنچه  شما مي گوييد احتمالا" در گذشته درست بوده ولي اجازه  بدهيد كمي بيشتر در اين مورد صحبت بكنيم. آيا اين مسئله  اينقدر جدي است كه شما را تا اين حد پريشان كرده است و يا دليل ديگري براي ناراحتي و پريشاني شما وجود دارد؟"  8- "ديگر اين حرف را تكرار نمي كنم ! " تقريبا" هميشه چنين عبارتي يك نوع وعده پوچ و توخالي است.  اگر شما واقعا" قصد داريد تا نكته اي را مورد تاكيد قرار دهيد، لحظات را غنيمت شمرده و بدون فوت وقت با يك  تذكر مختصر و كوتاه اين عمل را انجام دهيد. با همه اينها،  اگر آنچه شما انجام مي دهيد قانع تان نكرد چه مي كنيد؟ مطمئنا" متوسل به تهديد و اخطار مي شويد، چرا كه هدف  نهايي شما اجتناب از تكرار گفته هاي خود مي باشد و پس از آن تنها يك راه حل مي ماند و آن هم توسل به تهديد است.  چنانچه شما براي اعمال خشونت و تهديد آمادگي نداشته  باشيد و يا از آن استفاده نكنيد از اعتبار شما كاسته  مي شود.  اگر شما مي خواهيد اهميت و لزوم گفته هاي خويش را مورد تائيد قرار دهيد چنين بگوييد: "براي من مهم است كه شما كاملا" موضوع را درك كنيد. به همين خاطر، يك بار ديگر تكرار مي كنم، پس با دقت گوش بده. " اگر كسي به شما گفت: "ديگر اين حرف را تكرار نمي كنم "، شما نيز با متانت به او بگوييد: "بسيار خوب. متوجه شدم. " 9- "اين كار را فقط به خاطر شما انجام مي دهم " اين جمله شخص مخاطب را ناراحت مي كند و بلافاصله او احساس حقارت و سرخوردگي مي كند قلبا" كسي به اين موضوع  ايمان ندارد و اين جمله باعث استهزاء و حقارت در فرد مي شود. اين جمله كنايه دار است و مفهوم آن اينست كه "به  آنچه گفتم اطمينان دارم و حاضرم با تو شرط ببندم. " اگر واقعا" آنچه كه شما انجام مي دهيد به خاطر شخص  مقابل است به او ثابت كنيد و برايش دليل بياوريد و مثالهاي عيني بزنيد و به او نشان دهيد كه كاري كه شما قصد انجامش را داريد چقدر در زندگي او موثر است و آن را بهبود مي بخشد. همان گونه كه افراد پليس مجرمين را ترغيب به تسليم شدن مي كنند تا به دليل عدم همكاري آنها مجبور نباشند كه شب را در زندان و دور از خانواده و افراد مورد علاقه وغذاي داغ سپري كنند، شما هم بايد اقدام كنيد و به  مخاطب خود اطمينان خاطر بدهيد كه كاري كه انجام مي دهيد به نفع خود اوست و خير و صلاح او در آن است.  اگر كسي به شما بگويد كه "اين كار را فقط به خاطر تو انجام مي دهم "، از او بپرسيد چگونه او مي تواند به شما ياري رساند. اگر آنچه را كه او مي گويد با آن چيزهايي كه  در ذهن شماست تضاد داشته باشد به او اين مطلب را گوشزد كنيد، به او بگوييد: "هيچكس بهتر از خودم مرا نمي شناسد.  همان طور كه شما خودتان نفع خود را بهتر از ديگران تميز مي دهي، من هم خير و صلاح خود را بهتر از هر كس ديگر تشخيص مي دهم. " 10- "چرا منطقي فكر نمي كني؟"  تاكنون يك بار هم در زندگي ام اتفاق نيفتاده است كه كسي  به من گفته باشد" ميداني موضوع چيست؟ امروز گيج و از مرحله پرت هستم يعني كاملا" آدم بي منطقي شده ام. "مردم  ممكن است بگويند كمي فراموشكار و حواس پرت هستند ولي  به هيچ عنوان اعتراف نخواهند كرد كه افراد بي منطقي  هستند. بنابراين شما با بيان چنين سوءالي فقط تضاد و نزاع  بپا خواهيد كرد.  بهترين كار اين است كه با برخورد و رفتار معقول خود به  او اجازه و فرصت دهيد كه فرد منطقي باشد. سعي كنيد از زبان منطق و لحن اطمينان بخش استفاده كنيد. با استفاده  از جملاتي مثل "اجازه بده ببينم مي توانم موقعيت تو را درك كنم؟" او را نسبت به اشتباهش آگاه سازيد سپس كلمات  او را به صورت قابل فهمي بازگويي كنيد. اين عمل شما به  او اطمينان مي دهد كه شما كاملا" به صحبت هاي او گوش مي دهيد، به علاوه او مي تواند از دريچه شما موقعيت  خويش را ارزيابي كند، همين شيوه عمل باعث جذب او مي شود و او حمايت شما را احساس مي كند. سپس شما مي توانيد به  او كمك كنيد تا بيشتر منطقي فكر كند و تصورات مخرب را از ذهن خويش بزدايد و به او توهين هم نمي شود.  اگر كسي به شما گفت: "چرا سعي نمي كني بيشتر منطقي باشي؟ "، آرامش خود را حفظ كنيد، نفس عميقي بكشيد و با صداي  ملايم و آرام بگوييد: "به اندازه كافي معقول و منطقي  هستم و مي دانم كه با بخت و اقبال بلندم بهتر هم مي شوم.  اما ظاهرا" در مورد آن مسئله ما دو ديدگاه متفاوت داريم. " بدين ترتيب، تلاش او جهت تحقير شخصيت شما با شكست مواجه  شده و هيچ گونه تضاد و اختلافي پيش نمي آيد.  ترجمه و تنظيم: پرويز يحيوي آزاد نوشته: جورج تامسون  منبع: مجله زن امروز 
