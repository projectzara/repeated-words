 آنچه را كه در زمستان مصرف مي شود اگر در تابستان مصرف  كنيم مثل اين است كه همان لباس زمستاني را در تابستان  مورد استفاده قرار دهيم. در تابستان بدن براي دفاع در مقابل گرما سعي مي كند عروق سطحي را گشاد كند و بدين  وسيله مقدار بيشتري از خون را در مقابل هواي خارج قرار دهد تا خنك شود در اين حال با عرق كردن زياد به تدريج آب بدن از دست رفته و همراه با آب از دست رفته مقدار عناصر داخلي بدن مثل كلسيم، فسفر، آهن و نمك و غيره نيز دفع  مي شود و احتياج به آب بيشتر است. در خصوص انتخاب نوع  چربي بهتر است چربي هاي كم ضرر را به مصرف رسانيد و از چربيهاي پخته و سرخ كرده حتي الامكان پرهيز كنيد و نبايد فراموش كرد كه گوشت، شير، تخم مرغ و پنير و ساير لبنيات  نيز اغلب داراي مقداري چربي بوده كه براي بدن لازم است.  از طرفي بامصرف سالادهاي مختلف كه معمولا" با روغن زيتون  مخلوط است بخوبي مي توان چربي لازم مصرف تابستان را تامين كرد. براي انتخاب نوع گوشت بايد دقت كرد كه  گوشتهاي كم چربي را به مصرف رسانيد زيرا هضم گوشتهاي چرب مشكل است. همچنين شير داراي تركيب خوب و مقوي براي  تابستان است و با اينكه به اندازه كافي مواد پروتئيني به  بدن مي رساند بهتر است در تابستان به اندازه كافي مصرف  شود كه استفاده از ماست هم همان حسن را دارد. مواد قندي  بعضي ساده مثل قند و مربا هستند و بعضي تركيب بزرگتري  دارند مثل نان و برنج و سيبزميني و آنچه كه مسلم است  مواد قندي غالبا" همراه شيريني و مربا و غيره به مصرف  مي رسند ولي بايد توجه داشت كه مصرف اينگونه مواد قندي  نبايد سبب فراموشي سيبزميني شود چه استفاده از آن به  مراتب بهتر و مفيدتر است اما آنچه كه قابل تامل است  استفاده از انواع نانهاي شيريني، كرم دار و خامه اي است  كه با توجه به گرم بودن هوا مي توان گفت كه نه تنها مفيد نبوده بلكه زيان آور است.  اما در فصل تابستان انسان به دليل فعاليت هاي بدني و گرماي هوا ضمن عرق كردن و از دست دادن مقداري از آب بدن  دچار عطش شده كه براي رفع آن نياز به نوشيدني مناسب كه  غالبا" آب اين مهمترين و فراوان ترين مايه حياتي است ولي  بايد دانست كه نوشيدن آب در تابستان تا چه حد مفيد است؟ مسلما" هنگام عطش بايد آب نوشيد و آدمي آن وقت كه تشنه  است تمام سلولهاي بدنش احتياج به آب دارد. آبي كه روزانه  مصرف مي شود از راه نوشابه ها و يا همراه غذاهاي مصرفي  روزانه است. معمولا" بيشتر آب مصرفي روزانه از راه كليه  دفع مي شود و بقيه از راه عرق كردن و راههاي ديگر به  خارج مي رود گرماي هوا و خشكي آن ميزان عرق روزانه و نوع  غذاهاي مختلف در مصرف آب روزانه موءثرند ولي در هر حال  آنچه مسلم است عطش را بايد با آب فرو نشاند منتهي با چه  آبي و به چه ميزان؟ تعيين ميزان آب مورد نياز روزانه  بستگي به نوع غذا، عكس العمل آدمي در مقابل گرما و ميزان  عرق روزانه دارد. مسلما" تغذيه با مواد گوشتي و چربي آب بيشتري مي طلبد تا ميوه ها. يقينا" زندگي در آب و هواي  معتدل مصرف آب كمتري را ايجاب مي كند تا نقاط گرمسير،  مصرف آبهاي مختلف هر يك خواص خود را دارد. آبهاي معدني  كه حاوي املاح مختلف هستند در بيماريهاي مختلف مصرف  مي شوند و يقينا" آن كس كه به علت از دست دادن مقدار زيادي نمك از راه عرق احتياج شديد به املاح مختلف دارد از مصرف شربت به ليموي خنك يا دوغ اندكي شور لذت بيشتري  مي برد و در هر حال بهترين نوشيدني آب ساده است گاهي نيز آن را با شربتهاي مختلف يا آبليمو اندكي شيرين يا ترش  مي توان كرد. آبهاي معدني تركيبات مختلف دارند بعضي نيز به علت داشتن گاز خواص مخصوص آن را نيز دارا هستند. آب ميوه ها علاوه بر رفع عطش مقداري ويتامينهاي مختلف را به  بدن آدمي مي رساند و مصرف شربتهاي متفاوت نيز سبب مي شوند كه علاوه بر رفع عطش مقداري املاح گوناگون به  بدن آدمي وارد شوند، چاي، قهوه و جوشانده هاي مختلف  علاوه بر رفع عطش خستگي آدمي را نيز برطرف مي سازند چه  كافئين موجود در آنها اثرات تحريكي خوبي دارند و همان طوري كه قبلا" گفتيم مصرف شيره علاوه بر رفع عطش  براي تغذيه آدمي نيز بسيار مفيد است. مسلما" پس از يك  ورزش طولاني كه مقدار زيادي از املاح بدن از راه عرق  كردن از بين رفته مصرف نوشابه هاي كمي شورتر مثل دوغ  مفيدتر است، هيچ وقت وسط غذا آب ننوشيد چه علاوه بر اينكه جاي غذا را مي گيرد سبب رقيق شدن اسيد معده مي شود و هضم غذا را دچار اشكال مي سازد، براي رفع تشنگي  نوشابه هاي سرد مفيدند ولي از نوشابه هائي كه يخ زده  هستند و يا آب بسيار سرد حتي الامكان بايد پرهيز كرد.  غلامرضا مختاري 
