 گروه علمي - فرهنگي: در ادامه دهمين فصل كاوش تپه  باستاني هگمتانه كه يكي از قديمي ترين و كم نظيرترين  شهرهاي باستاني دنيا از نظر معماري بشمار مي رود مجموعه اي شگفت انگيز و غني از نظر معماري كشف شد.  به گزارش روابط عمومي سازمان ميراث فرهنگي كشور، گروه  باستان شناسي هگمتانه به سرپرستي دكتر محمدرحيم صراف در اوايل هفته جاري و در گمانه زني چند نقطه خيابان اكباتان  همدان در نيم متري زير اين خيابان به اولين آثار و شواهد معماري از شهر باستاني هگمتانه دسترسي پيدا كرد.  آثار مكشوفه، داراي سيستم بي نظير هندسي و شطرنجي، شامل  ديوار ضخيمي با خشتهايي به xابعاد 3333 xو 1312 سانتيمتر است.  گروه باستان شناسي مذكور درصدد است در ادامه تحقيقات خود در اطراف خيابان اكباتان به معابر اصلي شهر باستاني كه  معابر فرعي مكشوفه را قطع خواهد كرد دسترسي پيدا كند.  به گفته دكتر صراف باستان شناسان پيشتر تصور مي كردند كه  به دليل احداث خيابان اكباتان در دوره قبل از انقلاب اسلامي و وارد شدن لطمات شديدي به تاسيسات و برج و باروي  شهر باستاني هگمتانه نتوانند آثار و شواهد بيشتر ي به  دست آورند. وي ابراز اميدواري كرد كه گروه تحت سرپرستي او با ادامه كاوش در اين محوطه بتواند به آثار و بقاياي  بيشتري از معماري شهر باستاني هگمتانه دسترسي پيدا كند.  آثار باستاني مكشوفه در تپه هگمتانه و سيستم معماري  شطرنجي آن نه تنها توجه باستان شناسان و فرهنگ دوستان  داخلي را به خود جلب كرده، بلكه باعث شگفتي بسياري از دانشمندان و پژوهشگران خارجي شده است. به همين دليل  هرساله تعداد زيادي از جهانگردان خارجي و ايرانگردان از آثار باستاني مكشوفه مربوط به يكي از قديمي ترين و كم نظيرترين شهرهاي باستاني دنيا از نظر معماري بازديد مي كنند. 
