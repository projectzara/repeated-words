 گروه علمي فرهنگي: جمعي از نمايندگان مجلس شوراي اسلامي  با ارسال نامه اي خطاب به رئيس جمهوري از اقدام سريع و رسيدگي دقيق به موضوع تعطيلي برخي مراكز آموزش عالي ضمن  خدمت فرهنگيان در بعضي از شهرهاي كشور از سوي وزير آموزش  و پرورش تقدير و تشكر كردند.  متن كامل اين نامه كه در جلسه علني ديروز مجلس قرائت شد به شرح زير است: حضرت حجت الاسلام والمسلمين جناب آقاي  خاتمي رياست محترم جمهوري اسلامي ايران پيرو نامه شماره  3577- 318 13/4/78 جمعي از نمايندگان محترم مجلس شوراي  اسلامي در ارتباط با تعطيلي برخي مراكز آموزش عالي ضمن  خدمت فرهنگيان در بعضي از شهرهاي كشور لازم است مراتب تقدير و تشكر خويش را از اقدام سريع و رسيدگي دقيق به  موضوع و حل مشكل توسط وزير محترم آموزش و پرورش وهمكاران  محترم ايشان ابراز نمائيم و اين عمل خير يقينا" خدمتي  بزرگ براي قشر زحمتكش و شريف فرهنگيان عزيزمان خواهد بود.  توفيق روزافزون جنابعالي و دولت خدمتگزار را از خداوند سبحان خواستاريم. اين نامه، به امضاي 165 تن از نمايندگان  مجلس رسيده است.  گفتني است در نامه قبلي نمايندگان به رئيس جمهوري، از صدور بخشنامه اي توسط آموزش و پرورش كه مفاد آن به  تعطيلي برخي مراكز آموزش عالي فرهنگيان منجر شد، انتقاد شده بود و اين در حالي بود كه اساسا" چنين بخشنامه اي  صادر نشده بود.  در همان هنگام پس از انتقاد از اين عمل نمايندگان، برخي  از نمايندگان قول داده بودند كه به نحو مقتضي از وزير آموزش و پرورش دلجويي كنند و درواقع، اصلا" مشكلي ايجاد نشده بود كه در نامه حاضر، از حل آن سپاسگزاري شده است.  همشهري، در اين ارتباط يادداشتي را با عنوان "نامه اي كه  نخوانده امضا شد" در روز 16 مرداد ماه به چاپ رسانده بود. 
