 ژاپن اعلام كرد دستور تعليق اعطاي وام را به ايران كه  شش سال پيش صادر شده بود، لغو و گفت وشنود سياسي با دولت  محمدخاتمي رئيس جمهور ميانه رو ايران را آغاز مي كند.  ياسوهيسا كاوامورا سخنگوي وزارت خارجه ژاپن اعلام كرد ژاپن موافقت كرده است براي كمك به تكميل سد هيدروالكتريكي برروي رودخانه كارون در ايران وامي به  مبلغ 5/7 ميلياردين معادل 8/65 ميليون دلاردراختيارايران  قراردهد. به گزارش خبرگزاري رويتر اين وام خيلي كمتر از مبلغي است كه در اوايل شروع اين طرح دراوائل دهه 1990 برنامه ريزي شده بود كاوامورا گفت ژاپن براي تحكيم گفت  وشنودهاي سياسي دوجانبه ازخاتمي دعوت كرده است سال آينده  ازتوكيو ديدن كند. سخنگوي وزارت خارجه ژاپن گفت: خرازي  ازژاپن خواسته است كه توكيو در يك برنامه پنج ساله توسط ايران، كه از مارس سال 2000 شروع مي شود همكاري كند.  او افزود: كومورا وعده دادكه مشكلات مربوط به توسعه  ايران را عميق و دقيق ترمورد بررسي قرار دهد. 
