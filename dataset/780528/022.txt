 گروه اقتصادي: روابط عمومي وزارت بازرگاني اعلام كرد: در تداوم اجراي سياستهاي حمايتي دولت و دراستمرار اقدامات  سال هاي قبل و براي تنظيم بازار و تامين نياز دانش آموزان مقاطع مختلف در طليعه آغاز سال تحصيلي  791378 و بازگشايي مدارس تعداد معتنابهي از انواع دفترچه  تحصيلي طي دو مرحله توزيع مي شود در مرحله اول بالغ بر 170 ميليون جلد و در مرحله دوم 80 ميليون جلد طبق برنامه  با كيفيت مناسب و قيمتهاي دولتي از طريق تعاونيهاي مصرف  كارگري، كارمندي، فروشگاههاي اتكا، تعاونيهاي مصرف محلي،  تعاونيهاي عشايري، تعاونيهاي فرهنگيان و فروشگاههاي  زنجيره اي رفاه، شهروند، شهر و روستا، قدس، سپه،  تعاونيهاي اصناف در سراسر كشور توزيع مي شود. بنابراين  اطلاعيه، كليه خانواده ها مي توانند با مراجعه تدريجي از هفته اول شهريور ماه سال جاري به شبكه هاي ياد شده نسبت  به تامين نيازهاي خود به قيمتهاي دولتي به شرح ذيل اقدام  كنند: دفترچه 40 برگ قيمت مصرف كننده هر جلد 450ريال،  دفترچه 60 برگ قيمت مصرف كننده هر جلد 650 ريال، دفترچه  80برگ قيمت مصرف كننده هر جلد 810 ريال، دفترچه 100 برگ  معمولي قيمت مصرف كننده هر جلد 860 ريال، دفترچه 100 برگ  جلد پلاستيك و ميراث فرهنگي قيمت مصرف كننده هر جلد 1200 ريال. 
