 مقامات مسئول در اداره كل اطلاعات و دادگستري قم اعلام  كردند افرادي كه در ارتباط با دزدي مسلحانه چند روز پيش  قم دستگير شده اند با يك باند شرور و آدمكش مرتبطند.  روابط عمومي كل اطلاعات قم روز چهارشنبه اعلام كرد:  تاكنون پنج تن از مرتبطان اين حادثه كه برخي از آنان در حال تلاش براي خروج از كشور بودند شناسايي و دستگير شدند.  دراين اطلاعيه از نقش مردم قم كه تعدادي از آنان هم در جريان دفاع از جان و مال انسان هاي بيگناه به شهادت  رسيده اند، در جلوگيري از فرار دزدان و كمك به دستگيري  آنان توسط نيروي انتظامي تقدير شده است.  دراين اطلاعيه همچنين با اشاره به پيگيري هاي فعال و شبانه روزي دستگاه قضايي و همكاري نيروهاي انتظامي و سربازان گمنام امام زمان(عج)برخي ازاعترافات اعضاي  اين باند اعلام شده است. اقدام به تهيه چندين قبضه سلاح،  انجام سرقت هاي مسلحانه به دفعات مختلف، سرقت چند دستگاه  موتوسيكلت و ايجاد رعب و وحشت، درگيري مسلحانه و برهم  زدن امنيت عمومي در حين سرقت از جمله مواردي است  كه دراين اطلاعيه به عنوان برخي از اعترافات متهمين ذكر شده است.  رييس دادگستري استان قم فداكاري و نقش مردم را در به دام  افتادن دزدان مورد تاكيد قرار داد و از آناني كه دراين  راه جان باختند تجليل كرد.  چهارشنبه شب گذشته در يك دستبرد مسلحانه و كم سابقه به  پاساژ ملت قم كه مركز مغازه هاي طلافروشي و در جوار حرم  مطهر حضرت معصومه(س)قرار داردچهارتن از شهروندان هنگام  مقابله با دزدان هدف گلوله آنها قرار گرفته وكشته شدند و هفت تن نيز زخمي گشتند. 
