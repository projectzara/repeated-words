 در يك حادثه در ورزشگاه انقلاب شهركرد سيزده نفر مجروح  شدند.  شب گذشته هنگام برگزاري مسابقه هاي جوانان، بخشي از جايگاه تماشاگران فرو ريخت و سيزده تن از تماشاگران كه  در طبقه بالا و يا زير سقف اين جايگاه نشسته بودند زخمي  شدند هفت نفر از مجروحان پس از درمان سرپائي مرخص شدند و شش نفر ديگر نيز كه بستري شده بودند تا ظهر ديروز بيمارستان را ترك كردند.  حادثه در محل يك هلالي جايگاه به وسعت تقريبي هشت  مترمربع كه به تازگي مرمت و بازسازي شده بود اتفاق افتاد.  جريان اين حادثه از سوي دستگاه قضائي با همكاري نيروي  انتظامي و اداره كل تربيت بدني در دست پيگيري است. 
