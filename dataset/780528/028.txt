 گروه ورزشي: پريمو نبيولو رئيس ايتاليايي فدراسيون  بين المللي دووميداني آماتور ديروز براي ششمين بار به عنوان رياست اين فدراسيون برگزيده شد.  به گزارش خبرگزاري آلمان از سويل، نبيولو كه 76 سال سن  دارد، در خلال كنگره سالانه دو روزه اين فدراسيون كه در شهر سويل - اسپانيا تشكيل شد، طي يك راي گيري از سوي  اعضا در مقام خود ابقا شد. وي براي چهار سال ديگر سكان  رهبري يكي از پرطرفدارترين رشته هاي ورزشي حاضر جهان را به عهده خواهد داشت نبيولو از سال 1981 به رياست  فدراسيون بين المللي دووميداني آماتوربرگزيده شد و تاكنون تحولات زيادي را در اين رشته به وجود آورده است.  كنگره سالانه اين فدراسيون در آستانه هفتمين دوره  مسابقه هاي دووميداني قهرماني جهان كه از روز جمعه در شهر سويل آغاز مي شود، تشكيل شد. 
