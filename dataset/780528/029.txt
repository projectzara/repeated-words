   گروه ورزشي: از سوي فدراسيون بين المللي فوتبال(فيفا) رده بندي تيم هاي فوتبال جهان در ماه گذشته ميلادي اعلام  شد.  در رده بندي اعلام شده تيم برزيل كماكان صدرنشين است و تيم هاي فرانسه، جمهوري چك، ايتاليا، آلمان، آرژانتين،  اسپانيا، كرواسي و مكزيك به ترتيب در رده هاي بعدي جاي  دارند.  همچنين تيم آمريكا با 10 پله صعود به عنوان فعال ترين  تيم فوتبال جهان در ماه گذشته ميلادي برگزيده شد.  " رايت "هنرپيشه مي شود يان رايت مهاجم تيم وستهام انگليس در پايان فصل جاري از فوتبال كناره گيري خواهد كرد تا به عنوان هنرپيشه در سينما مشغول به كار شود.  اين بازيكن 35 ساله كه در 212 بازي براي آرسنال، 128 گل  به ثمر رساند در گفتگو با روزنامه سان اين خبر را اعلام  كرد.  رايت در اين رابطه گفت: من در داخل زمين چمن يك هنرپيشه  هستم كه براي مردم فيلم بازي مي كنم به همين دليل  استعداد زيادي در كار سينما دارم.  " پتي "بازمي گردد " امانوئل پتي "بازيكن فرانسوي تيم آرسنال انگليس دو هفته  ديگر به ميادين فوتبال بازخواهد گشت.  پتي كه به دليل مصدوميت از ناحيه زانو در بازي شب گذشته  تيم ملي فوتبال فرانسه مقابل ايرلند شمالي غايب بود در بازي با ساندرلند به شدت آسيب ديد اما به گفته پزشكان در آينده اي نزديك به ميادين فوتبال بازخواهد گشت.  ماتيوس اسفند ماه مي رود لوتار ماتيوس بازيكن باتجربه تيم بايرن مونيخ آلمان از اسفند ماه سال جاري براي تيم نيويورك مترو استارز بازي  خواهد كرد قرارداد ماتيوس با اين تيم يكساله و به ارزش  275 هزار دلار مي باشد.  ماتيوس در اين رابطه گفت: من از اينكه با يك كشور جديد و فرهنگ آن آشنا مي شوم بسيار خوشحالم.  ماتيوس كه در سال 1991 به عنوان بهترين بازيكن فوتبال  جهان برگزيده شد به عنوان سوئي پر و يا هافبك دفاعي براي  اين تيم بازي خواهد كرد. وي آخرين بازي خود را در بوندس ليگا مقابل وردربرمن انجام خواهد داد. 
