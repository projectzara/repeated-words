 يوگني پريماكف و يوري لوژكف از سران اين ائتلاف هستند يوگني پريماكف نخست وزير پيشين روسيه با اعلام تشكيل يك  ائتلاف ميانه رو قدرتمند با يوري لوژكف شهردار مسكو، در آستانه انتخابات حساس و تعيين كننده پارلماني ورياست  جمهوري، بوريس يلتسين رئيس جمهور اين كشور را به مبارزه  طلبيد.  به گزارش خبرگزاري فرانسه، پريماكف روز سه شنبه اعلام  كرد، رهبري ائتلاف "ميهن، سراسر روسيه "را پذيرفته است.  وي در بيانيه اي با اعلام اين خبر گفت، اين ائتلاف باعث  ا تحاد تمامي نيروهاي سياسي مي شود و از ورود احزاب ديگر نيز استقبال مي كند.  ظهور اين ائتلاف كه پيشتر نيز پيش بيني شده بود، كرملين  و حزب كمونيست را با چالش هاي عمده اي روبرو مي كند. يوري  لوژكف مرد شماره دو اين ائتلاف كه اعضاي آن را سياستمداران ميانه رو تشكيل مي دهند، است.  پريماكف 69 ساله كه در ماه مه گذشته توسط يلتسين از سمت  نخست وزيري بركنار شد برخلاف ديگر چهره هاي سياسي روسيه  از محبوبيت بسياري در ميان مردم اين كشور برخوردار است.  تحليلگران از او به عنوان يكي از جانشينان احتمالي  يلتسين در انتخابات رياست جمهوري سال 2000 نام مي برند.  پريماكف در بيانيه خود با اشاره به اينكه ممكن است  كرملين كه اكنون محبوبيتي در ميان مردم ندارد و فاقد يك  سياسي قدرتمند است، انتخابات، پارلماني را منحل كند، گفت:  ما بايد از صحت انتخابات و منصفانه بودن آن اطمينان  حاصل كنيم. او همچنين گفت، رئيس جمهوري آينده بايد بخشي  از اختيارات خود را به پارلمان يا دولت منتقل كند و پريماكف خواستار ايجاد مقام معاونت رئيس جمهوري در روسيه  شد. به نظر مي رسد اين پيشنهاد با هدف حفظ يوري لوژكف در صحنه سياسي روسيه در صورت پيروزي پريماكف صورت گرفته  باشد.  ائتلاف" ميهن، سراسر روسيه "چندي پيش از اتحاد جنبش  سياسي- اجتماعي پدر ميهن به رهبري يوري لوژكف و حزب سراسري روسيه به رهبري شايميف رئيس جمهور تاتارستان  تشكيل شد.  اظهارات پريماكف با سكوت كرملين كه به شدت با تشكيل چنين  ائتلافي مخالفت مي كرد روبرو شد.  برخي تحليلگران پيش بيني مي كنند اين ائتلاف آينده سياسي  درخشاني نخواهد داشت زيرا قرباني كشمكش هاي رهبران  قدرت طلب خود مي شود. 
