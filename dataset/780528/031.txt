 دور دوم مذاكرات آمريكا و روسيه در مورد پيمان استارت 3 و همچنين "اي. بي. ام "ديروز در مسكو آغاز شد.  به گزارش خبرگزاري رويتر از مسكو، اين مذاكرات مانند دور اول در پشت درهاي بسته برگزار شد. "جان هولوم "معاون  وزير خارجه آمريكا رياست هيات نمايندگي آمريكا رادر اين  مذاكرات برعهده دارد.  روءساي جمهوري آمريكا و روسيه در جريان نشست گروه 8 در كلن آلمان در ماه ژوئن در مورد از سرگيري مذاكرات به  توافق رسيدند.  نگراني روسيه از تصميم آمريكا در مورد ايجاد يك سيستم  دفاع ضدموشكي يكي ديگر از محورهاي اين مذاكرات است. مسكو اين اقدام آمريكا را در تناقض با پيمان ضدموشك بالستيك  (اي. بي. ام)كه در سال 1972 بين دو كشور منعقد شده  دانست.  پيمان استارت 3 نيز در ادامه پيمان هاي كاهش  زرادخانه هاي هسته اي موسوم به استارت يك و دو بين دو كشور آمريكا و روسيه مورد بحث قرار مي گيرد.  براساس اين پيمان تعداد كلاهكهاي هسته اي دو كشور از دو هزار و پانصد به دو هزار عدد كاهش پيدا مي كند. 
