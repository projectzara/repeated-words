 آمريكا با اعلام اين كه خط مشي هسته اي جديد هند جهت بدي  را پيش گرفته دهلي نو را به اتخاذ موضعي محتاطانه در مورد سلاح هاي هسته اي و سيستم هاي موشكي فراخواند.  به گزارش خبرگزاري فرانسه از واشنگتن، جيمز روبين سخنگوي  وزارت امور خارجه آمريكا، اين مطلب را در واكنش نسبت به  خط مشي هسته اي جديد هند كه روز سه شنبه منتشر شد، بيان  كرد.  هند در اين برنامه به وضوح تاكيد كرده است كه هيچ اعمال  فشار يا مداخله اي را از سوي پنج قدرت هسته اي جهان،  تحمل نخواهد كرد.  در سندي كه شوراي ملي امنيت هند منتشر كرد، آمده است،  هند در جهاني كه تلاش ها در راه مشروع شدن استفاده از سلاح هاي هسته اي براي تعداد كمي از قدرت ها صورت  مي گيرد، از اين حق خود قويا دفاع خواهد كرد.  روبين اظهار داشت، دهلي نو با تلاش براي دستيابي به يك  چنين قدرتي به وضوح راه بدي را پيش گرفته است.  هند و پاكستان ماه مه 1998 دست به چند مورد آزمايش  هسته اي زدند كه در نتيجه جامعه بين المللي مجازات هايي  اقتصادي بر ضد اين دو كشور به اجرا درآورد.  روبين خاطرنشان كرد، خط مشي جديد هند به طور يقين يكي از موضوع هاي مورد بحث آمريكا و هند در هفته هاي آينده و در حاشيه مجمع عمومي سازمان ملل خواهد بود. 
