 ابراز همدردي جهانيان و ارسال محموله هاي غذايي و دارويي  از گوشه و كنار جهان براي زلزله زدگان تركيه ادامه دارد آنكارا- خبرگزاريها: تازه ترين گزارش ها از زمين لرزه  مهيب تركيه حاكي است تاكنون اجساد حدود 3500 كشته و 17 هزار زخمي از زير آوارها در آمده است.  كميته بحران دولت كه پس از وقوع زلزله "ازميت "تشكيل شد،  ديشب با انتشار بيانيه اي اعلام كرد تاكنون حدود 1930 تن  در شهر ازميت، 721 تن در ساكاريا، 300 تن در پالووا، 300 تن در استانبول، 150 تن در بولو، كشته شده اند. براساس  اين گزارش، حال بسياري از زخمي ها وخيم است و يكي پس از ديگري جان مي سپارند.  زلزله تركيه، بامداد روز سه شنبه در منطقه عمومي ازميت  روي داد.  از سوي ديگر، ابراز همدردي جهانيان و ارسال محموله هاي  غذايي و دارويي از گوشه و كنار جهان براي زلزله زدگان  تركيه ادامه دارد. تقريبا" همه كشورهاي اروپايي، آمريكا،  ژاپن و بيشتر كشورهاي در حال توسعه جهان در عمليات  امدادرساني بين المللي به زلزله زدگان تركيه شركت  كرده اند اما نارسايي در خطوط ارتباطي، كمك رساني را كند كرده است.  هلال احمر جمهوري اسلامي ايران نيز آمادگي خود را براي  شركت در اين همياري جهاني اعلام كرده است.  مسئولان بلندپايه كشور نيز با ارسال پيام هاي همدردي  براي رهبران تركيه، اين ضايعه انساني بزرگ را به آنها تسليت گفته اند. 
