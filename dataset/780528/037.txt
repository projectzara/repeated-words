 كوفي عنان، دبيركل سازمان ملل متحد هرگز روزي را كه قبلا" در اين ماه در فري تاون پايتخت  سيرالئون گذراندم فراموش نخواهم كرد. رنج شديد اين شهر و در عين حال تلاش و اميد آن را كه حقيقت آفريقاي امروز را تشكيل مي دهد به ياد دارم.  طي 30 سال كار براي سازمان ملل كه شامل ديدارهاي اخيرم  از محل هاي قتل عام در روآندا و ملاقات قربانيان پاكسازي  قومي در كوزوو بود، هيچ گاه مرا آماده اين ديدار نكرده  بود.  من از يك مركز توانبخشي براي افرادي كه دست و پايشان قطع  گرديده بازديد كردم. وجود اين مركز به اين معني است كه  براي نجات جان بيماران بعد از بيهوش كردن، آنان را مورد عمل قطع عضو قرار مي دهند. اما در آنجا خلاف اين عمل  صورت مي گرفت. بيماران در اين مركز افراد سالمندي بودند كه مجبور مي شدند تا بر روي زمين در حالي كه دست و پايشان باز است دراز بكشند و سپس اعضاي بدن آنها توسط تبر قطع مي شد. تعداد زيادي از اين افراد زنده  نمانده اند.  من پيرزني 86 ساله را ديدم كه پاهاي خود را از اين طريق  از دست داده بود. دختر بچه 2 ساله اي را كه بازوي راستش  از اين طريق قطع گرديده بود در آغوش خود گرفتم.  اين وحشيگري ها در كمال خونسردي براي به وحشت انداختن  مردم به انجام رسيده بود. در نتيجه تقريبا" يك چهارم از جمعيت 4 ميليون و 500 هزار نفري سيرالئون در حال حاضر آواره هستند. چه آسايشي مي توانيم به اين مردم بدهيم؟ تشريح اين جنايات دشوار است، چه رسد به اينكه بخواهيم  آنها را توجيه نماييم. در اين مورد سخنراني هاي خوب درباره صلح و بشريت به نظر مي رسد ناكافي و بي حاصل باشد.  مع هذا هنوز نمي توانم تحت تاثير شهامت اين قربانيان و تعهد مردمي كه به ايشان اهميت مي دهند قرار نگيرم.  روز بعد تعدادي از پناهندگان را در كشور همسايه، گينه،  ملاقات نمودم پناهندگان باعث افزايش ده درصدي جمعيت در گينه كه خود كشوري فقير است شده بودند.  مع هذا مردم گينه به طور سخاوتمندانه اي از اين  پناهندگان استقبال كرده بودند. پناهندگان به وسيله  آوازهايي كه مضمون افسانه هاي كشورشان را داشت، از من  استقبال كردند. آنها از كمك هايي كه "برادران و خواهرانشان" در كوزوو دريافت مي كردند اظهار خوشحالي  نمودند و درخواست كردند تا سرنوشت ايشان نيز مورد توجه  مشابهي قرار گيرد.  من نه تنها اين چنين شهامتي را فراموشي نمي كنم بلكه به  يك چنين درخواستي نيز پشت نمي كنم. خارج از مركز توانبخشي  و در داخل خيابانهاي فري تاون، بعضي از فقيرترين مردم  جهان توافقنامه اي كه روز قبل توسط رهبران كشورشان به  امضا رسيده بود و به هشت سال جنگ داخلي پايان مي داد،  جشن گرفته بودند. خوشحالي ايشان بيانگر اميدي است كه اين  صلح برخلاف صلح هاي قبلي، واقعا" ايشان را از وحشت خشونت  آزاد مي كرد و امكان واقعي به آنها مي داد تا زندگي خويش  را بهبود بخشند. مع هذا هم ايشان و هم من مي دانستم كه  بهاي صلح، عفو و توافق بر سر تقسيم قدرت بود. رهبران  جنبش كه قدرت را به طور غيرقانوني به دست آورده بودند در هيات دولت در كنار رئيس جمهور منتخب قرار مي گيرند و كنترل خط حيات اقتصادي كشور يعني طلا و الماس را در دست  مي گيرند.  يك چنين صلحي چه براي مردم سيرالئون و چه ساير مردم جهان  به آساني مورد قبول واقع نمي شود. بسيار سخت است تا با هدف" فرهنگ بخشودگي "كه الهام دهنده به ديوان هاي ملل  متحد براي روآندا و يوگسلاوي سابق، همچنين ديوان  بين المللي كيفري آتي است، آشتي برقرار كرد. به اين دليل  بود كه نماينده من ملاحظه اي در زمان امضاي توافقنامه  صلح در نظر گرفت و آن اين بود كه براي سازمان ملل، عفو شامل جناياتي نظير نسل كشي و نقض ساير موارد حقوق انساني  بين المللي نمي شود، در عين حال سازمان ملل متحد نمي تواند بين مردم سيرالئون و تنها اميدشان براي خاتمه  يك چنين درگيري خشني قرار گيرد.  هيچ كس نمي تواند از صلحي كه با اين شرايط به دست آمده  احساس خوشحالي نمايد. ولي بايد تلاش واقعي همبستگي  آفريقا كه در پشت آن قرار دارد را درك نمائيم. سربازان  نيجريه، غنا، گينه و مالي از جانب جامعه اقتصادي كشورهاي  غرب آفريقا شورشيان را از شهر فري تاون بيرون كردند و رئيس جمهور منتخب را به قدرت بازگرداندند توگو و ساير كشورهاي غرب آفريقا صبورانه براي توافقنامه ميانجيگري  كردند.  در آفريقاي مركزي، تركيبي از دخالت هاي ديپلماتيك و نظامي باعث توافق آتش بس - اگرچه هنوز ضعيف است - در جمهوري دموكراتيك كنگو گرديد در شرق آفريقا، اتيوپي و اريتره برنامه صلح كه توسط سازمان وحدت آفريقا تهيه شده  است را حداقل در اصول پذيرفته اند.  در اجلاس ماه جاري سازمان وحدت آفريقا در الجزيره،  رهبران آفريقا در حركتي متفاوت با سالهاي قبل، از اهميت  حكومت قانون، احترام به خواست مردم و حقوق بشر، همچنين  نياز تمركز بر توسعه اقتصادي و اجتماعي استقبال  نموده اند. بسياري از آفريقايي ها منتظر رهبران خود نشده  و خود ابتكار عمل را بدست گرفته اند تا با مشكلات خود مواجه و آنها را حل نمايند. من به زناني چون خانم "ماگي " و" بئاتريس "كه اولي از قبيله توتسي در بروندي و دومي از قبيله هوتو در كشور رواندا هستند فكر مي كنم و هر دوي  آنها خانواده هايشان را در قتل عام هاي قومي از دست  داده اند و حال با هم يتيم خانه اي براي كودكان اقوام  مختلف اداره مي كنند خانم پريسيلا ميسي رابووي در زمينه  جلوگيري از اشاعه بيماري ايدز اقدامات قابل توجهي در سراسر زيمبابوه انجام داده است. اگر اين چنين افرادي مورد حمايت بين المللي نظير آنچه كه مردم كوزوو در حال حاضر دريافت مي دارند واقع شوند، آفريقا فرصت واقعي براي  متحول شدن به دست مي آورد. پسر بچه هاي سرباز بايد خلع  سلاح و از حالت بسيج خارج گردند و به صورت افراد مفيد جامعه درآيند ولي با اين شرط كه مدرسه براي تحصيلاتشان و كار براي آنها وجود داشته باشد. اگر اميد به صلح قابل  دستيابي باشد، خيلي از ساختارها در يك زمان كوتاه بايد ايجاد و يا تجديد شوند. بدون كمك به موقع، كشورهايي نظير سيرالئون به زودي در ورطه خشونت و ياس سقوط خواهند كرد.  در هيچ برهه اي از زمان، آفريقا تا به اين حد نيازمند كمك مالي نبوده است. اما شايد هرگز تا اين اندازه در موقعيت بهره مند شدن از اين كمك ها نبوده است. فعلا"  درست ترين نوع كمك بايد با دقت براي آناني كه بهترين  استفاده از آن را مي برند ارائه گردد تا اين كمك ها هزاران برابر بازده داشته باشند. 
