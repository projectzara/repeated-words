 گروه شهري: مدير كل دفتر امور پرستاري وزارت بهداشت،  درمان و آموزش پزشكي كشورروز چهارشنبه گفت: در آينده اي  نزديك، با گسترش و تكميل بانك اختصاصي اطلاعات پرستاري،  مجموعه اطلاعات مورد نياز اين حرفه در اختيار پرستاران قرار خواهد گرفت.  طاهره قرباني در دومين روز از همايش "پرستار و اقتصاد بهداشت" باتاكيد بر تقويت توان مديران پرستار افزود: به  دليل گستردگي و نيز ماهيت حرفه اي مديران پرستار،  برخورداري آنان از اختيارات لازم، مي تواند در بهبودكيفيت و اثربخشي خدمات بهداشتي، درماني نقش  تعيين كننده اي داشته باشد.  وي اظهار داشت: با توجه به نارسايي هاي موجود در ساختار تشكيلات سازماني مديران پرستار، طرحي با همكاري اين گروه،  براي تبيين و تعريف جايگاه مناسبو مورد انتظار از آنان  در دست تكميل و پيشنهاد مي باشد.  قرباني همچنين تشكيل گروه "مشاوران مديران پرستار" را براي پاسخگويي به سئوالات مديران پرستاري از جمله  برنامه هاي دفتر امور پرستاري وزارت بهداشت، درمان و آموزش پزشكي كشور برشمرد.  قرباني، ايجاد اشتغال براي فارغ التحصيلان رشته پرستاري  را از ديگراهداف دفتر امور پرستاري ذكر كرد و افزود: به  اين منظور، طرح هاي "پرستارپرواز"،" پرستار سفر"، " پرستار همراه "،" پرستار مدرسه "و نيز" پرستارتوانبخشي " توسط شوراي عالي پرستاري پيشنهاد شده است.  لازم به ذكر است كه همايش دو روزه "پرستار و اقتصاد بهداشت" با توجه به نقش موءثر پرستاران در فرآيند بهداشت،  درمان و اقتصاد برگزار شد. 
