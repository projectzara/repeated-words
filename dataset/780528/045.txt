 دربرنامه سوم توسعه كشور تعداد شماره تلفن هاي ثابت  واگذار شده دركشور به 16 ميليون و تعداد مشتركان  تلفن هاي همراه به سه ميليون مشترك خواهد رسيد.  دكتر عارف وزير پست و تلگراف و تلفن در گفت وگو با خبرنگار واحد مركزي خبر با اعلام اين مطلب گفت: دربرنامه  سوم توسعه كشور روستاهاي بالاي 20 خانوار جمعيت داراي  تلفن خواهند شد و زمان واگذاري تلفن به متقاضيان به روز خواهد رسيد. عارف افزود: تلاش مي شود تا پايان سالجاري  شبكه تلفن همراه درچهار شهرستان ديگر استان كردستان راه  اندازي شود و 182 روستاي ديگراين استان زير پوشش دفاتر مخابراتي قرار گيرند. وزير پست و تلگراف و تلفن از نصب كابل نوري در شبكه مخابرات استان كردستان خبرداد و گفت:  اين طرحها از ماههاي آينده شروع خواهد شد وبا اجراي آن  ضمن افزايش ظرفيت و كيفيت ارتباطات تلفني زمينه  بهره برداري مناسب از شبكه ديتا براي محققان و دانشجويان  استان كردستان درآينده نزديك فراهم مي شود و سرعت مورد نياز مشتركان دراين شبكه دركل كشور افزايش خواهد يافت. وي  با تاكيد بر تلاش مسئولان براي بهبود فعاليتهاي شبكه پست  بانك ونظام پستي كشور، ارائه اينگونه خدمات را در روند توسعه استان كردستان موءثر دانست و گفت: تلاش داريم  دربرنامه سوم توسعه نيازهاي استان كردستان دراين زمينه  ها برطرف شود. 
