   * به گفته معاون محيط زيست انساني سازمان حفاظت محيطزيست،  از هر 100 مورد شكايت درباره آلودگي هوا، 90 مورد آن به آلودگي صوتي مربوط است  آلودگي صوتي يكي از مهمترين جنبه هاي آلودگي محيط زيست  است كه اغلبشهرهاي بزرگ دنيا با آن دست به گريبان هستند.  درشهرهاي بزرگ مردم همه روزه و به طور ناخواسته در معرض  صداهاي متعددي با طول موجهاي متفاوت قرار مي گيرند كه بر روي سيستم عصبي و شنوايي آنهاتاثيرات نامطلوبي بر جاي  مي گذارد.  دراين ميان ساكنان حاشيه بزرگراه ها، فرودگاه، حومه  راه آهن، پايانه هاي مسافربري و ساكنان مناطق صنعتي، بيش  از سايرين درمعرض خطرآسيب ديدگي قرارمي گيرند.  شهر تهران نيز ازجمله شهرهاي بزرگي است كه با معضل بزرگ  آلودگي صوتي دست به گريبان است و طبق اندازه گيري انجام  شده، ميزان آلودگي در بعضي از مناطق تهران از حد استاندارد بين المللي بالاتراست.  طبق تعريف سازمان محيط زيست "آلودگي صوتي پخش ياانتشار هر گونه صوت يا صدا و ارتعاشي است كه بيش ازحدمجاز در فضاي باز منتشرگردد".  هر چند كه هر فعاليتي به طور طبيعي باايجاد صوت  همراه است، ولي هرگاه اين صداها بيش ازحد استانداردهاي  تعيين شده باشند به عنوان آلودگي صوتي شناخته مي شوند.  آلودگي صوتي باعث افزايش مشكلات روحي، اختلالات عصبي و تشديد روحيه پرخاشگري، كاهش تمركز و اختلال در تصميم گيري  و عكس العمل هاي فرد مي شود.  براساس تحقيقات انجام شده از سوي كارشناسان، آستانه(حد تحمل)سيستم شنوايي انسان 75" دسي بل - واحد سنجش صوت " است و هر صداي بيش از اين آزاردهنده و مضر محسوب مي شود.  بر اساس تقسيم بندي سازمان حفاظت محيط زيست هر شهر بر حسب ميزان آلودگي به پنج منطقه مسكوني، مسكوني - تجاري،  تجاري- مسكوني، مسكوني - صنعتي و صنعتي تقسيم مي شود.  با توجه به اينكه آستانه تحمل انسان درروز و شب متفاوت  است، استانداردهاي تعيين شده در هريك از اين مناطق بر حسب روز يا شب متفاوت خواهد بود.  بر همين اساس، براي سنجش ميزان صوت در هر يك از اين  مناطق، دو دوره زماني متفاوت از 7 صبح تا 10 شب و از10 شب تا 7 صبح درنظرگرفته شده است.  دكتر مجيد شفيع پور مديركل محيط زيست استان تهران در گفت وگو باخبرگزاري جمهوري اسلامي درباره آلودگي صوتي  تهران مي گويد: به علت موقعيت خاص جغرافيايي شهر تهران و قرارگرفتن آن روي دامنه كوه، وجود شيبو اختلاف ارتفاع  بين شمال و جنوب شهر، تردد اتومبيلها از سمت بالا به  پايين و بالعكس با توليد صوت همراه است و اجتناب از آن  امكان پذير نيست، اما مي توان با رعايت بعضي از نكات از ميزان آلودگي كاست.  وي درادامه مي گويد: با توجه به اينكه عبور و مرور خودروها بيشترين تاثير را در ميزان آلودگي صوتي تهران  دارند، بزرگراهها به عنوان محل ترددخودروها، مهمترين  منبع آلوده كننده صوتي محسوب مي شوند.  به گفته دكتر شفيع پور گذر بزرگراهها از ميان مناطق  مسكوني و همجواري بااين مناطق باعث مي شود كه منبع توليد صوت و گيرنده آن بيش ازحد استانداردبه هم نزديك باشند و در نتيجه ميزان آلودگي هاي صوتي بيشتر مي شود.  وي مي افزايد: رعايت فاصله 300 متر بين محل احداث مناطق  مسكوني وبزرگراهها مي تواند يكي از راههاي كاستن شدت  آلودگي در مناطق همجوار بابزرگراههاباشد.  به گفته وي هر چند كه استانداردهاي لازم در ساخت  بزرگراههايي كه طي 10سال گذشته احداث شده اند، رعايت شده  است، اما درحال حاضر اكثر بزرگراههاي تهران قدمت بالاي  20 سال دارند و اين مهم در ساخت آنها رعايت نشده است.  به گفته وي در آيين نامه پيشنهادي سازمان محيط زيست جهت  تعيين حد مجازآلودگي ايجاد تمهيدات لازم براي شكست و جذب صوت، از قبيل ايجاد ديوار صوتي يااحداث فضاهاي سبز مشجر كه باجذب صوت نقش قابل توجهي در كاهش سروصدادارند، مورد توجه قرارگرفته است. وي مي گويد: رعايت نكات مهندسي  درساخت خيابانها ازجمله اينكه سطح بزرگراهها و خيابانها پايين ترازسطح مناطق مسكوني همجوار باشد، همچنين شكست و جذب صوت در محيط فرودگاهها، بهترين راه كاهش آلودگي صوتي  درمناطق همجوار با آنهااست.  به گفته دكترشفيع پور از آنجايي كه وسايل نقليه بيشترين  تاثير رادرميزان آلودگي صوتي دارند، الزام توليدكنندگان  و واردكنندگان قطعات خودرو ووسايل نقليه به رعايت  استانداردهاي تعيين شده از سوي سازمان محيط زيست درتوليد و يا وارد كردن قطعات خودروها نظيرانباره اگزوز، بوق،  لاستيك، لنت ترمز، انواع ياتاقان و بلبرينگ نقش مهمي  دركاهش ميزان آلودگي خواهدداشت.  به گفته وي در محيطهاي صنعتي نيز براي كاهش ميزان  آلودگي صوتي تجهيزدستگاهها و ماشين آلات صنعتي به صداگير و لرزه گير مي تواند راه مناسبي درجهت به حداقل رساندن  ميزان صوت خروجي از دستگاهها و ارتعاش حاصل از لرزش آنها باشد.  وي ادامه مي دهد: براي كاستن عوارض نامطلوب آلودگي صوتي  بر روي سيستم شنوايي و همچنين سلامت رواني انسانها، كاهش  ساعات كاركساني كه به طورمداوم و براي مدت زمان طولاني  در معرض آلودگي صوتي قرار دارند يك امرضروري  محسوبمي شود.  دكتر" ناصر محرم نژاد" معاون محيط زيست انساني سازمان  محيط زيست كشورنيز عقيده دارد كه وسايل نقليه شهري به  خصوص موتوسيكلت، از عمده ترين منابع آلودگي صوتي در تهران محسوب مي شوند.  وي مي گويد: از هر100 شكايت درموردآلودگي هوا، 90 مورد آن به آلودگي صدامربوط است.  دكتر محرم نژاد مي گويد: آيين نامه كنترل اين نوع  آلودگي، به تصويبهيات دولت رسيده و در آينده، حد مجاز اين نوع آلودگي به تصويب شوراي عالي محيط زيست خواهد رسيد.  وي افزود: متخلفان از مقررات و آيين نامه آلودگي صدا به  30 تا 300 هزارريال و در صورت تكرار تا يك ميليون ريال  جزاي نقدي محكوم خواهند شد.  معاون محيط زيست انساني سازمان حفاظت محيط زيست كشور ادامه مي دهد: براساس اين آيين نامه، توليدكنندگان وسايل  نقليه موظفند در ساخت وسايل نقليه، استاندارد و حد مجاز آلودگي صدا را رعايت كنند. 
