 گروه شهرستانها: امام خميني(ره)نظام را طوري طراحي كرد كه مردم نقش اصلي را در آن ايفا كنند و هيچگاه نتوان نقش  آنان را حذف كرد.  به گزارش خبرنگار همشهري از رشت، مهندس علي صوفي،  استاندار گيلان در نشست شوراي مركزي انجمن اسلامي معلمين  گيلان همچنين گفت: امام به مردم اعتقاد داشت و در حل  مسايل و مشكلات اجتماعي كشور به مردم تكيه مي كرد. همه  اينها بر اين مبنا بود كه مردم در نظر امام الهي هستند و لياقت و شايستگي آن را دارند كه سرنوشت خود را تعيين  كنند.  وي همچنين با تاكيد بر اهميت فعاليتهاي تشكيلاتي  انجمن هاي اسلامي در همه سطوح افزود: همه تشكلها سازنده  و مثبت نيستند، در يك تشكيلات سازنده، همه توجهات به خدا و رضايت اوست و به جاي اينكه اعضاء به دنبال منافع خود باشند، اجر خود را از خدا مي خواهند. 
