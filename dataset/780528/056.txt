 گروه شهرستانها: نايب رئيس شوراي شهر مشهد از تعدد مشاغل  تعدادي از مديران شهرداري انتقاد كرد.  به گزارش خبرنگار همشهري در مشهد محمدعلي نيكوكاران با اشاره به ركود حاصل از مسئوليت همزمان تعدادي از مديران  در مجموعه اداري شهرداري مشهد گفت: در تحقيقات انجام شده  مشخص شد كه مسئولان 25 شركت تابعه شهرداري مشهد به غير از شهرداري در چند جاي ديگر نيز شاغل هستند.  وي تصريح كرد: چگونه مي توان با عضويت در 8 شورا علاوه  بر مديريت در شهرداري كار كرد واحدهاي تابعه را افزايش  داد.  همچنين در جلسه شوراي اسلامي شهر مشهد، تحول در ساختار امور اداري شهرداري، ايجاد قرائت خانه مطبوعات و اختصاص  5 درصد عوارض ناشي از پروازهاي فرودگاه بين المللي شهيد هاشمي نژاد به شهرداري مشهد تصويب شد. 
