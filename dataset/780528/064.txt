 گروه شهرستانها: رئيس انجمن بيماران ديابتي ايران اعلام  كرد: در حال حاضر حدود 3 ميليون نفر در كشور به بيماري  ديابت مبتلا هستند و تا سال 1387 ميزان بيماران مبتلا به  ديابت به دو برابر افزايش خواهد يافت.  به گزارش خبرنگار همشهري در همدان دكتر اسدالله رجب در پنجمين گردهمايي بيماران ديابتي استان همدان، شايع ترين  نوع ديابت در ايران را ديابت نوع اول و نوع دوم عنوان  كرد و گفت: در حال حاضر حدود 10 تا 15 درصد از بيماران  ديابتي زير 30 سال به ديابت نوع اول و حدود 85 تا 90 درصد از بيماران ديابتي بالاي 30 سال به ديابت نوع دوم  مبتلا هستند.  وي با اشاره به اجراي طرح ملي ديابت در كشور گفت: اين  طرح به منظور بيماريابي و دستيابي به آمار و اطلاعات  دقيق در مورد بيماران ديابتي كشور به اجرا گذاشته مي شود.  دكتر رجب با تاكيد بر لزوم همكاري مبتلايان به بيماري  ديابت در اجراي طرح ملي ديابت گفت: زماني كه آمار دقيق  از بيماران نداشته باشيم، طبيعتا" كمك به آنان مشكل تر است و نمي توانيم نيازهاي موجه آنان در جامعه را شناسايي  كنيم.  كوتاه از سراسر كشور استعفاي شهردار كرمانشاه  كرمانشاه- خبرنگار همشهري: مهرداد سالاري اولين شهردار منتخب شوراي شهر كرمانشاه استعفا كرد.  وي در متن استعفاي خود، نبودن شرايط و زمينه هاي مناسب براي فعاليت و عمران و آباداني شهر را دليل استعفاي خود ذكر كرده است، اما آگاهان به مسايل شهرداري كرمانشاه،  علت استعفاي شهردار را دخالتهاي شوراي شهر در امور شهرداري مي دانند.  همايش بومي گرايي و فرهنگ عمومي  ياسوج- خبرنگار همشهري: گردهم آيي يك روزه "بومي گرايي و فرهنگ عمومي "بيست وسوم مردادماه جاري در ياسوج مركز استان كهكيلويه و بويراحمد برگزار شد. به گزارش اداره  كل دبيرخانه شوراي فرهنگ عمومي، در اين همايش كه با حضور جمعي از شخصيت هاي فرهنگي كشور و استان، انديشمندان،  استادان و صاحبنظران ترتيب يافت، از سي مقاله ارسالي به  دبيرخانه همايش، ده مقاله در زمينه هاي مختلف فرهنگي  ارائه شد.  بيمه درماني آسيب ديدگان از سيل مازندران  ساري- خبرنگار همشهري: به منظور كمك به آن دسته از آسيبديدگان از سيل اخير مازندران كه تاكنون از هيچ نوع  خدمات بيمه اي استفاده نكرده اند، كميته امداد امام  خميني(ره)استان آمادگي خود را براي ارائه خدمات بيمه  درماني امداد به آنها اعلام كرد. مديركل كميته امداد مازندران از سيل زدگان خواست براي اين منظور به دفاتر اين نهاد در شهرهاي ساري - بهشهر و نكا مراجعه كنند.  تشكيل اتحاديه صادركنندگان و توليدكنندگان در اصفهان  اصفهان- خبرنگار همشهري: اتحاديه صادركنندگان،  توليدكنندگان و بنكداران محصولات كشاورزي اصفهان با هدف  ارتقاء صادرات تشكيل شد. در جلسه كميته توسعه صادرات  غيرنفتي اصفهان با اعلام اين مطلب همچنين مقرر شد شركتهاي حمل و نقل هوايي با همكاري اداره كل فرودگاههاي  استان، حساسيت لازم را براي ارسال اين مجموعه ها به كار گيرند و خدمات مناسب را در جهت تسريع فرآيند صادرات  ارائه دهند.  احداث مجتمع فرهنگي ورزشي در قم  قم- خبرنگار همشهري: كار احداث مجتمع بزرگ فرهنگي ورزشي  آستانه مقدسه حضرت معصومه(س)در قم آغاز شد اين مجتمع  در زميني به مساحت 82 هزار متر مربع و با مشاركت آستانه  مقدسه حضرت معصومه(س)ايجاد مي شود. مجتمع ياد شده كه  احداث آن در سفر اخير رئيس جمهوري به قم تصويب شد شامل  بخشهاي مختلفي نظير كتابخانه، زمين چمن، سالنهاي ورزشي،  سينما، سالن تئاتر و استخرخواهد بود.  نخستين همايش روابط عمومي هاي استان بوشهر بوشهر- خبرنگار همشهري: نخستين همايش روابط عمومي ادارات،  نهادها و دستگاههاي اجرايي استان بوشهر در سالن  اجتماعات صدا و سيماي بوشهر برگزار شد. مديركل روابط عمومي استانداري بوشهر هدف از برپايي اين همايش را تعيين  جايگاه و نقش روابط عمومي در دستگاههاي اجرايي، بررسي  موقعيت و نقش روابط عمومي در توسعه فرهنگي و اقتصادي و نهادينه كردن ارتباط مطبوعات با روابط عمومي ها ذكر كرد و افزود: شناسايي امكانات انساني و تجهيزات، امكان تشكيل  شوراي روابط عمومي و انتشار يك نشريه ويژه توسط اين شورا و بررسي راهكارهاي مناسب براي بهبودارتباط درون و برون  سازماني از جمله مسائلي بود كه در اين همايش بررسي شد. 
