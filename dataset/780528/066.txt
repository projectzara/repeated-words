 پيشنهاد ابقاي تعطيلي روز ملي شدن صنعت نفت دو روز پس از تصميم مجلس براي لغو آن مطرح شده است  گروه سياسي: دولت و مجلس، لايحه و طرحي را به منظور ابقاي تعطيلي 29 اسفندماه "روز ملي شدن صنعت نفت "به  مجلس شوراي اسلامي ارائه مي كنند.  بيژن نامدار زنگنه وزير نفت در حاشيه نشست روز چهارشنبه  هيات دولت با بيان اين مطلب به خبرنگاران گفت: بر اساس  مذاكراتي كه هيات دولت با رئيس مجلس انجام داده، قرار شده است نمايندگان طرحي را براي ابقاي تعطيلي روز 29 اسفند به مجلس ارائه كنند و همزمان دولت نيز در لايحه اي  بارمالي طرح يادشده را برعهده بگيرد.  بر اساس قانون اساسي، طرح هاي پيشنهادي نمايندگان به  مجلس بايد فاقدبار مالي باشد.  تصميم به ابقاي تعطيلي 29 اسفند دو روز پس از تصميم  مجلس براي لغو آن صورت گرفته است.  مجلس شوراي اسلامي روز سه شنبه در جريان اصلاح "لايحه  قانوني تعيين تعطيلات رسمي كشور"، سالروز شهادت حضرت  فاطمه زهرا(س)را تعطيل رسمي و تعطيلي 29 اسفند، روز ملي شدن صنعت نفت را لغو كرد.  وزير نفت گفت: دولت در لايحه قبلي خود به مجلس، پيشنهاد تعطيلي روزشهادت حضرت فاطمه زهرا(س)راداده بود اما ضرورتي براي لغو تعطيلي روز 29اسفند از سوي مجلس وجود نداشت. زنگنه تصريح كرد29 اسفند، سالروزملي شدن صنعت  نفت، روزي درخشان وافتخارآميز در تاريخ ملت ايران است. 
