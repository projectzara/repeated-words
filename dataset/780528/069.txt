 گروه سياسي: آيت الله هاشمي رفسنجاني رئيس مجمع تشخيص  مصلحت نظام بعدازظهر سه شنبه در ديدار اعضاء و شوراي  مركزي حزب همبستگي ايران اسلامي با مفيد دانستن تعداد احزاب در جامعه اسلامي با هدف ارتقاء سطح آگاهي و دانش  افكار عمومي، بر ضرورت حركت در جهت حفظ مصالح اسلام،  كشور، انقلاب و مردم ونهايتا" جلب رضايت خداوند تاكيد كرد. به گزارش ايرنا، رئيس مجمع تشخيص مصلحت نظام با مذموم دانستن سيستم تك حزبي در جهان به دليل تمركز قدرت  در يك جريان خاص و با اشاره به علاقه وكشش موجود در جامعه به ويژه در نيروهاي سياسي درتشكيل احزاب اظهار داشت، تحزب بايد با بلوغ و رشد كافي با هدف نهادينه كردن  آزادي و حاكميت مردم درجامعه شكل بگيرد.  هاشمي رفسنجاني از شعارگرايي، فريب كاري، بي تقوايي و كينه توزي به عنوان آفات جريان هاي سياسي نام برد و افزود، اين عوامل نه تنها اثر مثبتي در جامعه نخواهدداشت  بلكه اثر معكوسي برجاي گذاشته و علاوه بر مخدوش كردن  اذهان نسبت به اصالت تحزب به منافع مردم و مصالح كشور نيز صدمه وارد مي كند. رئيس مجمع تشخيص مصلحت نظام افزود:  شرايط ارتباطي دنيا به گونه اي است كه نمي توان مسائل را محدود و در يك چارچوب قرارداد و غرور ملي مردم  مسئله مهمي در فطرت انسانهاست و امروز براي هيچ كشوري  افتخار نيست كه يك حزبداشته باشد به ويژه فكر و انديشه اي كه داعيه حكومتداري و تامين دنيا وآخرت مردم  را تواما" در نظر دارد. 
