 گروه سياسي: وزارت كشور با صدور اطلاعيه اي شرايط نامزدهاي نمايندگي مجلس شوراي اسلامي(دوره ششم)و تاريخ  انتخابات را اعلام كرد. متن اطلاعيه به شرح زير است: به  آگاهي هم ميهنان عزيز مي رساند در روز جمعه بيست و نهم  بهمن ماه سال جاري راي گيري براي انتخاب نمايندگان دوره  ششم مجلس شوراي اسلامي در سراسر كشور انجام خواهد شد.  داوطلبان نمايندگي مجلس شوراي اسلامي مي توانند از روز سه شنبه بيست و يكم تا روز دوشنبه بيست و هفتم دي ماه  سال 1378 جمعا" به مدت 7 روز در وقت اداري به  فرمانداري ها و بخشداري هاي مركز حوزه انتخابيه يا وزارت  كشور و براي داوطلباني كه در خارج از كشور به سر مي برند به سفارتخانه، كنسولگري يا نمايندگيهاي سياسي جمهوري  اسلامي ايران مراجعه و براي اين منظور ثبت نام نمايند.  ضمنا" به استناد بند 1 ماده 29 قانون انتخابات مجلس  شوراي اسلامي، رئيس جمهور و مشاورين وي، معاونين  رئيس جمهور، وزرا، معاونين و مشاورين آنان، اعضاي شوراي  نگهبان، رئيس قوه قضائيه و معاونين و مشاورين وي، رئيس  ديوان عالي كشور، دادستان كل كشور و معاونين و مشاورين  آنها، رئيس ديوان عدالت اداري، رئيس بازرسي كل كشور،  روءساي سازمان ها و ادارات عقيدتي سياسي نيروهاي مسلح  جمهوري اسلامي ايران در مركز و استان ها، رئيس سازمان  صدا و سيماي جمهوري اسلامي ايران و معاونين وي، رئيس  جمعيت هلال احمر جمهوري اسلامي ايران و معاونين وي،  استانداران، مشاورين و معاونين آنان، فرمانداران،  بخشداران و شهرداران، روءسا و سرپرستان سازمان هاي دولتي  در مركز و شاغلين نيروهاي مسلح و وزارت اطلاعات در سراسر كشور از داوطلبشدن محرومند مگر اين كه چهار ماه قبل از ثبت نام از سمت خود استعفا نموده و به هيچ وجه در آن پست  شاغل نباشند.  براساس بند 2 همين ماده نيز، ائمه جمعه دائمي، داديارها،  قضات، مديران كل و سرپرستان ادارات كل، معاونين ادارات  كل استان ها، روءسا و سرپرستان سازمان هاي دولتي استانها،  روءسا وسرپرستان دانشگاهها(دولتي و غيرانتفاعي)، روءسا و سرپرستان ادارات و سازمان هاي دولتي شهرستان ها و معاونين آنها، سرپرستان دفاتر سازمان تبليغات اسلامي و جهادسازندگي سراسر كشور و مديران صدا و سيماي جمهوري  اسلامي ايران، اعضاي هيات مديره و مديران عامل شركت هاي  دولتي و وابسته به دولت در حوزه ماموريت خود از داوطلبشدن محرومند، مگر اين كه چهار ماه قبل از ثبت نام  از سمت خود استعفا نموده و به هيچ وجه در آن پست شاغل  نباشند.  در مورد كساني كه طبق قوانين استخدامي و ياتعهد خدمت،  استعفاي آنان منوط به پذيرش از سوي مسئولين مربوطه باشد،  قبول استعفا شرط است. همچنين استعفاي پرسنل نيروهاي مسلح  منوط به قبول فرمانده كل قوا مي باشد.  ضمنا" براساس ماده واحده مصوب اول تيرماه 1378 مجلس كليه  اعضاي شوراي اسلامي شهرها و شهركها و روستاها كه بخواهند در انتخابات مجلس شوراي اسلامي كانديدا شوند بايد حداقل  چهارماه قبل از ثبت نام از عضويت در شورا استعفاء نمايند.  يادآوري مي شود كه داوطلبان به هنگام مراجعه براي  ثبت نام موظف اند اصل شناسنامه عكس دار، سه نسخه تصوير كليه صفحات شناسنامه، هشت قطعه عكس xجديد 43، اصل و يك  نسخه تصوير مدارك مبين بر رسيدگي به وضع مشموليت خود را كه مورد تاييد اداره وظيفه عمومي است همراه داشته باشند و به مسئولين مربوط ارائه نمايند در ضمن مشمولين بندهاي  1 و 2 ماده 29 قانون انتخابات مجلس شوراي اسلامي و همچنين اعضاي شوراهاي اسلامي بايد حداكثر تا روز شنبه  20/6/78 از سمت خود استعفاء داده و از تاريخ 21/6/78 در آن  پست شاغل نباشند و به هنگام ثبت نام نيز تصوير مدارك  مربوط به استعفاي خود را به مسئولين ثبت نام تحويل دهند. 
