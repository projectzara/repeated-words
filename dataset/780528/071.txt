 گروه سياسي: دور دوم مذاكرات كمال خرازي و ماساهيكو كومورا وزيران امور خارجه ايران و ژاپن سه شنبه شب در تهران انجام شد.  به گزارش ايرنا، وزيران امور خارجه دو كشور در اين  مذاكرات پيرامون مسائل مهم منطقه اي و بين المللي مورد علاقه تهران و توكيو به تبادل نظر پرداختند.  برخي جزئيات همكاريهاي اقتصادي و فرهنگي ايران و ژاپن  نيز در اين دور از گفت وگوها مورد بررسي قرار گرفت.  در اين مذاكرات وزيران امورخارجه ايران و ژاپن توافق  كردند كميته مشتركي باحضور مقامات ذيربط دو كشور به منظور بررسي و يافتن زمينه هاي بسط همكاريهاي صنعتي و اقتصادي چند جانبه با كشورهاي آسياي مركزي و قفقاز تشكيل  شود.  كومورا در اين ديدار با تحسين سياست تنش زدايي  جمهوري اسلامي ايران، از كمك هاي جمهوري اسلامي ايران و پذير ايي از آوارگان افغاني تقدير كرد و اظهار داشت:  بحران افغانستان راه حل نظامي ندارد و اين مسئله بايد از طريق مسالمت آميز حل و فصل شود.  مسائل خاورميانه و فلسطين از ديگر محورهاي مورد گفت وگوي  وزيران امورخارجه ايران و ژاپن بود كه دو وزير ضمن تشريح  ديدگاهها و مواضع كشور خود برادامه مشورتهاي دو كشور پيرامون آن ابراز تمايل كردند. 
