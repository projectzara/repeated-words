 گروه ورزشي: فدراسيون فوتبال روز چهارشنبه آخرين  تصميم هاي اتخاذ شده در كميته انضباطي اين فدراسيون را به شرح ذيل اعلام كرد:  * رسول خطيبي و وحيد مظاهري بازيكنان تيم پاس در رابطه  با شكايت تيم ذوبآهن اصفهان در مورد عدم تسويه حساب مالي با اين تيم بايد به ترتيب راس ساعت هاي 30/17 دقيقه  و 18 روز يكشنبه 31/5/78 در كميته انضباطي حضور يابند.  * همچنين سهيل كرمي بازيكن تيم ذوبآهن در رابطه با حضور در تمرينات تيم پاس و انجام مسافرت با تيم مذكور خلاف  آيين نامه نقل و انتقالات عمل نموده است و بايد ساعت  30/18 دقيقه روز 31/5/78 در كميته انضباطي حاضرباشد.  * فدراسيون فوتبال در پاسخ نامه هيات فوتبال استان گيلان  در رابطه باعدم حضور حميد رستمي بازيكن تيم استقلال رشت  در تمرينات، اعلام كرد: اين بازيكن باتوجه به مفاد آيين نامه انضباطي حق شركت در تمرينات و عضويت درساير تيمها را ندارد.  * فدراسيون فوتبال در نامه اي به هيات فوتبال استان  خراسان در ارتباط با نامه سعيد وثوق بازيكن تيم پيام  مقاومت آن استان راجع به عدم صدوررضايت نامه و نپرداختن  حق و حقوق معوقه نامبرده، اعلام كرد كه  نماينده تام الاختيار باشگاه پيام مقاومت ساعت 19 روز دوشنبه 8/6/78 در كميته حل اختلاف فدراسيون  حضور يابد. 
