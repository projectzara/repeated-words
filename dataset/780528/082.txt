 گروه ورزشي: فدراسيون فوتبال عصر روزچهارشنبه اعلام كرد:  ويكتور زرنف از روسيه به عنوان مربي تيم ملي فوتبال  بزرگسالان ايران برگزيده شده است.  قرارداد" زرنف "كه 54 سال سن دارد و از سابقه مربيگري  25 ساله درفوتبال روسيه برخورداراست روز چهارشنبه با فدراسيون فوتبال به امضا رسيد.  كارنامه" زرنف "به شرح زير است:  در سال 1975 از موسسه مركزي تربيت بدني مسكو فارغ  التحصيل شد.  در سال 1976 به عنوان مربي كار خود را با تيم فوتبال  باشگاه اسپارتاك مسكو شروع كرد و تا سال 1984 در سمت خود باقي بود.  درهمين سال به تحصيل دوره پيشرفته مربيگري فوتبال در موسسه عالي تربيت بدني مسكو پرداخت و در سال 1986 از اين  موسسه فارغ التحصيل شد.  در سال 1987 به عنوان سرمربي تيم المپيك شوروي سابق  مشغول به كار شد و در سال 1988 مجددا رهبري تيم فوتبال  باشگاه اسپارتاك مسكو را به عهده گرفت كه اين همكاري تا سال 1996 ادامه داشت "زرنف "در سال 1997 سرمربي تيم  فوتبال المپيك "ميانمار" شد. در سال 1998 به عنوان مربي  تيم فوتبال باشگاه دينامو مسكو روسيه برگزيده شد وي در سال 1990 عنوان مربي افتخاري فوتبال روسيه را كه يكي از القاببسيار مهم در ورزش فوتبال اين كشور محسوب مي شود به خود اختصاص داد. "زرنف "درسال 1989 با تيم اسپارتاك  مسكو به مقام قهرماني باشگاههاي شوروي سابق دست يافت و در سال هاي 1992، 1993 و 1994 به عنوان قهرماني باشگاههاي  روسيه رسيد.  از شاگردان صاحب نام اين مربي روسي مي توان به "ليخانوف " و" تيتوف "اشاره كرد.  " زرنف "قرار است از اين پس كار خود را در تيم ملي  فوتبال بزرگسالان ايران در كنار منصورپورحيدري "سرمربي  تيم ملي "و ساير مربيان آغاز كند. 
