 ايران غايب بزرگ  گروه ورزشي: مرحله پاياني مسابقه هاي بسكتبال جام  ملت هاي آسيا روز سه شنبه با حضور 15 تيم حاضر دراين  مرحله قرعه كشي شد به گزارش خبرگزاري فرانسه از فوكواكاي ژاپن، تيم هاي شركت كننده در اين مرحله،  رقابت هاي مقدماتي خود را در چهار گروه برگزار مي كنند و در پايان تيم هاي اول و دوم اين مسابقه ها جواز حضور در بازي هاي المپيك 2000 سيدني را دريافت خواهند كرد. مرحله  پاياني رقابت هاي فوق از روز 28 اگوست(ششم شهريور ماه) در شهر فوكواكا ژاپن برگزار خواهد شد. گروه بندي و برنامه نخستين روز اين پيكارها به شرح زيراست:  گروه يك: كره جنوبي، امارات عربي متحده، فيليپين، لبنان.  گروه دو: ژاپن، تايلند، هنگ كنگ، كويت.  گروه سه: چين، سوريه، مالزي.  گروه چهار: عربستان، تايوان، بحرين، ازبكستان.  برنامه نخستين روز كره جنوبي با فيليپين  امارات با لبنان  ژاپن با تايلند چين با مالزي  هنگ كنگ با كويت  عربستان با بحرين  ازبكستان با تايوان  تيم ملي بسكتبال ايران غايب بزرگ اين بازيها محسوب مي شود كه به دليل عدم موفقيت در بازي هاي مقدماتي غرب آسيا از راهيابي به اين مسابقات بازماند. 
