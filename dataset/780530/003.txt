   از سال 1946، زماني كه يونيسف شروع به كار كرد برنامه هاي طرح شده به خانه ها، مراكز آموزش، مراكز بهداشتي، ادارات دولتي وارد شده و با قلب اجتماع و زندگي  كودكان آشنا گرديده است. به عنوان تنها سازمان زيرنظر سازمان ملل متحد تمام كوشش خود را صرف كودكان جهان نموده،  يونيسف با دولت، ساير نمايندگان سازمان ملل، جوامع  (اجتماعات)، سازمان هاي غيردولتي(NGO)خانواده ها و كودكان به طرق مختلف كار مي كند. ماموريت اين سازمان،  كمك و حمايت از حقوق اوليه و بهبود شرايط زندگي نوجوانان  دنيا است و پيشرفت هايي كه در اين زمينه صورت گرفته با تعداد افرادي كه زندگي شان بهبود يافته و پيشرفت هاي  جامعه ناشي از آن اندازه گيري مي شود.  يونيسف با كوشش هايي كه در زمينه پيمان نامه حقوق كودك،  كه در كنفرانس جهاني سال 1989 اتخاذ گرديد، و اولين  پيمان حقوق بشر، انجام داد، در دنيا شناخته و پذيرفته شد و تاكنون 191 كشور جهان موجوديت اين سازمان را به رسميت  شناختند. با به تصويب رساندن پيمان نامه، هر كشوري بايد اين پيمان نامه را چه از نظر فراهم آوردن شرايط بهداشتي،  آموزشي رايگان و اجباري و چه از نظر حمايت در برابر سوء استفاده و مسامحه، تقويت كنند. اين پيمان داشتن نام و مليت را ضمانت نموده و تسهيلاتي فراهم مي سازد كه كودكان  توسط خانواده سرپرستي شوند و در مورد مسائلي كه در زندگي  آنها موثر است، همكاري كنند.  مسائل منتشره از طريق نقطه نظرهاي پيمان حقوق بشر،  مي تواند تفاوت هاي كلي و تبعيضي كه به طور مثال بين  دختر و پسر در دسترسي به آموزش و بهداشت و يا كلا" بين  گروه هاي اكثريت و اقليت است، آشكار كند. چنين تحليلي به  حكومت ها و انجمن ها كمك مي كند كه مشكلات خود را كه تا كنون ناديده انگاشته اند با ديد صحيح مورد بررسي قرار داده و راه هايي را براي ادامه خدمات بهتر و برقراري حق  برابري براي همه پيدا كنند.  بهترين راهي كه براي بقا، حمايت و پيشرفت كودكان وجود دارد، پيمان حقوق بشر است كه مي تواند تمام توجه دنيا را به نقاط يا كشورهايي كه بيشترين نياز را دارند، جلب كند.  يك پيمان ديگر كه يونيسف از آن حمايت و پشتيباني مي كند پيمان حذف تبعيض عليه زنان(CEDAW)است. در جايي كه زنان  در فقر بسر مي برند و از حقوق اوليه خود محروم اند،  زندگي و پيشرفت كودكان به مخاطره مي افتد. با تصويب بيش  از 161 كشور در جولاي 1998(CEDAW)از كشورها خواست كه  در جهت رفع تبعيض عليه زنان در كليه جهات زندگي،  اقداماتي انجام دهند.  هر دو اين پيمان باعث تقويت و تحكيم يكديگر شده و سرعت  بخشيدن به اين فرايند به مفهوم آينده درخشان تر براي  تمام كودكان است. از نقطه نظر واقعيت ها و ارقامي كه ذكر خواهد شد، كشورها در بسياري از جهات و براي رسيدن به  اهداف تعيين شده در كنفرانس جهاني كودك سال 1990،  تلاش هايي را آغاز نموده اند. اين دستاوردها به اين  مفهوم تلقي مي شود كه حقوق بشر كه راهنماي كليه  فعاليت هاي يونيسف است، به برنامه اي عملي به نفع كودكان  جهان تبديل شده است.  منبع: يونيسف  مترجم: معصومه پيروزبخت 
