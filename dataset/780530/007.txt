 تبريز- خبرگزاري جمهوري اسلامي اسلامي: هفتمين نمايشگاه  بين المللي بازرگاني تبريز پس ازيك هفته، عصر روزپنجشنبه  در محل دائمي نمايشگاه هاي تبريز پايان يافت.  در مراسم اختتام اين نمايشگاه اعلام شد: در طي مدت  برگزاري 654 هزارنفر از آن ديدن كرده اند.  استاندار آذربايجان شرقي، در مراسم اختتام اين  نمايشگاه با اشاره به اينكه در سياست گذاري برنامه سوم  توسعه برداشتن محدوديت هاي واردات و پرداختن يارانه  مستقيم به توليدات حذف خواهد شد، گفت: در اين دوره تنها توجه به كيفيت توليدات و امكان رقابت از نظر كيفيت و قيمت در عرضه بيشتر توليدات موثر خواهد بود. وي از مقوله  بازاريابي به عنوان يك تخصص و علم ياد كرد و از توليدكنندگان و صادركنندگان كالا خواست بااين موضوع  برخورد تخصصي داشته باشند. استاندار آذربايجان شرقي  همچنين توجه به بسته بندي مناسب و ثبت مشخصات توليد كالا در روي بسته بندي، حضور مداوم در نمايشگاه هاي  بين المللي و حضور پايدار در بازارهاي جهاني از طريق  عرضه محصولات با كيفيت را عوامل ديگر در توسعه صادرات  غيز نفتي دانست. وي با اشاره به وجود بازار 10 هزار ميليارد دلاري تبادل كالا در جهان سهم ايران را از اين  بازار ناچيز دانست و گفت: سهم واقعي كشور ما بالحاظ امكانات بالقوه موجود بايد تا پنج درصد رشد كند. 
