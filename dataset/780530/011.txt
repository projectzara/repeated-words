 با ادغام سه بانك بزرگ ژاپن، بزرگترين گروه بانكي جهان  ايجاد مي شود. به گزارش واحد مركزي خبر، بانك جديد از ادغام بانك صنعتي ژاپن، بانك تجاري "فوجي "و" داي ايچي  كانگيو" تشكيل خواهد شد. سخنگوي بانك "داي ايچي كانگيو"  اعلام كرد: سه بانك يادشده بطور كامل در يكديگر ادغام  مي شوند و بزرگترين گروه بانكي را در جهان ايجاد مي كنند.  به نوشته شماره روز گذشته روزنامه "نيهون كيزاي "ادغام  سه بانك يادشده تا پائيز سال 2000 صورت خواهد گرفت و بزرگترين گروه بانكي جهان - با 140 هزار ميليارد ين  موجودي(معادل 3/1 تريليون دلار)ايجاد مي شود كه بسيار بزرگتر از موجودي بزرگترين گروه بانكي فعلي در جهان است  كه از ادغام "دويچه بانك آلمان "و" امريكن بنكرزتراست " آمريكا با 735 ميليارد دلار موجودي پديد آمده است. 
