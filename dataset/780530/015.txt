 بندر شرفخانه - خبرنگار همشهري: مجلس جشن عروسي در " شانجان شبستر" به حادثه خونين و عزا تبديل شد. در اين  مراسم ديوار فرو ريخت ودر نتيجه 35 نفر كشته و 25 نفر مجروح شدند.  حوالي ساعت 11(پنجشنبه شب)در يك مجلس جشن و عروسي و در يك فضاي باز اما چهار ديواري تازه ساخت ديواري به  ارتفاع 4 متر و به طول 18 متر بر اثر عدم رعايت اصول  مهندسي و فني و هجوم تماشاگران ديوار نيمه كاره به  ناگهان فرو ريخت و در نتيجه 35 نفر كشته و 25 نفر مجروح  شدند. با تلاش نيروهاي امدادي و مردمي 14 نفر از مجروحين  بصورت سرپائي مداوا و 11 نفر بقيه به بيمارستانهاي امام  خميني و شهداي تبريز اعزام شدند جانشين فرمانده نيروي  انتظامي شهرستان شبستر و همچنين رئيس پزشكي قانوني  شهرستان علت مرگ بيشتر كشته شدگان را خفگي زير آوار و ضربه مغزي عنوان كردند250 نفر از كشته شدگان از اهالي  همين روستا يعني شانجان و ده نفر بقيه افراد غيربومي از سطح منطقه بودند. كه 5 نفر از آنان زنان 8 نفر بچه و مابقي مرد و بزرگسال بودند.  گفته مي شود پدر عروس و مادر داماد نيز جزء كشته شدگان  هستند روستاي شانجان در5 كيلومتري شمال شهرستان شبستر در جوار كوه "ميشو" واقع است. 
