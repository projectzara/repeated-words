 بر اثر بارش شديد باران بار ديگر در منطقه سراب سيل جاري  شد كه بر اثر آن بخشي از اراضي كشاورزي و واحدهاي مسكوني  دچار خسارت شد.  بر اثر جاري شدن سيل راه سراب به تبريز در ضلع غربي اين  شهر قطع و برق پست 63 كيلوولت برق سراب نيز به علت  آبگرفتگي از خط خارج شد كه در نتيجه آن برق منطقه بكلي  قطع شد.  با تلاش ماموران و امدادگران، حوادث غيرمترقبه خرابي  جاده سراب به تبريز در ساعت سه بامداد جمعه ترميم و با تلاش كاركنان برق سراب روشنايي بخش هايي از اين شهر از نيمه شب گذشته مجددا داير شد. فرماندار سراب درباره  حادثه سيل گفت: طي دو روز گذشته متاسفانه 10 نفر از هموطنان جان خود را از دست داده اند و به 200 واحد مسكوني به ميزان 50 تا 100 درصد خسارات وارد آمده است.  مسئول هلال احمر سراب نيز گفت در حال حاضر 10 گروه  امدادي با تجهيزات كامل مشغول كمك رساني به آسيبديدگان  سيل هستند.  شمار زيادي از مسافران كه قصد عبور از سراب به طرف تبريز را داشتند بدليل قطع بودن راه شب در مساجد و مدارس اين  شهر اسكان داده شدند.  در جريان سيل(چهارشنبه)نيز در بخشهايي از آذربايجان  شرقي حداقل دو نفر كشته و سه نفر مجروح شده است.  گزارشهاي دريافتي از مناطق سيل زده حاكيست در روستاي  اميرآباد از توابع بخش ورزقان يك دختر 12 ساله و در روستاي" چرلو" از توابع شهرستان سراب نيز يك كودك بر اثر سيل كشته شده است.  در جريان سيل سراب در اين شهرستان حداقل 50 واحد مسكوني  دچار آبگرفتگي و خسارت شده است.  مدير عامل جمعيت هلال احمر آذربايجان شرقي روز پنجشنبه  گفت: در جريان اين سيل سه نفر نيز در منطقه "ورزقان " بشدت زخمي شده اند و هم اكنون در مراكز درماني تحت مداوا قرار دارند.  به دنبال بارش شديد باران در روز پنجشنبه در بخش هاي  رودبار الموت ورودبار شهرستان از توابع استان قزوين جمعه  شب دراين مناطق سيل جاري شد.  يك مسئول در هلال احمر قزوين گفت: جاري شدن سيل در بخش  رودبار شهرستان و طغيان رودخانه شاهرود در روستاهاي "روح  آباد" و" سفيدآب" تاكنون 20كشته بر جاي نهاده است.  گزارش هاي دريافتي حاكي است، بيش از20 واحد مسكوني در روستاي روح آبادصددرصد تخريب شده است و به منازل، مزارع  و احشام روستاهاي ديگر نيزخسارات سنگيني وارد شده است.  وي چادر، موادغذايي، آمبولانس و ماشين آلات راهسازي را از ضروريات اهالي دانست كه دراولين ساعت به منطقه اعزام  شده است.  بخش هاي رودبار الموت و رودبار شهرستان به ترتيب در65 و 55 كيلومتري شمال قزوين واقع شده اند. 
