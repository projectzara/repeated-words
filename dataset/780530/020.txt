 واشنگتن، خبرگزاري جمهوري اسلامي: به استناد منابع وزارت  دفاع پنتاگون، ايالات متحده آمريكا رهگيرهاي ضدموشكي  " پاتريوت "را از تركيه خارج كرده است.  روزنامه واشنگتن تايمز در شماره روز پنجشنبه خود نوشت:  اين اقدام در حالي صورت مي گيرد كه جتهاي متحدين همچنان  اهداف نزديك شمال عراق را بمباران مي كنند.  به نوشته اين روزنامه، پاره اي از مقامات پنتاگون اين  عقب نشيني دربرهه اي كه تنش بين بغداد و واشنگتن بالا گرفته است را زير سئوال برده اند.  آنها باور دارند كه بمباران مشترك آمريكا و بريتانيا،  ممكن است بغداد را به پرتاب موشكهاي بالستيك عليه پايگاه  هوايي اينجرليك تركيه - پايگاهي كه براي پرواز هواپيماهاي بريتانيايي و پرتاب موشكهاي آمريكايي مورد استفاده قرار مي گيرد- تحريك كند. 
