 مقام هاي آمريكا اعلام كردند پاسخ كوبا را به درخواست  همكاري آمريكا درزمينه مبارزه با مواد مخدر، مثبت  ارزيابي مي كنند.  به گزارش ايرنا از نيويورك جيمز روبين سخنگوي وزارت  امورخارجه آمريكا روز پنجشنبه گفت: كوبايك پاسخنامه رسمي  درباره دعوت واشنگتن از اين كشور در زمينه همكاري  براي مبارزه عليه مواد مخدر به كاخ سفيد ارسال كرده است.  روبين بدون ذكر جزئيات پاسخ كوبا گفت: هنوز تصميم نهايي  در اين باره گرفته نشده است.  وي افزود: استمرار همكاري بين كوبا و آمريكا بر مبناي  مورد به موردبراي مسدودكردن رخنه هاي هوايي و دريايي  موجود در كوبا كه توسط قاچاقچيان بين المللي مورد استفاده قرار مي گيرد ضروري است. "تامس پيكرينگ "معاون  وزارت امورخارجه آمريكا نيز با استقبال از پاسخ كوبا گفت:  همكاري آمريكا- كوبا در امر مبارزه با مواد مخدر تلاش  مهمي دراين زمينه مي باشد.  آمريكا و كوبا با وجود آنكه رابطه ديپلماتيك ندارند در برخي زمينه هاهمكاري محدودي دارند. 
