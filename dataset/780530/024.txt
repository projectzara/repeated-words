 دولت فرانسه بار ديگر از آمريكا و انگليس خواست كه به  حملات هوايي خود عليه عراق پايان دهند.  به گزارش خبرگزاري آلمان از پاريس، يك سخنگوي وزارت  خارجه فرانسه گفت: ادامه اين بمباران ها با عدم موفقيت  فرانسه روبه رو است.  فرانسه خواهان از سرگيري "مناسبات عادي "با عراق و كاهش  تحريم نفتي عليه اين كشور است.  سخنگوي وزارت خارجه فرانسه گفت: همزمان يك كميسيون ويژه  سازمان ملل بايد مسئوليت نظارت بر خلع سلاح عراق را به  عهده گيرد.  در اين ميان عراق از سازمان ملل خواست كه مانع حملات  هوايي آمريكا و انگليس عليه مناطق مسكوني شود واعلام كرد:  تنها در چهار روز گذشته 22تن بر اثر حملات هوايي در عراق كشته شده اند.  اين در حالي است كه پنتاگون تاييد كرد كه هواپيماهاي  جنگنده آمريكا طي هفته گذشته، در خارج مناطق پرواز ممنوع  به اين كشور حمله كرده اند، ولي اين اقدام تغيير در سياست آمريكا به وجود نخواهد آورد. 
