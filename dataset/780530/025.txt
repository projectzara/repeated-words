 قايق توقيف شده عراقي در كويت حامل شيرخشك نبوده است  يك بازرگان عرب اعلام كرد: يك قايق توقيف شده عراقي در كويت حامل كالاهاي مورد تاييد سازمان ملل بود كه عراق  آن ها را پس فرستاد و بر خلاف ادعاهاي مقامات كويت، اين  قايق حامل شير خشك نبود.  به گزارش خبرگزاري فرانسه از دوبي، اين بازرگان كه خود قايق راكرايه كرده است گفت: قايق در تاريخ ششم اوت در دوبي بارگيري شد و محموله آن "صد صندوق كالا" از جمله  شيشه شيرهاي خالي، پستانك، پودر تالك، تيغ، خمير دندان و مسواك بود، ولي حامل شيرخشك نبود.  اين بازرگان كه خواست نامش فاش نشود، گفت: گمرك عراق پس  از ورود قايق به بندر بصره در تاريخ دهم اوت ازپذيرش  آن ها خودداري كرد. چرا كه آنهاادعا مي كردند كالاها در سطح استانداردهاي تعيين شده از سوي عراق نيستند.  وي گفت: عراق معيارهايي براي كالاهايي كه سفارش مي دهد تعيين كرده و وجود اين حقيقت كه آن ها تحت تحريم هستند،  به اين معنا نيست كه هر چيزي را مي پذيرند.  اين بازرگان مستقر در دوبي گفت: كالاها در چارچوب يك  قرارداد تاييد شده از سوي كميته تحريم سازمان ملل وارد اين اميرنشين شد و طبق برنامه "نفت در برابر غذا" ارسال  شد.  اظهارات اين بازرگان تاييدكننده نظر" محمد مهدي صالح " وزير بازرگاني عراق است كه روز چهارشنبه گفته بود قايق  حامل 25 صندوق شيشه شير خالي و 75 صندوق پودر تالك بود كه عراق آن ها را به دليل نقايصي كه داشتند برگرداند. 
