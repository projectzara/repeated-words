   نويسنده: يانوچ سيمونيه  ترجمه: رضا مصطفي زادگان  يانوچ سيمونيه، استاد حقوق و روابط بين الملل، معاون  اسبق رئيس دانشگاه نيكلوس Nicolaus Copernicus كوپرنيكوس  ] در شهر Torun تورن [لهستان در سالهاي 1974- 1969 و مدير پيشين موءسسه روابط بين الملل لهستان در سالهاي 1987-  1980 مي باشد. وي از سال 1989 مدير بخش حقوق بشر،  دموكراسي و صلح يونسكو بوده و مقالات و كتب بسياري در زمينه مسائل مربوط به حقوق بشر منتشر نموده است.  مقدمه:  اغلب از" حقوق فرهنگي "بعنوان بخش "توسعه نيافته "حقوق  بشر ياد مي شود. در سميناري كه در سال 1991 در دانشگاه  شهر فرايبورگ(Fribourg)در زمينه حقوق فرهنگي برگزار شده بود اغلب ] كشورهاي [شركت كننده با محتوا و محور اصلي آن موافقت كردند. چرا كه در مقايسه با ساير بخشهاي  حقوق بشر از قبيل حقوق مدني، سياسي، اقتصادي و اجتماعي،  حقوق فرهنگي از نقطه نظر محتوي و مفهوم و ارزش حقوقي و همچنين ويژگي لازم الاجرا بودن چندان پيشرفته نيست.  بنابراين لازم است كه حقوق فرهنگي ] را دقيقا" [ مشخص كرده  طبقه بندي نموده و مباني حقوقي آنها را تحكيم كنيم. با اين وجود مفهوم توسعه مستلزم بوجود آمدن حقوق جديد مي باشد.  در شرايطي كه انواع حقوق فرهنگي نسبتا" كامل مي باشند(1) بكارگيري مفاهيم توسعه در حقوق فرهنگي مورد قبول نيست.  مسئله اي كه مطرح است اين است كه حقوق فرهنگي بدست  فراموشي سپرده شده اند يا اهميت آنها كمتر از ارزش  واقعي شان مورد ارزيابي قرار گرفته است و ديگر اينكه  عليرغم منتصب بودن حقوق فرهنگي به حقوق بشر، در مقايسه  با آن غني نمي باشد.  در واقع، حقوق فرهنگي در ميثاق بين المللي مربوط به حقوق  اقتصادي، اجتماعي و فرهنگي به همراه ساير حقوق اقتصادي و اجتماعي ذكر شده است. ليكن موضوع حقوق فرهنگي مورد علاقه  بسياري از محققين است ولي با اين همه اغلب اوقات بدست  فراموشي سپرده شده اند. بررسي اي - ايد(AEide.)نشان  مي دهد كه كاربرد واژگان "اقتصادي "،" اجتماعي و فرهنگي " خيلي متداول است ولي در اغلب موارد تنها حقوق اقتصادي و اجتماعي مورد توجه قرار مي گيرد چنين امري ناشي از محتوي  ] حقوق [فرهنگي است نه شيوه عمل دولت ها.  در قانون اساسي هيچ كشوري، موضوع حقوق فرهنگي به صورت  جداگانه و مجزا از حقوق اقتصادي و اجتماعي مطرح نشده است.  در اكثر متون حقوقي، موضوع حقوق فرهنگي به حق آموزش  محدود مي شود.  همه ساله كميسيون حقوق بشر مسئله اجراي حقوق اقتصادي  اجتماعي و فرهنگي را در تمام كشورها مورد بررسي قرار مي دهد كه در اعلاميه جهاني حقوق بشر و ميثاق بين المللي  حقوق اقتصادي اجتماعي و فرهنگي ذكر شده اند.  مطالعه اعلاميه هائي كه در پايان هر يك از اين نشست ها منتشر مي شود نشانگر آن است كه عليرغم اينكه كميسيون هاي  مربوطه، حقوق فرهنگي، اقتصادي و اجتماعي را همزمان  يادآوري مي كند ليكن به واضح تنها موضوع حقوق اقتصادي و اجتماعي مد نظر بوده و حقوق فرهنگي براي آنها چندان مطرح  نمي باشد.  در گزارشهايي كه دولتهاي عضو ميثاق بين المللي مربوط به  حقوق فرهنگي، اجتماعي و اقتصادي از عملكرد خود در زمينه  به اجرا در آوردن آن ارائه مي دهند، مي توان مشاهده كرد كه حقوق فرهنگي فراموش شده اند و اهميتي كه در ماده 15 ميثاق براي حقوق فرهنگي قائل شده اند چندان رضايت بخش  نيست.  در چنين حالتي، رهنمودهاي كلي و شخصي بعنوان چاره كار پذيرفته شده اند كه جنبه هاي مختلف اجراي حقوق فرهنگي  ذيل را دربرمي گيرند. حق مشاركت در زندگي فرهنگي،  بهره مندي از پيشرفتهاي علمي و حمايت شدن افراد در قبال  منافع مادي و معنوي حاصل از خلق آثار علمي، ادبي و هنري،  با توجه به اينكه حق مشاركت افراد در زندگي فرهنگي  ] [جامعه مي بايستي مورد احترام قرار گيرد، از كشورهاي  طرف ميثاق درخواست شد 1- با ايجاد صندوق مالي و تامين  اعتبار كافي، بستر مناسب توسعه فرهنگي و مشاركت تمام  افراد در زندگي ] فرهنگي [جامعه را فراهم آوردند20-  ] زيرساخت هاي [اجتماعي نهادينه شده مناسبي براي بكارگيري  تدابيري كه ضامن مشاركت همگاني در ارتقاء سطح هويت  فرهنگي بعنوان عاملي جهت ارزيابي متقابل افراد گروهها،  ملت ها در مناطق مختلف هستند، ايجاد كنند30- تدابيري  اتخاذ كنند تا گروههاي نژادي، اقليت ها و ساكنان بومي هر منطقه، آگاهي كافي از ميراث فرهنگي خود داشته باشند و از آن بهره مند شوند40- نقش مهمي كه ابزار اطلاعاتي و ارتباطي بعنوان عامل تشويق افراد جهت مشاركت در زندگي  فرهنگي ايفا مي كنند مورد توجه قرار گيرد50- از ميراث  فرهنگي بشريت حفاظت شود و به آن ارج بنهند60- قوانين  محكمي براي حمايت از آزادي ذوق افراد در خلق آثار هنري  وضع كنند70- آموزش هاي حرفه اي در زمينه هاي فرهنگي و هنري ارائه كنند80- تدابير مناسب ديگري براي تضمين حفظ توسعه و نشر فرهنگ اتخاذ كنند.  وجود چنين رهنمودهايي موءيد آن است كه از نقطه نظر كميته  حقوق اقتصادي، اجتماعي و فرهنگي سازمان ملل كه مسئوليت  پيگيري اجراي حقوق فرهنگي در ساير كشورها را برعهده دارد حقوق فرهنگي داراي محتواي حقوقي عيني مي باشد كه براساس  آن مي توان به ارزيابي عملكرد كشورها پرداخت.  با اين همه مشاهده مي كنيم كه حتي از سوي كميته نيز كوتاهي هايي در اين زمينه صورت مي گيرد به عنوان مثال،  در برنامه اي كه براي هيجدهمين نشست كميته ترتيب داده  شده بود بحث كلي، مفصلي در مورد پديده جهاني ] شدن [مفاهيم  و اثرات آن بر اجراي حقوق اقتصادي و اجتماعي پيش بيني  شده بود.  شكي وجود ندارد كه پديده جهاني ] شدن [مفاهيم تاثير قابل  ملاحظه اي بر اجراي حقوق فرهنگي خواهد داشت(2)ليكن اين  بعد مسئله چندان مورد توجه واقع نشده بود. دلايل ارائه  شده براي مداخله كاري كشورها در قبال حقوق فرهنگي در زمينه هاي عملي و قانوني آن متنوع است. حقوق فرهنگي در ] [متن اسناد حقوقي جهاني يا منطقه اي به صورت پراكنده  ذكر شده اند كه جملگي توسط سازمان ملل متحد يا ساير نهادهاي تخصصي پذيرفته شده اند. عدم وجود مجموعه قوانين  مدرن در اين زمينه در قالب كنوانسيون يا برخي اعلاميه ها،  زمينه را براي برداشت هاي گوناگون از آنها فراهم ساخته  است حقوق فرهنگي اغلب در قالب مفهوم كلي و واحد" حق  دسترسي به فرهنگ و مشاركت در زندگي فرهنگي "به مردم  معرفي مي شوند، در حاليكه مي توان آنها را در فهرستي جامع  و مشخص ارائه داد.  از سوي ديگر اهميت حقوق فرهنگي به معنايي بستگي دارد كه  از واژه "فرهنگ "استنباط مي شود در حاليكه واژه فرهنگ به  صورت اصولي تعريف نشده است، چنانچه بخواهيم معناي آنرا در محدوده كوچكي در نظر بگيريم مي تواند به صورتهاي  مختلف، براي فعاليتهاي آفرينش هنري و علمي بكار برده شود،  ولي با در نظر گرفتن محدوده معنائي وسيع مجموعه  فعاليتهاي بشري، ارزشها، علوم و مناسك خاص قومي، مذهبي  را در برمي گيرد.  حقوق فرهنگي نيز در مفهوم كلي خود، حق ] دسترسي [آسان به  آموزش و ] اطلاعات علمي، هنري، [فرهنگي را دربرمي گيرد در آخر بايد اضافه كنيم از اينكه پذيرفتن حق داشتن هويت  فرهنگي مجزا براي گروههاي آسيبپذير بويژه اقليت ها و ساكنين بومي منطقه ممكن است گرايشهاي جدائي طلبانه را تقويت كند و وحدت ملي را به خطر اندازد، در جريان  كنفرانس سانفرانسيسكو، گنجاندن حقوق فرهنگي در منشور سازمان ملل متحد از سوي اغلب كشورها با مخالفتهايي روبرو شد.  اعلاميه جهاني حقوق بشر نيز در خصوص حقوق فرهنگي سكوت  اختيار كرده و تنها در ماده 27 ميثاق بين المللي مربوط به حقوق مدني و سياسي 1996 به آن اشاره شده است.(3) در جريان كنفرانس جهاني كه در زمينه خط مشي هاي فرهنگي  كشورها در سال 1982 در مكزيكو برپا شده بود نمايندگان  منتخب كشورها بر اين نكته تاكيد داشتند كه كليه افراد مي بايستي از هويت فرهنگي خود آگاهي داشته باشند و تكثر و تنوع فرهنگي و احترام متقابل بين فرهنگ ها از جمله  فرهنگ اقليت ها مي بايستي مورد رعايت قرار گيرد. مشاهده  مي شود كه تاثير محق بودن افراد براي داشتن هويت فرهنگي  مجزا به امري بدل شده است كه گروهها و مليت هاي مختلف  دائما" مدعي آن باشند. اعلاميه نهائي كنفرانس مكزيكو در زمينه خط مشي هاي فرهنگي تصريح مي كند تائيد چنين امري  در گسترش آزادي مردم سهيم مي باشد برخلاف آن، تمام  انديشه هاي سلطه گرايانه وجود هرگونه ] هويت [فرهنگي را نفي و يا آنرا بدنام مي سازد.  هويت فرهنگي گنجينه اي است كه عامل تحرك بوده و موجب فراهم شدن امكان ] شكوفائي [فرهنگي انسانها مي گردد. هويت  فرهنگي باعث مي شود كه اقوام و ] گروهها [نژادي با بهره مندي از گذشته به غني ساختن فرهنگ خود بيانديشند.  ره آوردهاي بروني همخوان با ويژگيهايي فرهنگي خود را بپذيرند و بدين ترتيب به فرايند آفرينش خود ادامه دهند.  تجربه سالهاي دهه 90 به خوبي نشان مي دهد كه پذيرش اصول  حقوق بشر در خصوص اقليت ها، نه تنها خطر يا عامل بحران  محسوب نمي شود بلكه عامل مهمي در جهت برقراري صلح و ثبات  در كشورها است.  علل اصلي بسياري از روياروئي هاي فرهنگي در داخل كشورهاي  اروپائي بحران هويت و همچنين بوجود آمدن هويت هاي  ] [فرهنگي جديد مي باشد كه ناشي از نفي پذيرش هرگونه حق  براي هويت هاي فرهنگي متفاوت و رد حمايت از حقوق فرهنگي  اقليت ها است.  در سالهاي پاياني قرن حاضر مبحث حقوق فرهنگي مندرج در اعلاميه جهاني حقوق بشر كه موضوع برخي ميثاق هاي  بين المللي و ساير اسناد حقوقي مربوط به حقوق بشر است كه  اهميت دوباره اي پيدا مي كند و منشا ايجاد مسئوليت هاي  جديد براي دولت ها مي باشند.  چنانچه حقوق فرهنگي پذيرفته نشود و همگان اصول آن را رعايت نكنند، چنانچه حق برخورداري از هويت فرهنگي متفاوت  و دسترسي به اطلاعات و آموزشهاي فرهنگي اجرا نگردد، هيچ  تضميني براي حفظ ارزش و اعتبار انساني وجود نخواهد داشت  و ساير حقوق بشر نمي توانند تحقق يابند. كاركرد مثبت هر جامعه مردم سالار مستلزم پذيرش و شناسايي حقوق فرهنگي،  تكثر و تنوع فرهنگي در آن مي باشد.  فهرست حقوق فرهنگي  اسناد حقوقي جهاني مربوط به حقوق بشر اولين سند حقوقي كه سازمان ملل متحد تهيه كرده و در آن  فهرست مختصري از حقوق فرهنگي ذكر شده است اعلاميه جهاني  حقوق بشر است كه در 10 دسامبر 1948 به تصويب مجمع عمومي  ] سازمان ملل [متحد رسيد، ماده 27 اعلاميه تصريح مي كند:  1- هركس حق دارد آزادانه در زندگي فرهنگي جامعه شركت كند.  از هنرها بهره مند و ممتع گردد ودر پيشرفت هاي علمي و مزاياي آن سهيم باشد.  2- هركس حق دارد در قبال منافع مادي و معنوي حاصل از خلق  آثار علمي، ادبي، هنري خود حمايت گردد.  بعلاوه در ماده 22 اعلاميه مذكور چنين آمده است:  هركس مجاز است بوسيله مساعي ملي و همكاري بين المللي،  حقوق اقتصادي، اجتماعي و فرهنگي خود را كه لازمه مقام و نمو آزادانه شخصيت اوست با رعايت تشكيلات و منابع هر كشور بدست آورد.  به هنگام تهيه و تدوين مفهوم حقوق فرهنگي، در ميثاق  بين المللي مربوط به حقوق اقتصادي، اجتماعي، فرهنگي باب ديگري در اين زمينه گشوده شد. مفاد ماده 15 آن چنين است:  1- كشورهاي طرف اين ميثاق حق هركس را در امور ذيل به  رسميت مي شناسند:  الف: شركت در زندگي فرهنگي  ب: بهره مند شدن از پيشرفتهاي علمي و مجاري آن(موارد استفاده) ج: بهره مندي افراد از حمايت در مقابل كليه منافع معنوي،  مادي ناشي از هرگونه اثر علمي، ادبي يا هنري كه مصنف يا مخترع آن است  2- تدابيري كه براي تامين اعمال كامل اين حق توسط كشورهاي طرف اين ميثاق اتخاذ خواهد شد بايد شامل  تدابيرلازم براي تامين، حفظ، توسعه و ترويج علم و فرهنگ  باشد 3- كشورهاي طرف اين ميثاق متحد مي شوند كه آزادي لازم را براي تحقيقات علمي، فعاليتهاي خلاق محترم بشمارند 4- كشورهاي طرف اين ميثاق به فوايد حاصل از تشويق و توسعه همكاري و تماسهاي بين المللي در زمينه علم و فرهنگ  اعتراف مي نمايند براي تكميل فهرست حقوق بشر كه در منشور بين المللي حقوق  بشر اعلام شده اند، ] حقوق [فرهنگي مندرج در ماده 27 ميثاق بين المللي مربوط به حقوق مدني و سياسي را كه در آن براي اقليتهاي قومي، مذهبي و زباني برخورداري از زندگي فرهنگي خاص خود، آموزش و اجراي مراسم مذهبي و استفاده از زبان خاص خود به عنوان حقوق فرهنگي پذيرفته  شده اند، اضافه نمائيم.  منبع: ار. اي. اس. اس - شماره 158 دسامبر 1998 ادامه دارد پانوشتها:  1- نگاه كنيد به بخش دوم مقاله حاضر: فهرست حقوق فرهنگي  2- نگاه كنيد به اظهار نظرات ارائه شده در مقاله حاضر در بخش مربوط به شرايط جديد و جهاني شده مفاهيم  3- درحقيقت اولين كنوانسيون مربوط به حقوق فرهنگي افراد متعلق به اقليت ها عبارتست از كنوانسيون منع تبعيض نژادي  در امر آموزش: ماده 5 بند يك چنين تصريح مي كند: "مهم  است كه براي افراد متعلق به اقليت ها، حق اجراي  فعاليت هاي آموزشي مخصوص به خودشان به رسميت شناخته شود".  ماده مذكور در اين زمينه به صراحت بيان مي كند كه با اجراي اين حق نبايد افراد متعلق به اقليت ها از فهم  فرهنگ، زبان كل جامعه عاجز بمانند يا حاكميت ملي را به  خطر بياندازند. 
