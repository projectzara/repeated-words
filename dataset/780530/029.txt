   نخستين اثراستاد حائري يزدي كه در سن 16 سالگي نگاشته  شده است  * مهدي حائري يزدي، نماينده مهم و معتبر سنت فلسفه  اسلامي است. او فيلسوفي مسلمان، متعلق به سنت زنده و در جريان فلسفه اسلامي است كه با مسائل و جستارهاي برآمده  از تفكر غرب آشنايي كامل دارد نوشته سيد مسعود رضوي  5- علم كلي  " علم كلي "يا" فلسفه مابعدالطبيعه "نخستين تاليف استاد است كه نخستين بار در ارديبهشت ماه سال 1335 در قم و سپس  از سوي دانشگاه تهران و پس از آن از طرف انجمن حكمت و فلسفه و آخرين بار در سال 1372 از سوي نشر فاخته منتشر گرديده است. اين اثر دربردارنده بحثهاي استاد در مقولات  فلسفي مهم فلسفه كلاسيك اسلامي ; نظير اصالت وجود، وجود ذهني، اتحاد عاقل و معقول، بحث امكان و حدوث و قدم، وحدت  و كثرت و... است.  " علم كلي "با مقدمه اي در باب" فايده فلسفه "آغاز مي شود و اينكه "انسان چه نياز ذاتي و طبيعي به فلسفه دارد تا در راه به دست آوردن آن بذل جهد و صرف وقت نمايد". در جواب اين پرسش و سئوالات ديگر، استاد مي كوشد تا همچون  " بعضي متفلسفين معاصر سخنان دراز كه احتمال گزاف گويي در برداشته باشد" به ميان نياورد. بلكه در سخني كوتاه  مي فرمايد: "اگر به راستي فلسفه، از حقيقت در هر مرتبه و به هر صورتي كه هست بحث مي كند و ماهيت آن درك حقيقت است  پس ديگر راهي براي انكار آن متصور نيست ; زيرا انكار فلسفه، محصولي از انكار درك و حقيقت خواهد بود در حالي  كه، نه حقيقت قابل انكار است و نه درك، و نه تعقل را كه  هسته مركزي بشريت و فصل مميز او از ساير حيوانات است  مي توان تعطيل نمود. " " علم كلي "اثري جامع به زبان فارسي استوار است كه در مجموع بهترين كتاب در موضوعات مختلف فلسفه كلاسيك اسلامي  نگاشته شده است و به نظر مي رسد مدخلي بسيار قابل اعتماد براي پژوهندگان فلسفه كلاسيك اسلامي و فهم موضوعات و سرفصلهاي اساسي آن باشد. اين اثر در بسياري از مراكز و دانشكده هاي فلسفه، يكي از كتب و منابع درس فلسفه اسلامي  مي باشد.  6- متافيزيك  كتاب معنون به عنوان متافيزيك مجموعه ده مقاله فلسفي و منطقي مرحوم استاد حائري يزدي كه از سال 1349 تا 1360 در نشريات مختلف به طبع رسيده اند، مقاله تحت مقاله اي است  كه در دو قسمت و در دو شماره مجله "انديشه هاي نو در علوم انساني "منتشر گرديده است. عناوين مقالات بعدي  خداشناسي برتر، آنتولوژي توحيدي چيست؟ و برهان صديقين  است.  اين سه مقاله قسمتي از درسهاي مرحوم استاد در دانشكده  الهيات دانشگاه تهران است كه ابتدا در مجله سروش و سپس  به صورت كتابي تحت عنوان روش راستين يكتاشناسي يا آنتولوژي توحيدي منتشر شده است.  مقاله خدا در فلسفه كانت متن سخنراني مرحوم استاد در دانشگاه است كه در شماره 3635 مجله مقالات و بررسي ها (نشريه دانشكده الهيات دانشگاه تهران)منتشر گرديده.  " وجود و ماهيت در فلسفه ابن سينا" متن سخنراني مرحوم  استاد در كنگره بوعلي است كه در سال 1359 برگزار شد. اين  مقاله در مجموعه مقالات كنگره هزاره ابن سينا از جانب يونسكو منتشر شد.  رابطه ميان وجود و ماهيت در فلسفه ابن سينا مقاله اي است  كه براي يادنامه استاد شهيد مرتضي مطهري نگارش شده است.  امكان عام نقدي است بر برخي حواشي مرحوم علامه طباطبايي  قدس سره بر اسناد صدرالمتالهين. اين مقاله در مجله  دانشكده ادبيات، زمستان 1346 منتشر شده است.  موجبه سالبه المحمول چيست؟ و قضيه و علم تصديقي پاسخهاي  ديگري هستند كه به پاسخهاي مرحوم علامه طباطبايي به نقد فوق الذكر داده شده. لازم به يادآوري است كه در مجموعه  متافيزيك دو مقاله از مرحوم علامه طباطبايي تحت عناوين  " بحثي درباره امكان "و" قضيه اي به نام موجبه  سالبه المحمول" نيز مندرج است.  كتاب متافيزيك در آذر ماه 1360 از سوي نهضت زنان مسلمان  چاپ و منتشر شده است.  7- حكمت و حكومت  فلسفه سياسي استاد حائري يزدي و تحليل جامع نظري ايشان  در سياست در كتاب" حكمت و حكومت "مندرج است و تز معروف  ايشان مبني بر اشتقاق حكومت از حكمت و نه حكم(به ضم حاء) در اين كتاب تحليل شده است. همچنين تئوري وكالت و مشروعيت دموكراتيك نيز در ضمن همين اثر ارائه شده كه  واجد نقدهايي وثيق بر نظريات دموكراسي غربي، از جمله  ديدگاههاي ژان ژاك روسو و ديگران مي باشد" حكمت و حكومت " در سال 1995 در كشور انگلستان به زبان فارسي منتشر شده  است.  8- آفاق فلسفه، از عقل ناب تا حكمت احكام  اين كتاب در بردارنده چند گفتگو، برخي نمونه مقاله هاي  استاد و ضمائمي در شناخت زندگي، آثار و آراء آن فيلسوف  فقيد مي باشد. اين گفتگوها را مسعود رضوي با استاد فقيد انجام داده و به زودي از سوي "نشر و پژوهش فرزان روز" به  چاپ خواهد رسيد.  9- رساله اي در علم حضوري  اين كتاب، رساله دكتراي استاد فقيد بوده كه در سال 1978 با نظارت چند تن از استادان برجسته فلسفه غرب در دانشگاه  تورنتو كانادا نگاشته شده است. اين استادان عبارتند از پروفسور K Frankena فرانكنا.. w، پروفسور Dساوان. Savan، پروفسور Schmitzاشميتز. K، پروفسور استيونسن  Stevenson. J.، پروفسور Langلانگ. T، پروفسور فايرودر Fairweather. J. كه جمعا" مدت 9 سال به طول انجاميد و از جامع ترين آثار در نوع خود محسوب مي شود.  دكتر سيدحسين نصر بر اين كتاب كه در سال 1992 از سوي  دانشگاه نيويورك به زبان انگليسي به چاپ رسيد، مقدمه اي  نگاشته كه قسمتي از آن را مي خوانيم:  "... در واقع شخص آقاي مهدي حائري يزدي، نماينده مهم و معتبر سنت فلسفه اسلامي است. او فيلسوفي مسلمان، متعلق  به سنت زنده و در جريان فلسفه اسلامي است كه با مسائل و جستارهاي برآمده از تفكر غرب آشنايي كامل دارد و چالشهاي  فكري مغرب زمين را جذب و هضم كرده است. نوشته هاي او تنها از حيث تاريخ تفكر جالب و قابل توجه نيست، بلكه يك  متفكر معاصر است. علاوه بر اين، او به زباني مي نويسد كه  هم براي طلاب سنتي و متعارف فلسفه اسلامي و هم براي  آشنايان به فلسفه آنگلوساكسون و يا مكاتب قاره اروپا (كنتيننتال)در دهه هاي اخير قابل فهم است.  اين اثر ايشان و همچنين تعداد قابل توجهي از مقاله ها و جستارهاي اين كتاب، حكايت از آن دارند كه او فيلسوفي مهم  و معتبر است كه به استواري بر زمينه سنت فلسفه اسلامي  ايستاده و با برخي مسائل به گونه اي برخورد كرده كه  نمي توان نظير و مشابه آن را در آثار متقدم يافت. ايشان  يك انديشمند اصيل به معناي دقيق و كلاسيك كلمه است.  كتاب حاضر كه يكي از آثار برجسته مهدي حائري يزدي است به  مسئله اي مي پردازد كه نخستين بار توسط شهابالدين  سهروردي(شيخ الاشراق)بيان گرديد.  موءسس مكتب اشراق، معرفت شناسي خويش را بر تمايز ميان  " معرفت حصولي مفهوم سازانه "و" معرفت حضوري "بنا كرد.  حائري يزدي با اين تمايز بحث خود را آغاز مي كند و سپس  معناي معرفت حضوري را ايضاح كرده و توالي و نتايج آن را در معرفت شناسي، كيهان شناسي، الهيات و عرفان بيان  مي كند.  نويسنده در اين كتاب، به شيوه اي استادانه، از عميق ترين  معناي معرفت حضوري بحث مي كند، به گونه اي كه آن را مرتبط مي سازد به نفس علم الهي به هستي و علم حضوري  خداوند به عالم. وي به نحو گسترده اي به جدل و بحث با فلاسفه اي نظير كانت، راسل، ويتگنشتاين و ديگراني  مي پردازد كه معرفت شناسي خود را بدون آگاهي از واقعيت و معناي علم حضوري توسعه داده اند... " 10- الحجه في الفقه  آخرين اثر استاد با نام "الحجه في الفقه "در علم اصول  نگاشته شده و اساسا" بخشي از مهمترين آثار استاد- و يكي  از ناشناخته ترين تاليفات ايشان - نظرات و تقريرات علم  اصول است. استاد فقيد، تقريرات درس اصول فقه آيت الله  خوانساري و نيز تقريرات درس اصول آيت الله العظمي  بروجردي را در سن هجده سالگي نگاشته بود كه پس از پيرايش  و ويرايش بسيار، قرار است در چهار مجلد به چاپ برسد. تا اين زمان، جلد اول اين اثر به چاپ رسيده است.  " الحجه في الفقه "عنوان اصلي اين اثر است كه در ذيل آن  ذكر شده است: "تقريرات و تحصيلات من الدراسات  العاليتلاعظم فقهاء عصره آيت الله العظمي  السيدحسين الطباطبايي البروجردي، نورالله مضجعه، لاقل  خدمتالعلم، مهدي الحائري اليزدي ".  جلد اول اين اثر ارزشمند كه از سوي "موءسسه الرساله "به  چاپ رسيده، در قطع وزيري و 280 صفحه در سال اخير منتشر شده است اين مجلد شايد مهمترين جلد از چهار جلد مذكور باشد، زيرا مشتمل بر بحثهاي بنيادي اصول، از جمله  " في مباحث الالفاظ" است و همگان واقفند كه اولا" اين  مباحث مبنا و مبداء علم اصول و دقيق ترين امكان اين علم  در مباحث بعدي و كل علم فقه است و ثانيا" استاد فقيد علاقه و تبحري ويژه در اين مبحث داشتند و اساسا" مقام  شامخ ايشان در عرصه فلسفه موسوم به "تحليل منطقي "سبب شده است تا اثر حاضر در زمره آثار برگزيده اصولي شيعه و مسلما" در حد" رسائل "و" مكاسب" شيخ اعظم انصاري -  قدس الله سره الشريف - قرار گيرد.  بحث مستوفاي استاد درباره "وضع "، پس از بحث "موضوع العلم " به تنهايي نشان دهنده جامعيت اين كتاب نسبت به ساير آثار اصولي است متاسفانه جامع الحكمتين، حضرت آيت الله  دكتر مهدي حائري در ميان ما نيست تا انتشار ساير مجلدات  و رواج اين تقريرات ارزشمند را شاهد باشد.  روان پاكش با اولياء خداوند محشور و انديشه هاي تابناك و خردمندانه اش در فلسفه الهي همواره در سپهر انديشه ها درخشان باد... 
