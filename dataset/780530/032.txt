 گروه شهري: رئيس هيات مديره و مدير عامل سازمان بيمه  خدمات درماني گفت: به دليل عدم توزيع عادلانه منابع مالي  درماني در كشور، همه اقشار مردم جامعه نمي توانند از امكانات درماني به صورت مساوي برخوردار باشند.  دكتر احمد خالق نژاد كه در چهارمين همايش "بيمه و درمان در تامين اجتماعي "سخن مي گفت، افزود: عدم توزيع  مناسب امكانات درماني دركشور سبب شده تا برخي از مردم در مناطق مختلف كشور نتوانند از همه امكانات درماني استفاده  كنند.  مدير عامل سازمان بيمه خدمات درماني تاكيد كرد: بايد تلاش كنيم درآينده اين اعتبارات به صورت عادلانه در كشور توزيع شود.  وي گفت: تامين اجتماعي حقي است كه مردم از حكومت ها دارند و حكومت هاوظيفه دارند اين مهم را براي مردمانشان  فراهم كنند.  به گفته وي، درمان يكي از اركان مهم نظام تامين اجتماعي  است و بدون توجه جدي به آن رفاه اجتماعي حاصل نخواهد شد.  دكتر خالق نژاد در ادامه به علل افزايش هزينه هاي  درماني اشاره كرد وگفت: افزايش عرضه خدمات و افزايش سطح  دسترسي، رشد فن آوري در مقوله خدمات تشخيص درماني، تغيير ساختار جمعيتي و هرم سني و تغيير الگوي بيماريها از جمله  عوامل افزايش هزينه هاي درمان است.  وي افزود: براي رسيدن به بيمه مناسب بايد حق سرانه بيمه  براساس درآمدها و دستمزدها، ميزان استفاده از خدمات،  هزينه هاي درماني و سطح ارائه خدمات دريافت شود.  مديرعامل سازمان بيمه خدمات درماني به اهداف كلان اين  سازمان اشاره كرد و گفت: پوشش همگاني بيمه درماني براي  اقشار مختلف جمعيت كشور، شفاف و روشن شدن رقم واقعي  اعتبارات درمان كشور و سرانه درمان براي هر فرد وپيگيري  و دنبال نمودن مسير هزينه اعتبارات درمان كشور، از جمله  مهمترين اهداف كلان قانون بيمه همگاني خدمات درماني است.  وي افزايش تعرفه به ميزان 5 تا 6 برابر نسبت به قبل از اجراي قانون، افزايش ارزش تخت روز به ميزان 5 برابر نسبت  به قبل از اجراي قانون، سامان دادن وضعيت بيمه شدگان  كاركنان دولت و نحوه وصول حق بيمه سرانه سهم دولت و سهم  بيمه شده و برنامه ريزي براي بيمه درماني صاحبان حرف و مشاغل آزاد را از جمله اقدامات انجام شده براي رسيدن به  اهداف كلان سازمان دانست. 
