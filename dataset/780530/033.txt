 گروه شهري: دكترعارف وزيرپست و تلگراف و تلفن گفت:  خدمات يك فرد در دو مرحله است نخست درمرحله آموزش وكسب تجربه و ديگري درمرحله اي است كه تجربه كافي پيدا كرده و نسبت به كار اشراف كامل داردكه همان مرحله بازنشستگي است.  دكتر عارف كه درمراسم تجليل از بازنشستگان شركت مخابرات  استان تهران سخن مي گفت، افزود: اين عزيزان كساني هستند كه تجربه زيادي كسب كرده اندومديران وكارمندان جوانتر بايد از تجربيات آنان استفاده كنند.  وي درادامه اظهارداشت: در دولت جناب آقاي خاتمي بحثهاي  زيادي درموردبازنشستگان شده و مسئولان شديدا" پيگير مسايل ومشكلات اين قشر زحمت كشيده مي باشند تا بتوانند زحمات اين عزيزان را كه طي دوران زندگي خود خدمات فراواني كشيده اند، جبران شود.  دكتر عارف همچنين اعلام كرد: يكي از شعارهاي محوري دولت  كاهش هزينه هايي مي باشد كه به بخش ارتباطات كشور ارتباط دارد وتاكنون توانسته ايم صرفه جويي هاي زيادي را در اين  بخش انجام دهيم.  وزير پست و تلگراف و تلفن درادامه درزمينه انجام وظيفه  به بازنشستگان گفت: اين عزيزان سي سال از عمر خود را صرف  خدمت به اين كشور كرده اندبنابراين از عزت و احترام  بيشتري برخوردارند وبايد بطور جدي مسايل ومشكلات آنها پيگيري شود.  به گزارش روابط عمومي وزارت پست و تلگراف وتلفن دراين  مراسم هدايايي توسط دكتر عارف به بازنشستگان شركت  مخابرات استان تهران اهداشد. 
