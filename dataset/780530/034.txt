 گروه شهري: به گفته مدير طرح ملي حفاظت از تنوع زيستي، براي اجراي  اين طرح در كشور حدود 10 ميليارد ريال هزينه شده است. مهندس اصغر محمدي فاضل افزود350 هزار دلار از اين مبلغ از طرف  برنامه عمران سازمان ملل متحد و بقيه توسط دستگاههاي  اجرايي بصورت مشاركت نيروي انساني، كارشناسي و پشتيباني  تامين گرديده است.  وي گفت: طرح ملي حفاظت از تنوع زيستي از زمستان 77آغاز شده و تا پايان دي ماه امسال پايان مي يابد.  وي هدف از اجراي اين طرح را، پيدا كردن مجموعه راهبردها و روشهاي اجراي دستورالعمل هاي حفاظت از تنوع زيستي  گياهي و جانوري در كشور عنوان كرد.  وي افزود: اين طرح در شهرهاي بندرعباس در زمينه محيط زيست دريايي، كرمان در زمينه تنوع زيستي كويري و بياباني،  چالوس در زمينه اكوسيستمهاي جنگلي، و در تهران در زمينه  مشاركتهاي مردمي توسط گروههاي غير دولتي به اجرا درآمده  است. وي كه براي شركت در كارگاه پژوهشي تنوع زيستي به  مشهد سفر كرده گفت: دراين كارگاه، در مورد گونه هاي  گياهي و جانوري در معرض خطر انقراض و اثرات متقابل  فرهنگي و دانش سنتي بر محيط زيست بحث و گفت و گو مي شود.  مدير كل حفاظت محيط زيست خراسان هم در اين كارگاه گفت:  استان خراسان بامساحتي بالغ بر 31 ميليون هكتار، داراي  300 گونه درختي و درختچه اي و بيش از دو هزار گونه گياه  دارويي از غناي ذخائر ژنتيكي برخوردار است.  مهندس آقا ميري افزود: در اين استان بيش از چهار ميليون  هكتارعرصه هاي جنگلي و بيش از 15 ميليون هكتار عرصه هاي  مرتعي قابل بهره برداري است. 
