 * نظارت بر مطبوعات، نظارت محتوايي و در چارچوب قانون  مطبوعات است  * كساني كه مطبوعات را متهم مي كنند هيچ مدرك مستندي  ندارند * اگر سوءتفاهمهاي موجود برخي مقامات رده بالاي كشور درباره مطبوعات برطرف شود هم كار نظارت آسان تر مي شود و هم مطبوعاتي ها با خيال آسوده كار مي كنند گروه شهرستانها: معاون مطبوعاتي وزير فرهنگ و ارشاد اسلامي در سفر به خرم آباد با بيان اينكه برجستگان  مطبوعاتي كشور روحانيون، نمايندگان مجلس، انقلابيون جبهه  رفته و يا بزرگاني هستند كه قبل از انقلاب در زندان  بوده اند و ما نمي توانيم ادعا كنيم كه آنان كمتر از يك  شخص بي مسئوليت كه در پشت تريبون قرار مي گيرد و فرياد مي زند كه مطبوعات، وابسته و خائن اند و پشت آنها دستگاههاي جاسوسي كار مي كنند، دلشان براي مطبوعات  مي سوزد.  به گزارش خبرنگار همشهري در خرم آباد شهيدي افزود: كساني  كه به مطبوعات اتهام وارد مي كنند نوعا" هيچ چيز مستندي  در دست ندارند و البته افرادي هستند كه احساس دلسوزي  مي كنند ولي قضاوتشان براساس اطلاعات برگزيده اي است كه  به آنها مي رسد و وقتي براساس آن اطلاعات قضاوت مي كنند اين قضاوت هم براي مطبوعات و هم براي حيثيت خودشان  زيان آور است.  وي با بيان اين كه گاهي برخي مقامات رده بالاي كشور به دليل پاره اي سوءتفاهم ها مطبوعات را مورد حمله قرار مي دهند افزود: باتوجه به نشست و گفتگوهايي كه با اينگونه افراد داشته ايم، تلاش ما بر اين است كه اين  سوءتفاهم ها قدري برطرف شود كه در اين صورت هم كار نظارت  بر مطبوعات براي ما آسان تر مي شود و هم مطبوعاتي ها مي توانند با خيالي آسوده به كارهايشان بپردازند.  شهيدي با اشاره به اينكه از نظر ما نظارت به معني دخالت  مستقيم در كار روزمره مطبوعات نيست گفت: ما در بعد نظارتي كارمان را براساس قانون مطبوعات انجام مي دهيم و نوع نظارت ما نظارت محتوايي است و چارچوب نظارتي ما در همان چارچوب قانون مطبوعات خلاصه مي شود.  معاون مطبوعاتي وزير فرهنگ و ارشاد اسلامي درخصوص  سياست هاي اداره كل مطبوعات خارجي اين وزارتخانه اظهار داشت: سياست ما در ارتباط با مطبوعات خارجي استقبال از حضور بيشتر خبرنگاران خارجي در كشور است چراكه معتقد هستيم كه بعد از گذشت 20 سال از انقلاب اسلامي مراكزي در دنيا وجود دارند كه نمي خواهند جمهوري اسلامي ايران و دستاوردهاي آن در دنيا معرفي شود و اگر خبرنگاران خارجي  در كشور حضور داشته باشند با توجه به اين كه تمايلات  خبرنگار، متعدد و مراكز خبري نيز متعدد هستند مي توانند از ديدگاههاي مختلف كشور ما را به دنيامعرفي كنند.  وي افزود: اگر يك خبرنگار خارجي وارد كشور شد وخواست كه  در خارج از كار خبرنگاري فعاليت كند ما هيچ گونه حمايتي  از وي نخواهيم كرد و چون خبرنگاران خارجي با فرهنگ و سنت  ديگري وارد كشور مي شوند وظيفه اداره كل مطبوعات خارجي  اين است كه حساسيت هاي كشورمان را به هنگام ورود به آنها گوشزد كند.  وي آشنا كردن بيشتر خبرنگاران و خانواده مطبوعات كشور با ابزار كار مطبوعاتي كشورهاي ديگر و پيشرفت هاي فن آوري  رسانه اي در دنيا به وسيله مراكز آموزشي رسانه ها و اعزام خبرنگاران داخلي به كشورهاي ديگر را از سياست هاي  وزارت فرهنگ و ارشاد اسلامي در بعد آموزش عنوان كرد.  وي با بيان اين كه وضعيت توزيع مطبوعات كشور در حال حاضر به هيچ وجه رضايت بخش نيست افزود: چند تشكيلات توزيع  مطبوعات در كشور وجود دارند كه اين تشكيلات توزيع  نمي توانند پاسخگوي اين تعداد نشريات و مطبوعات در كشور باشند و اگر تشكيلات توزيع كشور اصلاح نشود در آينده با مشكلات بيشتري مواجه خواهيم شد كه سياست ما در امر توزيع  مطبوعات تلاش در جهت اصلاح و بهبود وضع نابسامان فعلي  توزيع در كشور است. وي با بيان اين كه در حال حاضر بيش از 800 پرونده كامل شده براي كسب مجوز نشر و چاپ مطبوعات در نوبت قرار دارند افزود: ما مي خواهيم در اين گلستان  مطبوعات هر چه بيشتر گلهاي رنگارنگ با رايحه هاي مختلف  پرورش پيدا كنند اما در عين حال دارندگان پرونده هاي  مطبوعاتي را تا فرارسيدن نوبتشان به صبر و شكيبايي دعوت  مي كنيم. 
