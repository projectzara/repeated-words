 سرويس شهرستانها: با هدف ارائه توانمنديها و شناخت  نيازها و راهكارهاي مناسب براي رفع موانع و مشكلات موجود در صنعت برق كشور، دومين همايش ساخت داخل صنعت برق كشور در زنجان برگزار مي شود.  گزارش خبرنگار همشهري به نقل از روابط عمومي شركت برق  منطقه اي زنجان حاكيست، در اين همايش كه روزهاي نهم و دهم شهريورماه با همكاري استانداري زنجان در شركت ايران  ترانفسو برپا مي شود، علاوه بر به نمايش گذاشتن جديدترين  نمونه هاي قطعات توليدي موردنياز صنعت برق در داخل،  كارشناسان، متخصصان و صاحبنظران صنعت برق در زمينه هاي  دست يابي به خودكفايي در صنعت برق، تبادل دانش فني،  ارتقاء سطح كيفي محصولات توليدي و رسيدن به استانداردهاي  جهاني به بحث و تبادل نظر خواهند پرداخت. 
