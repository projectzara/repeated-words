 گروه شهرستانها: بيش از چهار صد هكتار از باغهاي ميوه  استان قم به علت خشكسالي در حال نابودي است. به گزارش  خبرنگارهمشهري مهندس خرمي از مسئولين سازمان كشاورزي  استان قم در جلسه شوراي كشاورزي استان افزود: اين باغها اغلب در مناطق محروم استان نظير كهك، خلجستان و نيزار واقع شده و به علت كم آبي ناشي از خشكسالي، در معرض  نابودي است كه در اين صورت، بيش از 20 ميليارد ريال  خسارت به باغداران وارد خواهد شد. وي تنها راه جلوگيري  از بروز خسارات بيشه و نابودي باغها را انتقال آب بوسيله  تانكر براي آبياري آنها ذكر كرد و گفت: براي اين منظور 180 ميليون ريال اعتبار مورد نياز است كه اگر تامين نشود حدود 450 خانوار روستايي سرمايه و دسترنج 30 ساله خود را از دست خواهند داد. وي اجراي طرح انتقال آب بوسيله تانكر را جهت گذر از خشكسالي سال جاري و احياء باغها براي  ساليان بعد ضروري دانست. در اين جلسه با درخواست معاون  برنامه ريزي و اداري مالي استانداري قم مقرر شد اعضاي  شورا و ادارات ديگر با بسيج امكانات خود، كار آبرساني  باغها را شروع كنند و با ايجاد ستاد بحران ويژه باغات از اعتبارات حوادث غيرمترقبه مبالغي به اين امر اختصاص داده  شود. 
