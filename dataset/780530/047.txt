 گروه شهرستانها: با موافقت شوراي حقوق دستمزد، از نيمه  دوم امسال حقوق آموزشياران نهضت سوادآموزي تا 20 درصد افزايش مي يابد.  به گزارش خبرنگار همشهري از گرگان، مديركل نهضت  سوادآموزي استان گلستان همچنين گفت: براساس مجوزهاي اخذ شده، از اين پس كاركنان اداري نهضت مي توانند تا مقطع  فوق ليسانس با آموزشهاي ضمن خدمت در دانشگاههاي جامع  تكنولوژي و آزاد اسلامي تحصيل كنند. وي همچنين با اشاره  به اين كه از ميان يك ميليون و دويست هزار نفر جمعيت  بالاي 6 سال استان 280 هزار نفر بي سواد و قريب به 500 هزار نفر را افراد كم سواد تشكيل مي دهند يادآور شد: در سال جاري 20 هزار سوادآموز در 2150 كلاس درس با 1500 نفر آموزشيار تحت پوشش نهضت سوادآموزي استان قرار مي گيرند. 
