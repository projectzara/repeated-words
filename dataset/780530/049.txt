 مديركل روابط عمومي بنياد مسكن انقلاباسلامي گفت: بيش  از 70 درصد بناهاي مسكوني كشور از مصالح كم دوام و بي دوام ساخته شده است.  احمد پاكزاد، به خبرگزاري جمهوري اسلامي گفت: نزديك به  15 ميليون نفر از جمعيت روستايي در اين منازل زندگي  مي كنند و هر لحظه به خاطر احتمال وقوع سوانح طبيعي و زلزله، جان اين افراد در معرض خطر است.  وي گفت: طبق بررسي هاي بعمل آمده، در سال 78 به طور متوسط هر دو روز يك زلزله در كشور رخ داده وچند برابر آن  نيز پس لرزه اتفاق افتاده است پاكزاد افزود: سقف  تسهيلات پرداختي از محل تبصره 52 براي بهسازي روستاها از 8ميليون و 500 هزارريال سال گذشته براي هر خانوار روستايي، امسال به 10 ميليون ريال افزايش يافت. پاكزاد يادآور شد: سالانه يكهزار و500 ميليارد ريال براي  بازسازي مناطق آسيب ديده ناشي از وقوع سوانح طبيعي در كشور هزينه مي شود.  وي گفت: پيشنهاد شده است روز 31 خرداد سالروز زلزله  دلخراش استان هاي زنجان و گيلان به عنوان روز ملي  مقاوم سازي مسكن نامگذاري شود.  كوتاه از سراسر كشور تشكيل كانون ايرانگردان و جهانگردان در همدان  همدان- خبرنگار همشهري: با هدف جلب و جذب جوانان و مشاركت آنان در جهت معرفي آثار و ابنيه تاريخي و جاذبه هاي گردشگري در استان همدان و نيز بهره گيري از خلاقيت ها و استعدادهاي قشر جوان به منظور جذب گردشگر،  كانون ايرانگردان و جهانگردان در همدان تشكيل شد. اين  كانون در حال حاضر 60 نفر عضو دارد.  معرفي شهردار جديد گنبد گنبد- خبرنگار همشهري: به پيشنهاد شوراي شهر گنبد و با حكم استاندار گلستان آنه محمد نيازي به سمت شهردار گنبد انتخاب شد.  تاسيس كتابخانه براي نابينايان در كاشان  كاشان- خبرنگار همشهري: به منظور ارتقاء سطح آگاهيهاي  نابينايان و به كوشش جامعه نابينايان كاشان، كتابخانه  پويا در اين شهرستان راه اندازي شد. به گفته مسئول جامعه  حمايت از نابينايان كاشان، در اين كتابخانه 80 جلد كتاب به صورت نوار در زمينه علمي - فرهنگي و آموزشي براي  استفاده نابينايان گردآوري شده است.  انتقاد از عدم حضور مديران مسئول هفته نامه هاي محلي  ايلام- خبرنگارهمشهري: سخنگوي شوراي اسلامي شهر ايلام با انتقاد از عدم حضور مستمر و جدي مديران مسئول  هفته نامه هاي محلي در استان گفت: مطبوعات محلي بايد در زمينه انعكاس نيازها، كمبودها و مشكلات استان و آگاهي  بخشيدن و اطلاع رساني دقيق در زمينه هاي مختلف اجتماعي،  فرهنگي، اقتصادي و سياسي تلاش كنند و با انتقاد و ارائه  پيشنهادهاي سازنده، در جهت بهبود وضعيت مردم بكوشند و اين امر جز با حضور فعال مديران مسئول مطبوعات محلي ميسر نخواهد بود.  افزايش ظرفيت تلفن همراه اردبيل  اردبيل- خبرنگار همشهري: با راه اندازي ايستگاه چهارم  تلفن همراه شهرستان اردبيل پوشش شبكه تلفن همراه در قسمت  جنوبي شهرستان اردبيل تكميل و ظرفيت اين شبكه 33 درصد افزايش يافت.  تعطيل يك واحد آلاينده محيط در اصفهان  اصفهان- خبرنگار همشهري: به منظور جلوگيري از آلودگي  محيط زيست يك واحد بزرگ توليد گچ ماشيني در اصفهان تعطيل  شد. به گزارش اداره كل حفاظت محيط زيست استان اصفهان، از كار اين واحد آلاينده به حكم شعبه 35 دادگاه عمومي  اصفهان تا نصب تجهيزات مربوط به رفع آلودگي جلوگيري  خواهد شد.  بهره برداري از يك مجموعه تفريحي كودكان در سنندج  سنندج- خبرنگار همشهري: يك مجموعه تفريحي كودكان در يكي  از محله هاي حاشيه شهر سنندج به بهره برداري رسيد. به  گفته شهردار سنندج، اين مجموعه در وسعت 600 متر مربع و با صرف 320 ميليون ريال براي ساماندهي و ايجاد فضاي  تفريحي براي كودكان محله هاي حاشيه شهر ساخته شده است.  راه اندازي جايگاه عرضه سوخت گاز مايع در اردبيل  اردبيل- خبرنگار همشهري: به منظور گازسوز كردن خودروها و بويژه تاكسي هاي شهر اردبيل، اولين جايگاه عرضه سوخت  گاز مايع از سوي شركت تعاوني تاكسي داران اردبيل در زميني به مساحت 4 هكتار در مقابل بهشت زهراي اين شهر راه اندازي مي شود. مديرعامل شركت تعاوني تاكسي داران  اردبيل هزينه ساخت اين جايگاه را حدود 90 ميليون ريال  ذكر كرد و گفت: اين طرح به صورت شركت سهامي با مشاركت  تاكسي داران اردبيلي و همكاري استانداري و اداره كل  تعاون اردبيل اجرا مي شود و تلاش خواهد شد ظرف شش ماه  آينده به بهره برداري برسد. 
