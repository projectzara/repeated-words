 گروه سياسي: آيت الله احمد جنتي دبير شوراي نگهبان روز جمعه اظهار داشت: مسئله خودي و غيرخودي ريشه در آيات  قرآني دارد و بايد مرز ميان اين دو قشر با استناد به  آيات قرآن در نظر گرفته شود.  به گزارش ايرنا وي در مراسم نماز جمعه تهران با اشاره به  آياتي از كلام الله مجيد گفت: در قرآن، غير از كفار و اجنبي ها و مسلمانان و موءمنان، نام افرادي به ميان آمده  است كه "منافق "و" مذبذب" هستند. امام جمعه موقت تهران  افزود: افراد مذبذب و منافق، دل به بيگانه مي بندند و از اينكه مواضع خود را علني اعلام كنند هراس دارند و از اين  روروابط و دوستي هايي را به صورت پنهاني با بيگانگان  برقرار مي كنند. خطيب نماز جمعه تهران اظهار داشت: اين  افراد كه ولايت موءمنين را قبول ندارند و با بيگانگان طرح  دوستي مي ريزند" غيرخودي "هستند و بايد آنان را طرد كرد.  آيت الله جنتي همچنين به آثار و عواقب آشوبهاي اخير در كشور اشاره كردو گفت: دشمنان نظام اسلامي همواره در صدد بوده اند تا نظام و دولت را درمقابل مردم توصيف كنند و نمونه بارز آن آشوبهاي اخير درحوادث كوي دانشگاه بود.  وي درباره نتايج اعلام شده از سوي كميته تحقيق شورايعالي  امنيت ملي در زمينه حادثه كوي دانشگاه اظهار داشت:  قضاوتهايي كه اين كميته كرد نشان داد كه خيلي هم دقيق  نبوده است و حتي برخي از اعضاي اين كميته مي گويندبدون  اطلاع آنان اطلاعيه ها صادر شده است. عضو فقهاي شوراي  نگهبان در خطبه دوم نماز جمعه تهران بر ايجاد و حفظ ثبات  و آرامش در كشور تاكيد كرد و اظهار داشت: اگر آرامش در جامعه نداشته باشيم چرخ اقتصاد، سياست و فرهنگ نمي چرخد و هر توسعه اي از جمله توسعه سياسي در فضاي آرام شكل  خواهد گرفت.  وي همچنين با تقدير و تجليل از ده سال رياست آيت الله  يزدي بر قوه قضائيه ابراز اميدواري كرد كه آيت الله  هاشمي شاهرودي رئيس جديد قوه قضائيه با وقتي كه صرف  مشورت خواهد كرد برخي مشكلات موجود در اين قوه را سامان  بخشد. 
