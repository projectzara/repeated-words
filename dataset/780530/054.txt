 آيت الله طاهري از حمله به جهانگردان خارجي در اصفهان  انتقاد كرد نماينده ولي فقيه وامام جمعه اصفهان در آيين عبادي،  سياسي نماز جمعه امروزاصفهان در مسجد امام گفت: خشونت با هر نيتي دراسلام محكوم است و خداوند نيز خشونت را در قرآن محكوم كرده است.  به گزارش ايرنا از اصفهان آيت الله سيدجلال الدين طاهري  افزود: سيره پيامبر(ص)و روش ائمه معصومين(ع)بر به كارگيري خشونت در امر به معروف و نهي ازمنكر نبوده  است. امام جمعه اصفهان خاطرنشان كرد: آن بزرگان همواره  بازبان نرم و منش معتدل سعي در هدايت و ارشاد ديگران  داشتند نماينده ولي فقيه در اصفهان، آنگاه تعرض به  حجت الاسلام قاضي عسكر امام جمعه موقت اصفهان و گردشگران  خارجي را محكوم كرد. آيت الله طاهري هشدار داد: اگر ضارب امام جمعه موقت از چاقو استفاده مي كرد چه كسي مي خواست،  جوابگو باشد و چه كسي مي خواست جواب رهبر معظم انقلاب را بدهد؟ وي آنگاه گفت: در جريان خورشيد گرفتگي يك مادر و دختر فرانسوي در ميدان امام به خاطر پيدابودن دو تار موي آنها مورد تعرض واقع شدند.  نماينده ولي فقيه و امام جمعه اصفهان يادآور شد: ما مي توانستيم بامهرباني و عطوفت، ضمن حفظ حقوق آنان، عدم  رعايت حجاب اسلامي را به آنهاتذكر دهيم. 
