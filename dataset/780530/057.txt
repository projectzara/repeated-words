 فوتبال جام آزادگان  استقلال و سايپا در نقطه تساوي     استقلال و سايپا طي يك بازي زيبا و پرتحرك به تساوي يك  بر يك رسيدند. استقلال آماده و با حركات تيمي سنجيده در مقابل سايپاي جوان و باانگيزه چاره اي جز تساوي نداشت.  فرهاد مجيدي در اين ديدار نيز مرد اول ميدان استقلال بود و توانست تنها گل اين تيم را به ثمر برساند.  گروه ورزشي: در عرصه رقابت هاي فشرده اي چون باشگاهها كه تيمها نياز به فاكتورهاي مهم تري براي موفقيت دارند،  آن تيمي برنده است كه در پشت تمام حركت هاي درون ميدان  از مديريت بهتري بهره ببرد. در واقع مي توان مديريتي را اعمال كرد كه خود فوتبال طي سالها مسير آن را تعيين  نموده است.  در فوتبالهاي شبيه ليگ ما اين مسئله به گونه اي روشن تر ارزش خود را نشان داده است. بازگشت به گذشته باشگاهها و بررسي دلايل موفقيت آنها اين نظريه را به خوبي به اثبات  مي رساند. دو عامل بسيار مهم در اين مديريت ارزش پيدا كرده است. اول مديريتي كه متكي به قدرت يك مدير(مربي) است و اجازه نمي دهد در اين گونه موارد يك تيم دچار تعدد قدرت و تصميم گيري شود و دوم نظارت كامل يك مربي بر مراحل آمادگي جسماني بازيكنان است. مسئله اي كه در مسابقات ليگ بسيار قابل اهميت است.  پيروزي در آغاز اين فوتبال جام آزادگان اين فاكتورهاي  اساسي را دارا بود. علي پروين تنها كسي است كه تصميم  نهايي را براي گزينش بازيكنان مي گيرد و تمام امور تيم  را نيز زير نظر داشته و دارد. ديدار هفته هاي گذشته تيم  پيروزي در مقابل بهمن وزدن پنج گل در نوشهر نشانه هايي  از داشته هايش بود. پيروزي در مقابل "ايرسوتر" بدون  آن كه اسير شرايط جوي و رطوبتي شمال شود بر ميزبان خود غلبه كرد. زدن پنج گل در شمال در اين آب و هواي گرم و مرطوب كار آساني نبود. پيروزي با وجود از دست دادن  ستاره هاي خود از نظر كار تيمي و گروهي به مرز قابل  قبولي دست پيدا كرده است پاس نيز با توجه به تجربه هاي  گذشته به اين دو اصل پايبند بود و توانست طي دو هفته  گذشته در خارج از خانه به پيروزيهاي قابل توجهي دست پيدا كند در مشهد جشنواره اي از گل به راه افتاد كه سهم پاس  از اين بازي پر جنب و جوش سه گل بود در تبريز تراكتورسازي به جبران شكست هفته گذشته پرداخت و با دوگل  فجر سپاسي را شكست داد. جمع آوري امتيازات خانگي در آغاز جام در روزهاي پاياني به كمك و نجات اين تيم مي آيد و چه  بسا يك امتياز تكليف يك تيم را روشن مي كند فجر سپاسي  قدر اين امتيازات را نمي داند، فولاد نيز مانند تراكتورسازي اين هفته شكست خود را تلافي كرد و بهمن را در اهواز با دو گل شكست داد تا نشان دهد نبايد موقعيت  خود را در ليگ به آساني از دست بدهد. پيروزي فولاد در مقابل تيمي اتفاق افتاد كه امسال جزو مدعيان قهرماني است.  در آبادان و در گرماي بالاي 50 درجه تيم چوكا كاملا"  تسليم نفت آبادان شد. آباداني ها با حفظ ميانه ميدان و حركت هاي عالي عقيل هوتي زاده و بازيسازي مهند مهدي و فرارهاي اميد حمدي اصل توانستند چوكا را به زانو درآورند.  گرماي شديد و بازي سريع صنعت نفت هرگز اجازه ندادتا تالشي ها حتي براي يك بار هم كه شده داخل محوطه جريمه  اين تيم شوند. در دقيقه 28 نفت مي توانست صاحب يك ضربه  پنالتي شود كه داور اين ديدار يثربي آن را نديد. نفتي ها در دقيقه 33 مزد حملات خود را گرفتند و اميد حمدي اصل با هوشياري گل اول را به ثمر رساند و هفت دقيقه بعد مهند مهدي گل دوم را به زيبايي تمام زد تا نفتي ها نيمه اول  را با دو گل به سود خود به پايان ببرند. در نيمه دوم نيز اين آباداني ها بودند كه در دقيقه 74 يك بار ديگر توسط اميد حمدي اصل به گل دست يافتند و در نهايت نيز اين بازي  را با نتيجه سه بر صفر به نفع خود به پايان رساند، ضمن  اين كه چهار موقعيت گل را نيز نفتي ها از دست دادند. در اين ديدار عقيل هوتي زاده، مهند مهدي و حمدي اصل  بهترين هاي ميدان بودند. تنها ناراحتي نفت از دست دادن  محسن صفري يكي از بهترين بازيكنان خود براي ديدار هفته  آينده مقابل پيروزي تهران بود. او با دريافت كارت زرد دوم بايد در مقابل پيروزي روي نيمكت شاهد بازي باشد.  در اصفهان و در ديدار حساس و رقابتي سپاهان و ذوبآهن كه  حكايت هاي ديگري در پشت آن وجود داشت، تيم قديمي اصفهان  سپاهان با سه گل همشهري كارخانه دار خود با مربي تهراني  ناصر حجازي را شكست داد تا تكليف حديث هاي اين دو تيم در نصف جهان تا پايان بازيهاي رفت روشن شود. سپاهان با اين  پيروزي اساسي جاي خود را محكم كرد و ذوبآهن به فكر فرو رفت تا نقطه ضعف هاي خود را براي بازيهاي آينده مرتفع  كند. ناصر حجازي در اين نقطه ايستاد و تسليم شد.  در تهران يك بار ديگر سايپا با عليدوستي در مقابل  استقلال ايستاد. طي يك بازي زيبا و تماشايي كه پر از حوادث ريز و درشت بود دو تيم به نتيجه يك بر يك دست  يافتند. استقلال خوب آغاز كرد و روند بازي به گونه اي  بود كه خبر از پيروزي اين تيم مي داد، اما حادثه اي در آخرين دقايق به شكل ديگري رقم خورد و گل مجيدي را جمشيدي  به خوبي جواب گفت تا اين بازي زيبا دو گل داشته باشد.  درباره اين بازي بيشتر خواهيم نوشت. 
