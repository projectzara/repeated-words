   گروه ورزشي: "شاهين نصيري نيا" وزنه بردار ملي پوش دسته  85 كيلوگرم ايران، ركورد جديدي براي حركت دو ضرب اين  دسته جهان به نام خود ثبت كرد.  نصيري نيا پنجشنبه شب در آخرين مرحله از ركوردگيري تيم  ملي وزنه برداري ايران پس از اعزام به رقابت هاي آسيايي  چين با بلندكردن وزنه 220 كيلوگرم در حركت دو ضرب، 2 كيلوگرم ركورد جهان و آسيا و 8 كيلوگرم ركورد ايران را بهبود بخشيد.  تيم ملي وزنه برداري ايران روز سوم شهريورماه آينده عازم  چين مي شود.  ركورد پيشين اين حركت در اختيار يك وزنه بردار از چين  بود.  نصيري نيا در اين ركوردگيري كه در سالن وزنه برداري  مجموعه ورزشي آزادي تهران برگزار شد، در حركت يك ضرب وزنه 175 كيلوگرم را بالاي سر قرار دارد و 5/2 كيلوگرم  ركورد ايران و آسيا را ترقي داد.  اين وزنه بردار تهراني با حد نصاب مجموع 395 كيلوگرم با حدنصاب مجموع جهاني مساوي كرد. نصيري نيا در مجموع 15 كيلوگرم ركورد ايران و 5/2 كيلوگرم حدنصاب مجموع آسيا را نيز ترقي داد. 
