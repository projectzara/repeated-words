 گروه ورزشي: اعضاي تيم ملي كشتي آزاد ايران كه به منظور شركت در مسابقه هاي جهاني سال 1999 آنكارا تركيه در اردوي آمادگي به سر مي برند، صبح پنجشنبه در مركز سنجش و توسعه آمادگي جسماني كميته ملي المپيك نخستين آزمون خود را انجام دادند.  به گزارش كميته ملي المپيك، در پايان اين آزمايش مسئولان  مركز ياد شده با توجه به نتايج به دست آمده و شناسايي  نقاط ضعف و قوت ورزشكاران با مربيان تيم ملي كشتي آزاد به تبادل نظر پرداخته و توصيه هاي علمي در راستاي بهبود و ارتقاي سطح قابليت هاي جسماني كشتي گيران به آنها ارايه شد.  براساس جدول تدوين شده آخرين آزمون جسماني تيم ملي كشتي  آزاد در هفته اول مهرماه، حدود 10 روز قبل از اعزام به  مسابقه هاي جهاني تركيه بعمل خواهد آمد.  در آزمون روز پنجشنبه مصطفي هاشمي طبا معاون رئيس جمهور و رئيس سازمان تربيت بدني و كميته ملي المپيك حضور داشت.  اسامي كشتي گيران شركت كننده در آزمون ياد شده به شرح  زير است:  54 كيلوگرم: غلامرضا محمدي، محمدرضا قاسمي  58 كيلوگرم: عليرضا دبير، احمد هاشمي  63 كيلوگرم: علي اكبر دودانگه، اكبر بهتري  69 كيلوگرم: مجيد محمدي، محمدعلي حقيقت دوست  76 كيلوگرم: مسعود جمشيدي، پژمان درستكار 85 كيلوگرم: عباس مجيدي، كمال سليمانيان  97 كيلوگرم: عباس جديدي، عليرضا حيدري  130 كيلوگرم: عليرضا رضايي، محمد مهدي لاريجاني 
