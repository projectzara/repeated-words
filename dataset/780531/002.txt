 " گفت وگو با خورخه لوئيس بورخس "متن گفت وگوهاي بورخس با يوجين استاد دانشگاه تافژ امريكاست اين كتاب در هفت فصل  تنظيم شده و به نوشته بورخس مقدمه آن حاوي مطالب و نكاتي از اين نويسنده آرژانتيني است كه "وي را در شناختن  خودش ياري داده است. "بورخس مي نويسد: "در اين گفت  وگوها خودم را بهتر از همه آثاري كه تنها و با نهايت دقت  و هوشياري نوشته ام بيان كرده ام. " " خورخه لوئيس بورخس "در عمر طولانيش به جز داستانهاي  كوتاه، اشعار و مقالات كه حجم زيادي ندارد، چيزي ننوشت.  گفت وگوهاي اين كتاب به علت كمبود منابع در شناخت اين  نويسنده مبتكر و خلاق حائز اهميت است. او در اين گفت وگو به بسياري مطالب از كودكي تا بزرگسالي، آثار، افكار و نظريات، سينما، فلسفه، شعر در گذشته و حال پرداخته و از همه اينها راحت و روان و ساده ولي پرمغز سخن مي گويد. به  اين جهت كتاب حاضر علي رغم حجم نسبتا" كم(125 صفحه) منبع ذي قيمتي براي آشنايي با راوي بزرگ قصه هاي  اسرارآميز، پيچيده و در عين حال امروزين است. كتاب را انتشارات تنديس در 5000 نسخه و به قيمت 3500 ريال چاپ و روانه بازار كرده است. مترجم كتاب، فاضلي بيرجندي سالها در ادبيات امريكاي لاتين كاركرده و اين تجربه در برگردان  كتاب پيداست. گفت وگو با بورخس به لحاظ محتواي سيال و جذابش، صورت زيباتري را براي عرضه به بازار كتاب طلب مي كرد. 
