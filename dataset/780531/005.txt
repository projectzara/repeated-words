   نخستين شماره روزنامه "آفتاب امروز" عصر ديروز روي  دكه هاي روزنامه فروشي رفت.  " آفتاب امروز" نخستين روزنامه پس از دوم خرداد است كه  عصرها منتشر مي شود.  پيش شماره هاي اين روزنامه هفته قبل به چاپ رسيد و همزمان تبليغات بي نام آن با شعار" دانستن حق مردم "است  و" عصرها تنها نخواهيد ماند" صورت گرفت. سرمقاله نخستين  شماره" آفتاب امروز" در سه محور به تشريح ضرورتهاي  سياسي، اجتماعي و فرهنگي جامعه امروز پرداخته است.  اين روزنامه در بخش سياسي بازنمايي خواست هاي قانوني  مردم را رسالت خود ذكر كرده است و در بخش اجتماعي آفتاب امروز را رسانه سخنگوي نهادهاي جامعه مدني ايران دانسته  است. در بخش فرهنگي نيز اعلام كرده است مي كوشد به  مثابه يك روزنامه فرهنگي بر مهارت هاي لازم در توسعه  منابع انساني، از مهارتهاي علمي و تكنولوژيكي گرفته تا مهارت هاي فرهنگي به معناي خاص آن بيفزايد.  همشهري ورود آفتاب امروز را به خانواده مطبوعات تبريك  مي گويد و براي دست اندركاران آن توفيق روز افزون در عرصه اطلاع رساني و خدمات فرهنگي آرزو مي كند. 
