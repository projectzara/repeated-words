 سازمان امور اداري و استخدامي كشور با صدور بخشنامه اي  دستورالعمل بازخريد كاركنان دولت را ابلاغ كرد.  وزارتخانه ها و موسسه هاي دولتي در سال 1378 مي توانند حسب تقاضاي كتبي مستخدمين رسمي، ثابت عناوين مشابه،  سنوات خدمات آنان رابه شرط آنكه واجد شرايط بازنشستگي  نباشند براساس قوانين و مقررات مورد عمل اين دستورالعمل  بازخريد كنند.  اين دستورالعمل در راستاي اجراي بند الف تبصره 38 قانون  بودجه كل كشورصادر شده و به موجب آن به مستخدمين مشمول  اين دستورالعمل وجوه مربوط به بازخريد سنوات خدمت و مرخصي هاي استحقاقي استفاده نشده براساس قوانين و مقررات  مورد عمل از محل اعتبارات دستگاه ذيربط پرداخت خواهدشد.  براساس اين بخشنامه علاوه بر وجوه ياد شده به ازاي هر سال سابقه خدمت قابل قبول كاركنان دولت معادل 30 روز آخرين حقوق، فوق العاده شغل وفوق العاده جذب يا خاص  مستخدم به عنوان وجوه باز خريدي تشويقي پرداخت مي شود و وجوه بازخريدي تشويقي قابل پرداخت به مستخدميني كه داراي  مدرك تحصيلي ديپلم يا پايين تر از آن باشند معادل يك و نيم برابر خواهد بود.  در بخشنامه سازمان امور اداري و استخدامي كشور تصريح شده  است كه درمحاسبه وجوه بازخريدي موضوع اين دستورالعمل كسر سال چنانچه زايد برشش ماه باشد يك سال و در غير اين صورت  به نسبت مدت ملاك عمل قرارمي گيرد. سوابق خدمت قابل قبول  از لحاظ اين دستورالعمل سوابق خدمتي است كه در اجراي  قوانين و مقررات استخدامي مربوط از لحاظ بازنشستگي جزو سنوات خدمت مستخدم قابل احتساب باشد.  بخشنامه سازمان امور اداري و استخدامي وزارت جهاد سازندگي و موسسه هاو شركت هاي وابسته، وزارت راه وترابري  و موءسسه ها و شركت هاي وابسته، وزارت بازرگاني و شركت هاي وابسته، وزارت دفاع و پشتيباني نيروهاي مسلح و موءسسه هاو شركت هاي تابعه، ارتش، سپاه پاسداران انقلاب اسلامي ونيروي انتظامي، بانك ها، شركت هاي دولتي،  شهرداري ها، نهادهاي انقلاب اسلامي، كاركنان قواي مقننه  و قضاييه دستگاههاي دولتي كه شمول قانون بر آنها مستلزم  ذكر نام است را از حيطه اين دستورالعمل خارج دانسته است. 
