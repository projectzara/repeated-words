   گروه علمي فرهنگي: طرح پژوهشي مطالعه گورستانهاي تاريخي  استان تهران توسط پژوهشكده زبان و گويش سازمان ميراث  فرهنگي كشور در دست انجام است.  هدف از اين طرح، شناسايي گورستانهاي اطراف امامزاده ها و بناهاي مقدس است كه به دليل توسعه فضاهاي شهري در معرض ويراني قرار گرفته اند.  پيش بيني مي شود مقابر و سنگ نبشته هاي موجود در اين  گورستانها بتواند بخش مهمي از اسناد تاريخي را كه  تاكنون ناشناخته باقي مانده اند بازگو كند.  همچنين بررسي هاي انجام شده توسط گروه متون و كتيبه هاي  اسلامي منجر به شناسايي گورستاني در منطقه دولاب سليمانيه در منطقه 14 شهرداري تهران شده است.  در اين گورستان با وسعتي حدود 70000 مترمربع تدفين  روس ها، يونانيان، فرانسويان، آشوريان، ارامنه گريگوري  وكاتوليك صورت گرفته است.  به گفته كارشناسان هر چند كه ساختار و تشكيلات  اين گورستانها از يكديگرمستقل است اما دين مشترك آنها را به صورت واحدي خاص و تفكيك ناپذير ازيكديگردرآورده  است.  در صورت ثبت اين گورستانهادر آثار ملي، اسناد ومدارك  معتبر متعلق به دو قرن گذشته براي پژوهشگران ومحققان  محفوظ خواهد ماند.  گورستان ظهيرالدوله دربند شميران كه قبلا در فهرست آثار ملي ايران به ثبت رسيده است به دليل برخورداري از تدفين هايي متعلق به مشاهير، هنرمندان و نويسندگان مشهور معاصر از مهمترين اين گورستانها به  شمار مي رود. 
