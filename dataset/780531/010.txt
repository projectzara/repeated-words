 با اسكارها، فرورفتگي ها و ضايعات آبله اي شكل صورت چه  بايد كرد؟    بعد از درمان قبل از درمان  * عمل سائيدن پوست يك روش مناسب براي صاف كردن  ناهمواريهاي پوستي بجا مانده از اكنه، اسكار عمل جراحي،  ضربه يا تصادفات و برطرف كردن لكه هاي پيري پوست،  خالكوبي و چروك صورت است  با توجه به بهبود سطح زندگي و رفاه اجتماعي و درخواست  بيشتر مردم براي ترميم، بازسازي و جوانتر شدن پوست و از طرف ديگر پيشرفت روزافزون علم پزشكي، باعث به كار بردن  روش هاي جديد جراحي پوست و ترميمي گشته است. يكي از مشكلاتي كه در سنين بحران ساز يعني سنين ازدواج مورد توجه جدي قرار مي گيرد، ظاهر ناخوشايند آثار زخم هاي  صورت است كه عمدتا" توسط جوشهاي چركي و عميق صورت و همچنين در اثر عوامل ديگر مانند آبله مرغان و جراحات  پوستي ناشي از ضربه و تصادفات يا بيماريهاي ديگر به وجود مي آيد. عارضه عمده اينگونه موارد، جنبه هاي اجتماعي -  رواني آن است كه در بعضي جوانترها مي تواند مخرب باشد.  اين مسئله در بدترين زمان ممكن از زندگي، كه ظواهر شخصي  و خودآگاهي در اين مورد در اوج است، اتفاق مي افتد. اگر چه جوشگاههاي پوستي از نظر ديگران مي تواند خيلي خفيف و نامشخص باشد، ولي با اين حال براي خود بيمار بسيار قابل  توجه و باعث خجالت، ناراحتي و عصبي شدن مي شود و حتي  ممكن است باعث محروم شدن از وجهه اجتماعي توسط خود بيمار نيز بشود. اينگونه افراد را نمي توان با اين توصيه كه  بيماريشان را كم اهميت بدانند، راضي كرد و اغلب بايستي  به تقاضاي آنها براي درمان پاسخ گفت. از آن جا كه  پيشگيري از اسكار، بسيار ساده تر از درمان آن است، لذا در اكثر موارد، تاكيد بر درمان طبي زودرس و تهاجمي و طولاني تا پايان بيماري مي باشد. در جوش و غرور جواني  اسكارها مي توانند از سوراخهاي كوچك كه ممكن است با سوراخهاي گشاد شده غدد چربي پوست اشتباه شوند، تا ضايعات  آبله اي شكل بزرگ و عميق، وجود داشته باشند اين  جوشگاه ها يا اسكارها، مي توانند صورت، پشت، سينه و حتي  بازو را گرفتار كند كه مي تواند فرو رفته يا برآمده باشد.  در مورد انتخاب بهترين روش درمان يا مراحل درمان، دربين  پزشكان اختلاف نظر وجود دارد.  روش هاي مختلف درمان اسكار، اكنه و جوشگاههاي صورت  عبارتند از: عمل تراشيدن پوست، استفاده از ليزر دي  اكسيدكربن، عمل جراحي برداشتن اسكار، برآمده كردن پوست و گرافت پوستي، تزريق مواد پركننده اسكار و پيلينگ يا لايه برداري پوست. اين موارد را بر اساس شدت و گستردگي  ناهنجاري پوست در فرد مبتلا و وضعيت اجتماعي و اقتصادي  وي مي توان انتخاب و اقدام مناسب را عملي كرد. يكي از روش هاي متداول و موءثر درمان در برطرف كردن زخم هاي صورت  ناشي از جوش و غرور، آبله مرغان، اسكار جراحات پوستي،  مواردي مثل خالكوبي، لكه هاي مربوط به سن و آفتاب و چين و چروك، سائيدن پوست يا به اصطلاح علمي "درم ابريژن " است.  اين روش اولين بار توسط دانشمند آلماني آقاي كرومه درسال  1905 شروع شد ودر سال 1940 و 1950 توسط آقايان كورتين و بورك، روش فعلي كه استفاده از دستگاه موتور سمباده داربا حركت دوار مي باشد، توضيح داده شد. اين روش يك دهه بعد،  محبوبيت خاصي در بين مردم پيدا كرد و در اين مدت كاملتر شد. در اين روش به وسيله عمل تراش پوست، لايه سطحي پوست  سائيده شده، در نتيجه لايه زيريني پوست كه ظاهر صاف تر و شفاف تري دارد، جايگزين آن مي شود. همچنين لايه زاينده  پوست تا مدت شش ماه بعد فعالتر بوده و سرعت رسيدن  سلولهاي عمقي پوست به سطح پوست بيشتر شده، كلاژن سازي در ناحيه درم فعال تر شده و استحكام درم بيشتر مي گردد.  كليه اين اتفاقات بابت كم كردن عمق اسكارها و فرو رفتگي هاي پوست يا از بين رفتن آنها مي شود.  استفاده از كرم هاي مخصوص كه قبل از عمل باعث تحريك  پوست و لايه برداري مي شود، چند هفته قبل از عمل ضروري و باعث سريع تر شدن ترميم پوست پس از عمل سائيدن پوست  مي گردد قبل از عمل تراش پوست، داروهاي آرام بخش، بي حس  كننده موضعي توسط پزشك تزريق مي گردد و اين عمل،  مي تواند در بيمارستان، مراكز جراحي سرپايي يا حتي در مطب انجام پذيرد. جراح به وسيله يك دستگاه گردان با سرعت  بالا كه در سر آن سمباده يا برس مخصوص وجود دارد، با برداشتن لايه هاي فوقاني پوست موجب مسطح شدن پوست مي شود.  پس از عمل با پانسمان مخصوص روي پوست پوشانده شده و بعد از 2 تا 4 روز، پانسمان برداشته مي شود و پس از 2 هفته،  بيمار مي تواند با استفاده از وسايل ضد آفتاب به سركار خود برود البته تا مدت شش ماه، بيمار نبايستي در معرض  مستقيم نور آفتاب قرار گيرد.  بيماراني كه سابقه عفونت تبخال و يا سابقه عدم ترميم  زخم دارند و همچنين كساني كه قرص هاي اكرتان مصرف  مي نمايند، بايستي قبل از عمل به پزشك اطلاع دهند.  شايع ترين موارد استفاده از سائيدن پوست، به ترتيب براي  درمان جوشگاه ناشي از اكنه، برطرف كردن لكه هاي پيري  پوست، اسكار ناشي از عمل جراحي يا ضربه، برطرف كردن چروك  پوست و برداشتن خالكوبي مي باشد.  سائيدن پوست روي اسكار ناشي از ضربه يا جراحي پوست  تقريبا" شش هفته پس از ايجاد آسيب، نتيجه كامل و عالي  دارد. در برداشتن خالكوبي پوست توسط سائيدن پوست، نبايد انتظار داشت كه با يك بار، نتيجه كامل و عالي به دست آيد و ممكن است 2 يا 3 بار اين عمل تكرار شود.  در مورد اسكار ناشي از آبله مرغان نيز عمل تراشيدن پوست  شش هفته بعد از بهبود پاسخ مي دهد.  عمل سائيدن پوست يك روش مناسب براي صاف كردن ناهمواريهاي  پوستي بجا مانده از اكنه، اسكار عمل جراحي، ضربه يا تصادفات و برطرف كردن لكه هاي پيري پوست، خالكوبي و چروك  صورت است.  بعضي مواقع مجبور مي شويم جوشگاههاي بسيار عميق پوست  صورت را با عمل جراحي برداشته و محل را بخيه بزنيم. در برخي بيماران لازم است اسكارهاي عميق توسط تزريق كلاژن  پرشده يا در بعضي موارد پيوند پوست از پشت گوش به ناحيه  فرو رفته پوست انجام گيرد.  انواع مختلف لايه برداري يا پيلينگ هاي مكرر پوست، به  تنهائي يا همراه با عمل سائيدن پوست براي بهبودي  جوشگاههاي سطحي و التهابي پوست انجام مي شود كه اين عمل  اگر همراه با مصرف طولاني مدت اسيدهاي ريتوزئيك و تركيبات الفاهيدروكسي اسيد باشد، بخصوص در افرادي با پوست سفيد و روشن نتايج خوبي دارد.  امروزه از ليزر دي اكسيد كربن، در درمان اسكارهاي پوستي  نيز استفاده مي شود كه نتايج آن خوب بوده و با عمل  سائيدن پوست قابل مقايسه است و عوارض آن نيز، محدود گزارش شده است.  دكتر محمد علي نيلفروش زاده  متخصص پوست و استاديار دانشگاه علوم پزشكي تهران 
