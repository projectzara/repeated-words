   كتاب كوچه  (حرف الف دفتر اول و دوم، حرف پ، دفتر اول) مجلدات جديد كتاب كوچه توسط احمد شاملو با همكاري آيدا سركيسيان و به وسيله انتشارات مازيار منتشر مي شود و نيز تجديد چاپ مجلدات قبلي، علاقه مندان را به انجام اين  مجموعه بسي خوشبين ساخته است.  دفتر اول حرف الف، پيش از اين در سه دفتر جداگانه چاپ  شده بود كه اكنون با ساير مجلدات به لحاظ شكل و صورت  يگانه شد. اين مجلد در 4400 نسخه و در 912 صفحه و به  قيمت 4000 تومان روانه بازار شده است.  دفتر دوم حرف الف نيز پيش از اين در دو دفتر چاپ شده بود كه اكنون به قيمت 3500 تومان و در 4200 نسخه منتشر شده  است.  تمايز اين دو مجلد با پنج دفتر قبلي، علاوه بر شكل و شمايل، كار ارزنده اي است كه ع. پاشايي به عنوان تكلمه  حرف الف كرده است، يعني فهرست هاي مفصل و مبسوطي از تركيبات، امثال و حكم، تمثيلات، تعبيرات مصدري، بازي ها،  ترانه ها، تصنيف ها، اذكار و اوراد، راهنماي موضوعي،  راهنماي كشف مدخل ها و فهرست اعلام.  اين فهارس دستيابي خواننده را به موضوعات مورد علاقه در جلدهاي مختلف آسان مي سازد.  اما حرف پ(دفتر اول)، مجلد جديد كتاب كوچه است كه به  قيمت 4 هزار تومان و در تيراژ 6200 نسخه منتشر شده است.  روش كار در فرهنگ كتاب كوچه آن است كه ابتدا معاني  گوناگون يك واژه مي آيد، سپس باورهاي توده و آيين هايي  كه به نحوي با مدخل در ارتباطند و پس از آن احكام و بعد از آن خوابگزاري ترتيب يافته اند. بازي و ترانه، چيستان،  امثال و حكم، تمثيلات، تركيبات جمله اي و شبه جمله اي و تعبيرات مصدري مدخل مورد نظر نيز با شرح و تفصيل تمام  بازگوكننده فرهنگ مردم كوچه و بازار در اين زمينه هستند.  در كنار هر مدخل اصلي و فرعي دو شماره قرار دارد كه نشان  مي دهد هر مدخل فرعي به چه مدخل اصلي مربوط مي شود. عمر موءلف اين كتاب ارزشمند براي به پايان رساندن اين كار بزرگ، بيش باد. 
