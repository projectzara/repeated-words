 گروه اقتصادي: آئين نامه اجرائي تبصره 30 قانون بودجه  سال 78 كل كشور درباره ارائه تسهيلات براي بازسازي  سينماها و مجتمع هاي فرهنگي مستهلك شده و ساخت سينماها و مجتمع هاي جديد و تالارهاي نمايش به وزارتخانه هاي  مسكن و شهرسازي، كشور و فرهنگ و ارشاد اسلامي ابلاغ شد.  به گزارش خبرنگار ما براساس اين آئين نامه كه به تصويب هيات وزيران رسيده است، تسهيلات آيين نامه تبصره 30 قانون بودجه سال جاري كل كشور به متقاضياني تعلق  مي گيرد كه علاوه بر داشتن شرايط لازم حداقل 25 درصد هزينه طرح مورد نظر را تامين كنند، براساس اين  آئين نامه تعاوني هائي كه براي احداث يا بازسازي  سينماها تشكيل شده باشند در اولويت قرار مي گيرند.  گنجايش سينماهايي كه با استفاده از تسهيلات تبصره 30 ساخته مي شوند نمي تواند از 180 صندلي كمتر و از 400 صندلي بيشتر باشد. براساس اين آئين نامه وزارت فرهنگ و ارشاد اسلامي مسئول بررسي و تاييد طرح ها از نظر استانداردها، تطابق با جمعيت شهرها، تعداد بهينه سينما در هر شهر و ظرفيت آن ها و رعايت آئين نامه هاي مربوطه  است. در اين آئين نامه مسئوليت هدايت و نظارت بر اجراي  اين آئين نامه به عهده كميته گسترش سينماست كه در هر استان كشور و به رياست استاندار يا معاون وي و با عضويت  مدير كل فرهنگ و ارشاد اسلامي و رئيس سازمان مسكن و شهرسازي تشكيل مي شود.  در اين آئين نامه تاكيد شده است كه وزارت فرهنگ و ارشاد اسلامي موظف است پس از 30 روز از تاريخ تصويب اين  آئين نامه(6/5/78)گزارش وضعيت موجود سينماهاي هر استان را به تفكيك شهرها به همراه پيشنهادهاي خود در زمينه حداقل سينماهاي مورد نياز هر شهر تهيه و در اختيار كميته هاي گسترش سينماي هر استان قرار دهد.  كميته هاي ياد شده حداكثر دو ماه پس از دريافت گزارش  وزارت فرهنگ و ارشاد اسلامي تصميم هاي لازم را براي رفع  كمبودها از طريق بازسازي يا احداث سينماهاي جديد در هر يك از شهرهاي با بيش از 15 هزار نفر جمعيت با حضور شهردار و يا رئيس شوراي اسلامي شهر مربوط اتخاذ كرده و به شهرداري ها براي اجرا و ديگر دستگاه هاي مربوطه براي  همكاري ابلاغ خواهد كرد.  در اين آئين نامه تاكيد شده است كه تسهيلات تبصره 30 قانون بودجه سال جاري كل كشور بايد براي تشويق و ترغيب سرمايه گذاري در زمينه ساخت و بازسازي سينماها، گسترش  امكانات و فضاهاي سينمائي و فرهنگي و جبران عقبماندگي  كمي و كيفي در اين زمينه و كمك به بارور كردن اوقات  فراغت شهروندان به ويژه نسل جوان مصرف شود.  زمين مناسب براي احداث يا بازسازي سينماها در شهرك هاي  جديد از طريق وزارت مسكن و شهرسازي به متقاضيان فروخته  مي شود و در طرح هاي توسعه شهري فروش زمين مناسب توسط شهرداري ها با دريافت بهاي منطقه اي زمين در اقساط ده  ساله انجام مي شود.  شهرداري ها در صورت عدم انتقال مالكيت، زمين مورد لزوم  را به مدت 25 سال و با دريافت حداقل سهم بابت زمين به  متقاضي واگذار مي كنند. شهرداري ها همچنين در صورت  هماهنگي طرح با طرح هاي جامع شهري، موظف هستند كه  حداكثر معادل زيربناي سالن هاي نمايش مجوز ساخت تجاري و خدماتي صادر نمايند و براي اين مجوزها و صدور پروانه  ساخت و پايان كار هيچگونه هزينه و عوارضي دريافت نكنند و در مقابل سازندگان سينما در صورت تمليك زمين به مدت  حداقل ده سال از تاريخ انتقال قطعي زمين و در صورت عدم  انتقال قطعي به مدت 25 سال از سينما بهره برداري كنند.  در اين آئين نامه به سازمان ها و دستگاه هاي دولتي و غير دولتي اجازه داده شده با تاييد وزارت فرهنگ و ارشاد اسلامي تالارهاي موجود در اين مراكز را با استفاده از تسهيلات تبصره 30 قانون بودجه سال 78 كل كشور به سينما تبديل كنند.  براساس تبصره 30 قانون بودجه امسال براي بازسازي  سينماها و مجتمع هاي فرهنگي مستهلك شده و ساخت سينماها و مجتمع هاي فرهنگي جديد و تالارهاي نمايش در نقاط مورد نياز شهرهائي كه بيش از 15 هزار نفر جمعيت دارند شهرداري هاي سراسر كشور مي توانند راسا" و يا با مشاركت  اشخاص حقيقي و حقوقي براي ساخت و بازسازي سينماهاي  موجود از تسهيلات پيش بيني شده در تبصره 3 قانون بودجه  استفاده كنند. 
