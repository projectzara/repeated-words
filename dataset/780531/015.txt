 بنياد مستضعفان آماده پذيرش انتقاد از عملكرد خود است  رئيس بنياد مستضعفان و جانبازان گفت: فضا براي نقد و بررسي فعاليت ها و عملكرد اين نهاد فراهم است زيرا اين  تبادل انديشه مي تواند راهگشا وزمينه ساز بازنگري در عملكرد آن باشد.  به گزارش روابط عمومي بنياد مستضعفان و جانبازان،  محمدفروزنده در ديدار با رئيس و مديران سازمان صنايع و معادن بنياد گفت: اين اقدام سبب مي شود كه مسئولان بنياد در فعاليت هاي خود تجديدنظرهاي اصولي وروشن صورت دهند و اين امر در واقع جذب سرمايه بدون انجام هزينه است.  وي تصريح كرد: فضاي مناسب براي طرح نقد و انتقاد از فعاليت هاي بنياددر جامعه فراهم شده و مسئولان بنياد بايد شرايط توسعه آن را فراهم كنندزيرا با تبادل انديشه،  مي توان بهره مناسب را براي توسعه فعاليت ها كسبكرد.  وي گفت: براي در اختيار قرار دادن اطلاعات شركت هاي تحت  پوشش بنياد جهت آگاهي و اطلاع مردم در رسانه هاي گروهي  به صورت انتشار ترازنامه ها، عملكردها، بيان نقاط ضعف و قوت و بيان مشكلات هيچ مشكلي وجود ندارد.  رئيس بنياد مستضعفان تاكيد كرد: نكته مورد توجه جامعه  بحث شفافيت است و جامعه از مسئولان بنياد نيز مي خواهد كه در خصوص فعاليت ها، اموال ودارايي هاي در اختيار خود به صورت شفاف سخن بگويند.  وي اظهار داشت: مردم، مسئولان، كارشناسان، اساتيد،  خبرگان، دست اندركاران صنعتي و هيات هاي علمي دانشگاهها دوست دارند همانطور كه اطلاعات ساير شركت ها و سازمان هاي كشور را به صورت شفاف در اختيار دارند اطلاعات بنياد را هم در اختيار داشته باشند. فروزنده در مورد سياست خصوصي سازي در بنياد گفت: در زمينه  خصوصي سازي فعاليت هاي خوبي در بنياد در دست اجراست، ضمن  اينكه بايد گزارش روشني ازعملكرد بنياد در واگذاري  واحدها به بخش خصوصي و برنامه هاي موجود در اين زمينه  ارائه كرد. وي اظهار داشت: سياست هاي سازمان صنايع و معادن بنياد در امر خصوصي سازي، عملكردي مطلوب بوده و با تدابيري كه براي واگذاري شركت ها انديشيده شده است،  خصوصي سازي در آينده رونق پيدا مي كند.  فروزنده عدم شفافيت در واگذاري واحدهاي توليدي را از عوامل كندي فعاليت هاي خصوصي سازي در كشور ذكر كرد و گفت:  هرچه خصوصي سازي در كشورشفاف تر و ابعادش براي جامعه  روشن تر شود، مشكلات سياسي و اجتماعي آن كمترخواهد شد. 
