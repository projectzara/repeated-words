 گروه اقتصادي: حسين نصيري دبير شوراي عالي مناطق آزاد سرعت حركت بانك مركزي را براي تعيين مقررات اجرايي پولي  و مالي و بانكي مناسب توصيف كرد و گفت: آن طور كه من  اطلاع دارم بخش قابل ملاحظه اي از آئين نامه هاي اجرايي  پولي و بانكي تدوين شده است و تصور مي كنم به زودي به  مناطق آزاد ابلاغ شود.  به گزارش روابط عمومي سازمان منطقه آزاد كيش، وي افزود:  با توجه به ظرفيت هاي كشور حضور بانك هاي خارجي در مناطق  آزاد لازم است و تلاش ما هم اين است كه اين اتفاق بيافتد.  وي با اشاره به كاربرد منطقه آزاد كيش گفت: با توجه به  چارچوب مشخص شده و مباني فرهنگي كشور براي كيش عرصه هاي  نويني را مي توان تعريف كرد كه البته براساس انطباق با موءلفه هاي فرهنگي كشور خواهد بود وي افزود: خيلي ها حاضرند كه در شكل امن تر گردشگري به كيش سفر كنند و اين  طور نيست كه همه انتظارات نابجايي از سياحت داشته باشند و قطعا" جاذبه هاي كيش را به صورت پاك مي خواهند و نه  آلوده و اين امر مزيت هايي متفاوت را براي كيش و سياحت  در كشور ما تعريف مي كند. 
