 تهران- خبرگزاري جمهوري اسلامي: وزارت تعاون با انتشار آماري عملكرد دوساله خودرا اعلام كرد. بنا بر اين آمار 8 هزار و 396 شركت تعاوني با عضويت 486 هزار و778 نفر در كشور طي دو سال گذشته تاسيس شده است.  به گزارش ستاد خبري هفته دولت شمار شركت هاي تعاوني  تاسيس شده تا پايان سال 77 به 46 هزار و 655 شركت رسيد.  بنا به اين گزارش، مجموع سرمايه شركت هاي تعاوني حدود 200 ميليارد تومان و ميزان اشتغال زايي آنها يك ميليون و 344 هزار و 636 نفر تا پايان سال گذشته بود. انتظار مي رود اين مقدار در پايان سال جاري از مرز يك و نيم  ميليون نفر نيز عبوركند.  عضويت 9 ميليون و 627 هزار و 278 نفر در شركت هاي تعاوني  مختلف به خوبي استقبال مردم از مشاركت در طرح هاي  اقتصادي را نشان مي دهد.  آمار عملكرد دوساله وزارت تعاون نشانگر كاهش نسبي در تشكيل شركت هاي تعاوني مصرف و افزايش قابل توجه شمار شركت هاي توليدي است.  بنا به اين گزارش، در دو سال گذشته در قبال تشكيل 2408 شركت تعاوني در بخش توزيع، 1533 شركت تعاوني در بخش  كشاورزي و 1302 شركت تعاوني در بخش صنايع تاسيس شد.  در اين آمار ميزان اشتغال زايي شركت هاي تعاوني كشاورزي  30 هزار و 51 نفر وشركت هاي تعاوني صنعتي 27 هزار و 634 نفر اعلام شد.  تاسيس 236 شركت تعاوني اعتباري، 177 شركت تعاوني حمل  ونقل و 246 شركت تعاوني تامين نياز توليدكنندگان نيز حكايت از توجه تعاون گران به ايجاد تسهيلات براي بهبود به نظام توليد در كشور دارد.  در اين مدت همچنين 1266 شركت تعاوني خدماتي و 634 شركت  تعاوني مسكن در كشورتاسيس شد.  بررسي هاي بعمل آمده نشان مي دهد، تشكل هاي تعاوني در بخش معدن كمتر از ديگربخش هاي اقتصادي است. جوانان جوياي  كار و تعاونگر به رغم تشويق دولت و وجودذخاير غني معدني  و موقعيت بكر از نظر معدنكاوي، به اين بخش توجه زيادي  نشان نداده اند. بنا به آمار وزارت تعاون طي دو سال گذشته  فقط 169 شركت تعاوني در بخش معدن تاسيس شد.  شركت هاي تعاوني معدنكاو، كند بودن روند بازگشت سرمايه و نبود حمايت مناسبنظام بانكي كشور از بخش معدن را دليل  عمده عدم تمايل تعاونگران براي سرمايه گذاري در اين بخش  مي دانند. 
