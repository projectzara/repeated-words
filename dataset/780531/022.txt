 حميد كلانتري رئيس سازمان جنگلها و مراتع كشور در جريان  بازديدي از مراتع منطقه لار در استان تهران، مديريت  مراتع اين منطقه را الگويي براي اجراي "طرح ملي تعادل  دام و مرتع "دانست.  وي افزود: با اجراي طرحهاي مرتعداري و كنترل ورود دام در چارچوب پروانه هاي چراي صادره، وضعيت مراتع لار بهبود يافته و اين منطقه به نقطه تعادل دام و مرتع نزديك شده  است.  وي يكي از مسائل و مشكلات دامداران و مرتعداران منطقه  لار را اعمال محدوديت هاي بيش از حد محيط زيست دانست و افزود: با توجه به حساسيت حوضه آبخيز سد لار و ضرورت  رعايت مسائل بهداشتي، لازم است دامداران و عشاير منطقه  توصيه هاي سازمان حفاظت محيط زيست را رعايت كنند.  كلانتري افزود: در مقابل آن، انتظار عشاير و مرتعداران  براي مديريت پايدار بر مراتع تحت پوشش خود و اجراي  طرحهاي احياء از قبيل علوفه كاري و پخش آب با نظارت  منابع طبيعي بايد از طرف سازمان حفاظت محيط زيست مورد توجه قرار گيرد.  وي تاكيد كرد: سازمان حفاظت محيط زيست براي دستيابي به  توسعه پايدار بايد به اصل مشاركت و همراهي مردم محلي به  عنوان ضرورتي كه پايداري توسعه و حفاظت محيط زيست را سبب مي شود، توجه كند. 
