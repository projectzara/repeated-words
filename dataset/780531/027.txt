 فرمانده ناحيه انتظامي استان تهران گفت: اعضاي باند سارقان بانك هاي غرباستان تهران روز پنجشنبه دستگير شدند. سرتيپ دوم سعيد شكري پور درگفت وگو با خبرنگاران  افزود: اعضاي اين باندمسلح اواخر سال گذشته اقدام به  سرقت مسلحانه در شعبه بانك هاي بذر و نهال كشاورزي و صادرات عظيميه كرج و بانك ملت شعبه آران هشتگرد ساوجبلاغ  كرده بودند.  وي اضافه كرد: اين باند به چندين فقره سرقت خودرو و مغازه ها در شهرستان شهريار و ديگر شهرهاي غرب استان  تهران اعتراف كرده اند.  فرمانده ناحيه انتظامي استان تهران گفت: با تلاش  ماموران اين نيرو اعضاي پنج نفره اين باند در استان  گيلان شناسايي و دستگير شدند. تيمسار شكري پور اضافه كرد:  از اعضاي اين باند 280 ميليون ريال چك مسافرتي، دو قبضه  كلت كمري، يك قبضه كلاشينكف، يك قبضه اسلحه ژسه، دو قبضه نارنجك جنگي و تعدادي اسناد جعلي كشف و ضبط شد. 
