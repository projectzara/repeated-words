 بدنبال بارندگيهاي سيل آسا در بخش رودبارشهرستان  ازبخشهاي استان قزوين 19 تن كشته و 6 نفر مفقود شدند.  نماينده فرماندار قزوين و مسئول كمك رساني به سيل زدگان  در گفتگو باخبرگزاري جمهوري اسلامي گفت: بارندگي در بخشهاي رودبارشهرستان و الموت شروع و بر اثر شدت آن و طغيان رودخانه هاي "عباسك "،" سفيدآب" و" يارود" سيل اين  بخشها را فرا گرفت.  جمشيد شفيعي افزود: سيل در 17 روستاي "رودبارشهرستان "و " الموت "خسارات عمده دربرداشته و باعث بيشترين تلفات در بخش رودبارشهرستان شده است.  سيل به خطوط انتقال برق خسارت وارد كرده و برق 8 روستاقطع و راه 8 روستا مسدود است. 
