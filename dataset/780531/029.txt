 ماموران ناحيه انتظامي خراسان در چند روز گذشته بيش از يك تن مواد مخدراز قاچاقچيان مواد مخدر در مناطق مختلف  استان كشف و ضبط كردند.  ماموران مناطق انتظامي بيرجند، تربت جام، تربت  حيدريه مشهد، گزيك، تايباد، خواف، نهبندان، قاين، قوچان  و كاشمر ضمن درگيري باسوداگران مرگ و كنترل خودروها و بازرسي از منازل قاچاقچيان وانجام معامله هاي صوري موفق  شدند با بهلاكت رساندن سه نفراز اشرار و قاچاقچيان و دستگيري 23 نفراز آنان مقدار 638 كيلوگرم ترياك و 369 كيلوگرم هرويين را كشف وضبط كنند همچنين ماموران منطقه  انتظامي قاين دردرگيري باقاچاقچيان و اشرار در ارتفاعات  تك بيشه محمدآباد توانستند سه نفر ازاشرار مسلح را بهلاكت برسانند و تعداد دو قبضه كلاشنيكف بهمراه 7 خشاب123 تير فشنگ ويك قبضه سلاح 6 تير روسي بهمراه هفت  تير فشنگ مربوطه بدست آورند. 
