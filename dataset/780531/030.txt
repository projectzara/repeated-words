   " ديديه دشان "بازيكن جديد چلسي  دشان: براي تصاحب جام هاي معتبر به چلسي آمده ام  گروه ورزشي: به اعتقاد بسياري از كارشناسان، جيان لوكا ويالي مربي تيم چلسي انگليس حلقه گمشده تيمش را يافت و با به خدمت گرفتن ديديه دشان كاپيتان تيم ملي فوتبال  فرانسه تنها نقطه ضعف اين تيم آبي پوش را برطرف كرد.  فصل گذشته چلسي در ليگ برتر تنها سه بار طعم شكست را چشيد اما با توجه به حضور كريس ساتن در خط حمله و ديديه  دشان در ميانه ميدان، همگان اين تيم را يكي از مدعيان  قهرماني مي دانند.  دشان بازيكن سه ميليون پوندي چلسي مي گويد: من براي  تصاحب جام هاي معتبر به چلسي آمده ام و قهرماني در ليگ  برتر هدف اصلي ام مي باشد.  بازيكن جديد تيم چلسي در مورد موضوعات مختلف اينگونه  اظهارنظر مي كند:  امكانات باشگاه چلسي  من كمتر از يك ماه است كه به چلسي پيوسته ام اما امكانات  اين باشگاه و ورزشگاه زيباي آن مرا مجذوب خود كرده است.  البته باشگاه يوونتوس از نظر امكانات و شيوه مديريت در جهان بهترين است اما بايد اعتراف كنم كه چلسي فاصله  زيادي با يوونتوس ندارد. حضور ويالي در چلسي باعث شده تا مانند تيم هاي ايتاليايي تمرين كنيم. ويالي تمام  تجربياتي كه در فوتبال ايتاليا كسب كرده در چلسي خرج  مي كند و به طور حتم نتيجه مثبت دربرخواهد داشت.  پول و فوتبال  پول در فوتبال جهان و به ويژه كشور ايتاليا ارزش خود را از دست داده است و كريستين ويه ري با دريافت 30 ميليون  پوند به اينتر ميلان مي پيوندد. بسياري از كارشناسان  معتقدند كه دستمزدهاي سرسام آور سرانجام به سد بزرگي  برخورد خواهد كرد اما من اينگونه فكر نمي كنم چون از 20 سال قبل تاكنون، دستمزد بازيكنان به تدريج افزايش يافته  و هيچ كس تصور نمي كرد كه روزي يك ميليون پوند به  بازيكني پرداخت شود.  مطمئن باشيد كه قيمت مهاجماني چون كريستين ويه ري هرگز كاهش نخواهد يافت چون همگان در ورزش فوتبال خواهان گل  هستند.  علت جدا شدن از يوونتوس  دوران تكامل يوونتوس پايان يافته بود و احساس كردم كه  بهترين زمان براي جدا شدن از اين تيم است. همچنين  مارسلولپي اعلام كرده بود كه در پايان فصل از يوونتوس  جدا خواهد شد و به همين دليل اغلب بازيكنان انگيزه خود را از دست دادند و نتوانستيم به افتخاري دست پيدا كنيم.  با اين حال مطمئن باشيد كه اين تيم با بازيكنان جديد خود در فصل جديد عناوين معتبري را كسب خواهد كرد.  من از بازي براي يوونتوس لذت مي بردم اما كار كردن در كنار ويالي نيز بسيار دلپذير است. احساس مي كنم كه  يوونتوس دوم در غرب لندن در حال شكل گيري مي باشد.  تيري هنري  از اينكه يوونتوس حاضر به فروش هنري شد متعجب شدم چون او بازيكن جوان و بسيار خوبي است و آينده اي درخشان در انتظارش مي باشد. به هر حال آرسن ونگر خريد بسيار خوبي  انجام داد.  نيكولاس آنلكا آنلكا دقيقا" مانند اريك كانتونا است و در هر تيمي كه  بازي كند، جنجال خواهد آفريد البته به نظرم او به  بازيكن بزرگي تبديل خواهد شد.  اريك كانتونا اريك چند سال پيش در گفتگويي مطبوعاتي مدعي شد كه من  بايد براي تيم ملي فوتبال فرانسه با سطل آب بياورم نه  اينكه در زمين چمن بازي كنم اما تماشاگران انگليسي در پايان فصل متوجه خواهند شد كه ادعاي كانتونا صحيح نبوده  است.  اين موضوع را نبايد فراموش كرد كه من تقريبا" به تمام  افتخارات موجود در فوتبال جهان دست يافته ام و صحيح نبود كه كانتونا در مورد هم تيمي سابق خود اينگونه سخن بگويد.  با اين حال كانتونا يكي از بهترين بازيكنان تاريخ فوتبال  فرانسه بود و اميدوارم كه مردم مرا هم مانند وي دوست  بدارند.  دوستان صميمي  من مطمئن هستم كه چلسي قهرمان ليگ برتر خواهد شد و به  همين دليل به لندن آمدم همچنين يكي از دلايل اصلي  پيوستنم به چلسي، حضور مارسل دسايي بود. من در كنار او 88 بازي انجام داده ام و به من كمك خواهد كرد تا خود را با شرايط فرهنگي و اجتماعي انگليس وفق دهم.  آيا مي دانيد كه...  - ديديه در نوجواني در پست مهاجم بازي مي كرد - مارسل دسايي صميمي ترين دوست دشان است.  - ديديه تاكنون براي تيم هاي نانت، مارسي، بوردو و يوونتوس بازي كرده است.  - ديديه آپارتماني در مجاورت منزل دن پترسكو در شهر لندن  خريداري كرده است.  - دشان در مارسي كنار كريس وادل بازي كرد و همراه با اين  تيم دوبار قهرمان فرانسه و يكبار قهرمان اروپا شد.  - ديديه بيشترين بازي را براي تيم ملي فوتبال فرانسه  انجام داده است.  - دشان در زمان بازي براي يوونتوس با ويالي همبازي بود و همراه با اين تيم سه بار قهرمان ايتاليا شد.  - مسئولان چلسي سه سال پيش نيز خواهان به خدمت گرفتن  دشان بودند.  - باشگاه چلسي 18 بازيكن خارجي دارد. 
