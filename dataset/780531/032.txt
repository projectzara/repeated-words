 گروه ورزشي: يك مقام ورزشي ژاپن، يكي از دو ميزبان  رقابتهاي فوتبال جام جهاني سال 2002 اعلام كرد ژاپن  پيشنهاد فيفا براي برگزاري مراسم امضاي اين دوره از جام  جهاني را در 26 اوت(4 شهريور)در زوريخ به جاي توكيو خواهد پذيرفت.  به گزارش خبرگزاري رويتر از توكيو، كره جنوبي ديگر ميزبان اين بازيها در اينكه در اين مراسم شركت مي كند يا خير مطلبي اظهار نكرده است.  به گفته مقامات فيفا اين تغيير محل به اين خاطر صورت  مي گيرد تا سپ بلاتر رئيس فيفا بتواند در مراسم شركت كند.  كنفدراسيون فوتبال آسيا تهديد كرده است در صورتيكه به  قاره آسيا يك سهم اضافي داده نشود بازيهاي جام جهاني را تحريم خواهد كرد.  در اين مراسم، شرايط بين فيفا و كميته برگزاركننده  كشورهاي ميزبان درمورد نحوه اداره مرحله نهايي مسابقات  به امضا مي رسد.  اين مراسم قرار بود در ابتدا در سئول و توكيو برگزار شود. 
