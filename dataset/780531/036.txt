 " رستم شاه مهمند" قائم مقام وزيركشور پاكستان در راس يك  هيات سياسي براي گفتگو با ملامحمد عمر رئيس گروه طالبان  ديروز به قندهار رفت.  به گزارش ايرنا از اسلام آباد اين هيات كه قبلا" در سفر به تاجيكستان بايك هيات چهار نفره از نمايندگان اتحاد شمال ديدار كرده بود روز پنجشنبه با صدور اطلاعيه اي  اعلام كرد پاكستان قصد دخالت در امور داخلي افغانستان  را ندارد و مايل است نقش يك ميانجي صادق را ايفا كند.  هيات پاكستاني در شهر" دوشنبه "مركز تاجيكستان همچنين  از نمايندگان اتحاد شمال خواست با كنار گذاشتن اختلافات  خود با گروه طالبان يك دولت ائتلافي را در كابل با اين  گروه تشكيل دهد.  هيات پاكستاني همچنين در تاجيكستان اعلام كرده بود كه  اول شهريور ماه(فردا)قصد دارد بارديگر با نمايندگان  اتحاد شمال ديدار و گفتگو كند.  در همين حال جبهه متحد اعلام كرده است كه پاكستان را به عنوان يك ميانجي صادق نخواهد پذيرفت، ولي تلاش خواهد كرد اختلافات خود با طالبان در چارچوب توافقهاي +اجلاس 2 6 حل و فصل كند.  در عين حال پاكستان تا كنون اعلام نكرده است كه اين  ابتكار جديد را باهماهنگي با ديگر اعضاي كشورهاي +گروه 2 6 يا بصورت مستقل در پيش گرفته است.  يك منبع اتحاد شمال ديروز گفت، طالبان با زيرپا گذاشتن  توافقهاي اجلاس تاشكند حملات سراسري خود عليه جبهه متحد را آغاز كرد و موجب كشته و آواره شدن هزاران تن ديگر از مردم بي گناه شد و به اين علت پاكستان بايد گفتگوهاي  اصلي خود را با گروه طالبان انجام داده و آنرا متقاعد به پذيرش مجدد توافقهاي تاشكند كند. 
