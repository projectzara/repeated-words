 روزنامه هاي الجزاير ديروز نوشتند: در حملات افراد مسلح  دراين كشور كه روز پنجشنبه روي داد 7 تن كشته شدند.  به گزارش خبرگزاري فرانسه، روزنامه هاي "الوطن "و " الخبر" نوشتند: چهارنفر كه سرنشينان يك اتومبيل بودند و در ميان آنها يك كودك و يك زن وجودداشت، روز پنجشنبه  در منطقه "بوفاريك "در حومه الجزيره سرشان را بريدند.  اين روزنامه ها نوشتند: گروه ديگري از افراد مسلح در روز پنجشنبه يكي از عناصر امنيتي و همسرش را در خانه اش  در تنس در 200 كيلومتري غربالجزيره، به قتل رساندند.  يك غيرنظامي نيز توسط افراد مسلح در يك روستاي نزديك  به سي مصطفي در 60 كيلومتري شرق الجزيره كشته شد.  روزنامه وهران نيز نوشت: بر اثر انفجار يك بمب در ايالت تلمسان يك سرباز الجزايري كشته شد. 
