 يك پژوهشگر اعلام كرد: "فيدل كاسترو" رييس جمهوري كوبا در سال 1964 از طريق يك واسطه به "ليندون جانسون " رييس جمهوري وقت آمريكا گفته بود اگر فكر مي كند حمله  لفظي به كوبا به پيروزي وي در انتخابات رياست جمهوري او كمك مي كند، مي تواند حملات لفظي خود را به كوبا افزايش  دهد.  به گزارش خبرگزاري رويتر از واشنگتن، "پيتر كورن بلاه " يك كارشناس آمريكاي لاتين در گروه تحقيقاتي آرشيو امنيت  ملي آمريكا گفت: كاسترو مي خواست جانسون در انتخابات  پيروز شود، زيرا رهبر كوبا نسبت به روشي كه حزب جمهوريخواهان و نامزد رياست جمهوري آنها" بري گولدواتر"  از وي و دولت كمونيست كوبا براي بي اعتبار كردن جانسون  استفاده مي كردند، اعتراض داشت. كورن بلاه گفت: رهبر كوبا حمايت خود را از طريق "ليزا هووارد" خبرنگار شبكه  اي. بي. سي كه رابطه دوستانه اي با كاسترو داشت، به  جانسون اعلام كرد به گفته كورن بلاه، نسخه هايي از پيام  كاسترودر كتابخانه شخصي جانسون در تگزاس و در نامه هاي  خصوصي" هووارد" يافت شده اند. كاسترو در پيام خود نوشته  است: لطفا" به جانسون بگوييد كه من صميمانه آرزوي  پيروزي وي را در انتخابات رياست جمهوري دارم و اگر كاري  از دست من برمي آيد، از همكاري باايشان خوشحال خواهم شد.  كاسترو نوشته است: اگر ايشان احساس مي كند در زمان  مبارزات انتخاباتي نياز به بيان اظهاراتي خصمانه عليه  كوباست يا حتي احساس مي كنند بايد اقدامات خصمانه اي  به عمل آورند، اگر مرا به طور غيررسمي آگاه كنند، موضوع  را درك كرده و اقدامات تلافي جويانه جدي به عمل نخواهم  آورد.  كورن بلاه گفت: اما كاسترو اين را مشخص كرده است كه  هيچگونه حمله جدي را تحمل نخواهد كرد، زيرا در پيام  ديگري آورده است: لطفا" لحن آشتي جويانه مرا به حساب ضعف من نگذاريد زيرا اين كار اشتباه بزرگي خواهد بود. 
