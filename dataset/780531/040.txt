 جهاد اسلامي مصر قصد دارد با تاسيس يك حزب سياسي  خواستار اجراي قوانين اسلامي و مبارزه عليه عادي سازي  روابط با اسرائيل شود.  به گزارش خبرگزاري فرانسه از قاهره منتصرالزيات، از وكلاي اسلامگراي دادگستري مصر، در مصاحبه اي با روزنامه  الاهرام العربي ضمن اعلام اين خبرافزود تشكيلات جهاد اسلامي حزب شريعت ناميده خواهد شد.  وي گفت 80 نفر از اسلامگرايان به رهبري "ممدوح  اسماعيل" اين حزب راتشكيل خواهند داد.  وي همچنين تاكيد كرد اين حزب قصد دارد از همه جنبش ها،  جريان هاو نيروهاي مخالف طرح صلح، مذاكره يا عادي سازي  روابط با اسرائيل يك جبهه تشكيل دهد.  الزيات افزود: حزب شريعت با هرگونه يهودي كردن  بيت المقدس مخالفت خواهد كرد و مانع از تجاوز صهيونيستها به اماكن مقدس اسلامي خواهد شد.  مقامات مصر تاكنون از به رسميت شناختن احزاب اسلامي  خودداري كرده اند.  درخواست اخوان المسلمين براي تشكيل حزبي به نام حزب الوسط نيز رد شده است. 
