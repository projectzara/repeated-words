 ايهود باراك نخست وزير اسرائيل در يك برنامه ريزي  محرمانه براي عقبنشيني از جنوب اشغالي لبنان، دو طرح  تهيه كرده است. به گزارش ايرنا از بيروت، روزنامه السفير ديروز نوشت: طرح محرمانه ايهود باراك براي بررسي هاي  كارشناسي تسليم ارتش اسرائيل شده است.  در اين طرح عقبنشيني تا مرزهاي بين المللي بدون توافق  با سوريه و لبنان و يا دست يابي به يك توافق با بيروت و دمشق براي خروج از جنوب لبنان، پيش بيني شده است.  به نوشته السفير، ستاد مشترك ارتش اسرائيل پس از دريافت  اين يادداشت، مسئولان بخش هاي برنامه ريزي، اطلاعات  نظامي، فن آوري و امداد و فرمانده منطقه شمال اسرائيل  را به تشكيل كميته هاي بررسي اين طرح فراخواند. 
