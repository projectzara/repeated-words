 بيل كلينتون رئيس جمهور آمريكا روز گذشته به كاتوليك ها و پروتستانهاي ايرلند شمالي هشدار داد گفتگوهاي ماه  سپتامبر آخرين فرصت براي احياي روند صلح متزلزل اين  ايالت است. به گزارش خبرگزاري فرانسه كلينتون با اشاره  به دور تازه گفتگوهاي صلح ايرلند شمالي كه قرار است دو هفته ديگر در بلفاست آغاز شود گفت: اين آخرين فرصت براي  برقراري صلح در ايرلند شمالي است. روند صلح ايرلند شمالي كه با قرارداد تاريخي 1998 آغاز شد به علت ناكامي  ارتش جمهوريخواه ايرلند و احزاب وحدت طلب پروتستان در دستيابي به توافقنامه اي در باره شرايط خلع سلاح اين  ارتش و تشكيل يك دولت مشترك با بن بست روبروشده است.  وحدت طلبان پروتستان از تشكيل دولت مشترك باشين فين  شاخه سياسي ارتش جمهوريخواه ايرلند تا زماني كه  خلع سلاح اين ارتش آغاز نشود خودداري مي كنند. 
