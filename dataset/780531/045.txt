 تمرين نظامي مشترك نيروهاي آمريكا و امارات عربي متحده  جمعه شب در امارات آغاز شد. به گزارش ايرنا از ابوظبي  خبرگزاري امارات ديروز اعلام كرد، در اين تمرين  واحدهايي از نيروهاي دريايي، هوايي و گروه عمليات ويژه  شركت دارند. اين خبرگزاري افزود، اين تمرين در شمار سلسله تمرين هاي دوستانه اي است كه در چارچوب استراتژي  مشترك و برنامه ريزي مشخص براي تقويت همكاري نظامي  مستمر بين نيروهاي نظامي امارات و آمريكا انجام مي شود.  در اين گزارش آمده است، اين تمرين همچنين در چارچوب اقدام مشترك و با هدف بالابردن توان رزمي و قدرت  عملياتي نيروهاي مسلح امارات در خاك اين كشورانجام  مي پذيرد. 
