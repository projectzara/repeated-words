   حقوق فرهنگي، بخش فراموش شده حقوق بشر(2) همانگونه كه قبلا" اشاره گرديد، محتواي حقوق فرهنگي به  تعريف و تفسيري كه از واژه فرهنگ استنباط مي شود بستگي  دارد. ارزيابي يونسكو از واژه فرهنگ چنين است كه، فرهنگ  تنها مجموعه اي از دانشها يا كتب نگاشته شده توسط نخبگان  يك كشور نيست. مفهوم فرهنگ به نوعي دسترسي داشتن به برخي  آثار هنري يا علمي محدود نمي شود; فرهنگ همزمان عبارتست  از: بدست آوردن دانش و لزوم داشتن شيوه زندگي، نيازمندي  به ارتباطات.(4) نظر شوراي اروپا براين است كه واقعيت فرهنگي آنچنانكه  امروزه در زندگي اكثر مردم وجود دارد از مرزبنديهاي هنري  و مفاهيم كلاسيك بشري فراتر مي رود. امروزه سخن گفتن از فرهنگ، مترادف سخن گفتن از سيستم آموزشي، رسانه هاي  گروهي و صنايع فرهنگي است.(5)با توجه به اين انديشه ها و براساس پيشنهادهاي ارائه شده مي توان فهرست حقوق  فرهنگي مندرج در ماده 27 اعلاميه جهاني حقوق بشر، ماده  15 ميثاق بين المللي مربوط به حقوق اقتصادي، اجتماعي و فرهنگي ماده 27 ميثاق بين المللي حقوق مدني و سياسي را افزايش داد.  ] حقوق [فرهنگي ديگري را كه مي توان در فهرست جديد گنجانيد عبارتند از: حق افراد به دريافت آموزشهاي مختلف  (مندرج در ماده 26 اعلاميه جهاني حقوقي بشر و ماده 13 ميثاق بين المللي مربوط به حقوق اقتصادي، اجتماعي و فرهنگي)حق دسترسي داشتن به اطلاعات(مندرج در ماده 19 اعلاميه جهاني حقوق بشر و ماده 19 ميثاق بين المللي  مربوط به حقوق مدني و سياسي)و در خصوص آزادي بيان و انديشه" هركس حق دارد تا ازآزادي بيان برخوردار باشد كه  شامل آزادي در انجام تحقيقات، دريافت و نشر اطلاعات و انديشه از هر نوع و به صور گوناگون اعم از نوشتاري چاپي  يا هنري و يا هر شيوه اي كه خود انتخاب كرده باشد. " لازم است دو سند از اسناد حقوقي سازمان ملل متحد به غير از منشور بين المللي حقوق بشر كه در رابطه با حقوق بشر انتشار يافته اند و در آنها مقررات مربوط به حقوق فرهنگي  مورد تائيد قرار گرفته است توجه ويژه قرار دهيم.  - كنوانسيون لغو تبعيض نژادي در صور مختلف آن عليه زنان  مصوب 1979- كه برطبق C بند ماده 13 كنوانسيون مذكور،  كشورها موظف هستند با رعايت عدالت بين مرد و زن، حق  مشاركت زنان را درفعاليت اجتماعي، ورزشي و جنبه هاي  گوناگون زندگي هنري تضمين كنند.  - كنوانسيون مربوط به حقوق كودك كه ماده 31 آن همان حق  را در خصوص كودك در نظر مي گيرد.  اسناد حقوقي منطقه اي  اعلاميه آمريكايي وظايف و حقوق بشر كه در سال 1948 منتشرشد اولين سند حقوقي منطقه اي است كه فهرستي از حقوق  فرهنگي در آن تنظيم شده است. در ماده 13 اعلاميه مذكور آمده است، هركس حق دارد تا در زندگي فرهنگي ] جامعه [خود مشاركت داشته باشد. از هنرها لذت ببرد و از نتايج و پيشرفت هاي فكري و كشفيات علمي بهره مند گردد. همچنين  هركس حق دارد تا در قبال منافع مادي و معنوي حاصل از ابداعات يا آثار ادبي، علمي، هنري كه موءلف و خالق آنهاست،  حمايت شود.  در ماده 14 پروتكل الحاقي كنوانسيون آمريكايي مربوط به  حقوق بشر در زمينه حقوق اقتصادي، اجتماعي و فرهنگي  (پروتكل سان سالوادور)به فهرست كلي حقوقي، فرهنگي، تعهد دولت ها را مبني بر رعايت آزادي ] عمل [محققين در تحقيقات  علمي در فعاليت هاي خلاق كه در ماده 15، بند 3 ميثاق  بين المللي مربوط به حقوق اقتصادي، اجتماعي و فرهنگي ذكر شده است اضافه كرده اند.  منشور آفريقايي حقوق بشر مصوب 1981 همزمان حق و وظيفه هر فرد را در اين زمينه اعلام مي دارد: هركس حق دارد تا آزادانه درزندگي فرهنگي ] جامعه [خود مشاركت داشته باشد و وظيفه وي اين است كه با حفظ روحيه تسامح و ميل به گفتگو و تفاهم ارزشهاي فرهنگي سرزمين آفريقا را در روابط خود با اعضاء ساير جوامع حفظ كند و مباني آنها را تحكيم كند و بصورت كلي در جهت ارتقاء سطح سلامت اخلاقي جامعه شركت  فعال داشته باشد بعلاوه در متن منشور پيش بيني شده است  كه تمامي افراد يك كشور با رعايت دقيق آزادي و هويت  ] [فرهنگي خود حق دارند تا به توسعه فرهنگي لازم دست  يابند و به صورت يكسان از ميراث مشترك بشريت بهره مند گردند.  از ميان اسناد حقوقي كه موضوع حقوق فرهنگي در آنها مطرح  شده يا مورد ادعا قرار گرفته اند و شوراي اروپا آنها را پذيرفته است، به موارد زير اشاره مي كنيم(منشور اجتماعي  اروپا 1961)كنوانسيون حفاظت از ميراث معماري(1985) كنوانسيون حفاظت از ميراث باستاني(1992)منشور اروپايي  ورزش(1992)منشور اروپايي زبانهاي منطقه اي، زبانهاي  اقليت ها(1992)كنوانسيون حمايت از اقليت هاي ملي(1894) كه در برگيرنده چارچوب فعاليتهاي كشورهاي شركت كننده  بود.  اسناد حقوق پذيرفته شده توسط يونسكو شمار قابل ملاحظه اي از اسناد حقوقي حاوي ضوابط جاري  حقوق فرهنگي به تصويب يونسكو رسيده اند. از اين رو سازمان يونسكو طبق اساسنامه خود تحرك پرتواني به نشر فرهنگ مي بخشد و به حفظ پيشرفت و نشر دانش كمك مي كند و به علاقه مندان، اجراي كنوانسيونهايي را در اين خصوص  توصيه مي كند. مطابق چنين حكم صريحي يونسكو بيش از 30 سند حاوي ضوابط مربوطه را از قبيل كنوانسيونها،  اعلاميه ها و توصيه نامه هايي در رابطه با جنبه هاي  مختلف حقوق فرهنگي تهيه كرده است.(6)نخستين كنوانسيون  مربوط به حمايت ازحقوق فرهنگي مصوب يونسكو از اعلاميه  جهاني حقوق بشر الهام گرفته است. يونسكو در سال 1952 با هدف تضمين حقوق موءلفين و حمايت از آنها در قبال منافع  مادي و معنوي آثار خود كنفرانس بين الملل حقوق موءلفين را برگزار كرد كه در آن كنوانسيون جهاني حقوق موءلفين به  تصويب كشورهاي شركت كننده رسيد. اين كنوانسيون در سال  1971 مورد بازبيني قرار گرفت. كنوانسيونهاي مهم ديگر عبارتند از: كنوانسيون مربوط به مبارزه با تبعيض نژادي  در زمينه آموزشهاي همگاني مصوب(1960)كنوانسيون مربوط به تدابيري اتخاذ شده براي منع و جلوگيري كردن از واردات  و صادرات و انتقال غيرقانوني مالكيت اموال فرهنگي(1970) كنوانسيون مربوط به حمايت از ميراث جهاني فرهنگي و طبيعي  (1972)از ميان 20 اعلاميه و توصيه نامه مربوط به حقوق  متنوع فرهنگي، سه سند بيشتر از بقيه شناخته شده هستند.  اعلاميه اصول شركت فرهنگي در سطح بين المللي(1966) توصيه نامه مربوط به مشاركت و سهيم بودن توده مردم در زندگي فرهنگي(1976)توصيه نامه مربوط به شرايط هنرمندان  (1980).  كنوانسيونها، اعلاميه و توصيه نامه هايي كه يونسكو تصويب كرده است شامل حقوق فرهنگي زير مي باشد كه مورد حمايت  واقع شده اند: حق دسترسي به آموزش همگاني، داشتن هويت  فرهنگي، دسترسي آسان به اطلاعات، مشاركت در زندگي فرهنگي  ] [جامعه، شركت در فعاليتهاي خلاق هنري، بهره مندي از پيشرفتهاي علمي حمايت شده در قبال منافع مادي و معنوي  موءلفين و مشاركت فرهنگي در سطح بين المللي.  بدين ترتيب يونسكو با تدوين و تهيه برخي اسناد حقوقي  حاوي ضوابط جاري در خصوص حمايت از ميراث فرهنگي و حق  دسترسي داشتن به آن سهم عمده اي در تغيير مفهوم حقوق  فرهنگي داشته است.  ابعاد كلي حقوق فرهنگي  حقوق فرهنگي داراي مفاهيم حقوقي انتزاعي هستند كه هر انساني قادر است از آن بهره مند گردد با وجود اين چندان  بعيد به نظر نمي آيد كه اجراي حقوق فرهنگي به صورت  انحصاري منوط به مشاركت همگان است چنين حالتي براي افراد وابسته به گروههاي اقليتي و ساكنين بومي هر منطقه وجود دارد ماده 27 ميثاق بين المللي حقوق مدني، سياسي اين امر را چنين در نظر گرفته است در كشورهايي كه اقليت هاي  نژادي، مذهبي، يا زباني وجود دارند، اشخاص متعلق به  اقليت هاي مزبور را نمي توان از اين حق محروم نمود كه  مجتمعا" با ساير افراد گروه خودشان از فرهنگ خاص خود ممتع شوند به دين خود متدين و پايبند باشند، طبق آن عمل  كنند يا به زبان خود تكلم كنند.  از سوي ديگر حقوق فرهنگي افراد متعلق به گروههاي  آسيبپذير در صورتي رعايت شده و تضمين مي شود كه از هويت  و بقاء آن حمايت شود علي رغم آنكه در منشور ملل متحد و اعلاميه جهاني حقوق بشر در خصوص حمايت از اقليت ها سخني  به ميان نيامده است، ليكن مساله موردنظر در دستور جلسه  سازمان ملل متحد قرار داشت تا اينكه شوراي اقتصادي و اجتماعي به كميسيون حقوق بشر اجازه داد تا توصيه نامه اي  را در اين خصوص صادر نمايد و كميسيون فرعي مبارزه عليه  اقدامات تبعيض نژادي و حمايت از اقليت ها را تاسيس نمايد.  در 18 دسامبر 1992 مجمع عمومي در قطعنامه شماره 135/47 اعلاميه صادره را در خصوص حقوق افراد متعلق به اقليت هاي  ملي، نژادي، مذهبي و زباني تصويب كرد. در متن اعلاميه  چنين آمده است كه كليه كشورها از حيات و هويت اقليت ها در سرزمين هاي تحت حاكميت خود حمايت مي كنند.(7)از لابلاي حقوق افراد متعلق به اقليت ها موارد زير در متن  اعلاميه ذكر شده اند: حق استفاده از فرهنگ خاص خود،  پايبندي به آئين خود و عمل بر طبق آن، بكار بردن زبان  خاص خود، حق مشاركت كامل در زندگي فرهنگي، مذهبي،  اجتماعي، اقتصادي و عمومي، حق مشاركت در تصميم گيري در خصوص سرنوشت اقليت هايي كه به آن وابسته اند، تاسيس و اداره انجمن ها و مجامع مخصوص به خود، حق برقراري و حفظ روابط آزاد و صلح آميز بدون هرگونه انديشه تبعيض نژادي  با ساير افراد گروه خود و با شهروندان كشورهاي ديگر كه  به دليل ريشه مليتي يا نژادي و وابستگي مذهبي يا زباني  با آنها در پيوند مي باشند.  در برخي از اسناد حقوقي مربوط به حقوق بشر مصوب سازمان  امنيت و همكاري اروپا شوراي اروپا حمايت از هويت فرهنگي  اقليت ها و حقوق افراد متعلق به گروههاي اقليتي پيش بيني  شده است. بدين ترتيب بر طبق سند منتشر شده در پايان  گردهمايي وين(1986)نمايندگان دولتهاي شركت كننده در كنفرانس امنيت و همكاري اروپا كشورهاي شركت كننده متعهد مي شوند تا تاثير شرايط مناسب را براي حمايت از هويت  قومهاي فرهنگي، زباني و مذهبي اقليت هاي ملي و قومي در داخل سرزمينهاي خود را فراهم آورند.  در سند پاياني گروههايي كه تحت عنوان ابعاد ] بشري حقوق  [فرهنگي در سال(1990)كپنهاگ برپا شده بود ضمن تاييد و تاكيد مجدد بر اصول عدم تبعيض نژادي و عدالت بين انسانها به برخي از حقوق فرهنگي اقليتهاي فرهنگي اشاره شده است  از قبيل: حق استفاده آزادانه از زبان مادري حق صيانت و توسعه هويت قومي، فرهنگي، زباني و مذهبي خاص خود در عمل  برطبق دستورات مذهبي دين، برقراري حفظ روابط با ساير افراد كشور خود يا با كساني كه در آن سوي مرزها هستند و داراي ريشه نژادي، مليتي، فرهنگي يا مذهبي يكسان هستند.  مشاركت در فعاليتهاي اجتماعي و سازماندهي شده غيردولتي و بين المللي كشورهاي شركت كننده در كنفرانس كپنهاگ بر اين  عقيده اند كه نه تنها مي بايستي هويت نژادي، فرهنگي،  زباني و مذهبي اقليت ها را مورد حمايت خود قرار دهند بلكه شرايط دلخواه و مطلوب جهت تضمين چنين حمايتي را ايجاد كنند. ايجاد سازمانهاي اداري محلي و بومي مطابق  شرايط تاريخي و ويژگيهاي سرزمين هاي مربوطه كه اقليت ها در آن ساكن هستند از ديگر اقدامات و تدابير صورت گرفته  هستند كه در جهت ارتقاء و رواج هويت اقليت ها مي باشند.  منشوري كه در گردهمايي 21 نوامبر 1990 در Sommet سومه به  تصويب كشورهاي شركت كننده رسيد و(منشور پاريس)نام گرفت  با تاييد مجدد اصول پيشين حقوق فرهنگي چنين تصريح مي كند كه هويت قومي، فرهنگي، زباني، مذهبي اقليت هاي ملي  مي بايست مورد حمايت قرار گيرد و شرايط مناسب براي  ارتقاء و رواج چنين هويتي ايجاد و فراهم گردد.  اصول فوق در برخي از موافقتنامه هاي دو جانبه منعقده  كشورهاي اروپايي مركزي و شرقي مجددا" ذكر شده اند. شوراي  اروپا نيز در سال 1992" منشور اروپايي زبانهاي منطقه اي  و اقليتي "را تصويب كرد.  اين منشور در رابطه با اصول خود تصريح مي كند كه حمايت و ارتقاء و رواج زبانهاي محلي يا اقليتي دركشورهاي مختلف  يا مناطق گوناگون اروپا، معرف نوعي مشاركت مهم و همه  جانبه در بنا نهادن اروپايي مبتني به اصول دموكراسي است  كه در آن تنوع فرهنگي در محدوده حاكميت ملي و تماميت  ارضي كشورها پذيرفته شده است.  براساس كنوانسيون حمايت از اقليت هاي ملي مصوب شوراي  اروپا در 1992 تمامي دولتها وظيفه دارند كه برخي از حقوق  فرهنگي افراد متعلق به يك گروه اقليتي را رعايت كنند.  حقوق فرهنگي موردنظر عبارتند از: حق صيانت از اركان اصلي  هويت فرهنگي و ملي، حق استفاده آزاد از زبان خودشان در زندگي خصوصي يا اجتماعي تاسيس موءسسات آموزش خصوصي مخصوص  خود، آموزش و فراگيري زبان، ايجاد و برقراري روابط با ساير افرادي كه داراي هويت نژادي، فرهنگي، زباني و مذهبي  يكساني هستند. در ماده اول اين كنوانسيون چنين آمده است:  " حمايت از اقليت هاي ملي و حقوق و آزاديهاي افراد متعلق  به گروههاي اقليت، بخش تكميل حمايت بين الملل را از حقوق  بشر است. اين امر زمينه اي مناسب براي همكاري هاي  بين المللي را مي طلبد" سطح حمايت از هويت فرهنگي و حقوق  فرهنگي اقليت ها در اروپا از سطح بين الملل بيشتر مي باشد بنابراين مي توان از ضرورت وجودي حقوق منطقه اي  جديد و مشخصي در اين زمينه صحبت كرد.  پانوشتها:  4- تعريف ارائه شده در متن "توصيه نامه مربوط به شركت و سهيم بودن توده مردم در زندگي فرهنكي "مصوب كنفرانس  عمومي يونسكو در 26 نوامبر 1976 5- تعريف ارائه شده در متن senans اعلاميه - et- Avc(1972) و در زمينه آينده نگري در خصوص توسعه فرهنگي، مصوب شوراي  اروپا، با تاملاتي در زمينه حقوق فرهنگي، گزارش تحليلي  6- اسناد مذكور Janusz Symonidesتوسط مورد بررسي قرار گرفته اند 7- برطبق ماده اول اعلاميه در كليه كشورها از حيات هويت  ملي يا قومي، فرهنگي، مذهبي، زباني اقليتها در سرزمين هاي تحت حاكميت خود حمايت مي كنند و از بوجود آمدن شرايط مناسب جهت رواج ] هويت [فرهنگي شان مساعدت  لازم را معمول مي دارند 
