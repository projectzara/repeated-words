   گروه شهري: درحالي كه تخريب ميادين ميوه وتره باردر محدوده منطقه 11 از سوي شهرداري اين منطقه روبه اتمام  مي باشد، عمليات تخريب ميادين ميوه و تره بار واقع در محدوده منطقه 12 نيز توسط شهرداري اين منطقه آغاز شد.  به دنبال تخريب ميادين شفيعي بزرگ، شفيعي كوچك، قبله و طاهري در منطقه 11 با پنجاه هزار مترمربع مساحت و تاكيد شهردار تهران، عمليات تخريب ميادين تشكيل دهنده ميدان  ميوه وتره بار شوش در منطقه 12 نيز با سي هزار مترمربع  وسعت شروع شد.  محمد حسين ميرشكرايي قائم مقام شهرداري منطقه 12 با ذكر اين مهم كه ميدان ميوه وتره بار شوش به مركز خريد و فروش  موادمخدر و تجمع فروشندگان اين مواد و افراد معتاد تبديل  شده بود و اهالي و كسبه محل با توجه به معضلات اجتماعي  به وجود آمده درخواست روشن شدن وضعيت ناهنجار اين ميدان  را داشتند، گفت در اين راستا با اخذ مجوزهاي موردنياز و با مساعدت اداره كل دادگستري استان تهران و همكاري ناحيه  انتظامي منطقه عمليات اجرايي به منظور تخريب كامل فضاهاي  متروكه باقي مانده و تسطيح زمين فوق با بهره گيري از حداكثر توان موجود و با بسيج كليه امكانات منطقه آغاز گرديده و انتظار مي رود با پايان عمليات پاك سازي اين  ميدان از ضايعات و زائدات موجود و اتمام كار تهيه  نقشه هاي موردنياز، از اواسط شهريورماه نسبت به آغاز فعاليت هاي اجرايي به منظور ساخت بوستان محله اي در اين  محدوده از سوي شهرداري منطقه اقدام شود.  همچنين ميرعلي نگارنده مديرعامل سازمان ميادين ميوه و تره بار با اشاره به قرارداد آذرماه سال 73 بين شهرداري  تهران و هيات امناي صنف بارفروشان تهران درخصوص نحوه  انتقال ميادين قديم ميوه و تره بار به محل جديد در ميدان  مركزي، اظهار داشت: براساس بندهاي اول و دوم قرارداد فوق  طرفين تعهداتي را درخصوص جابه جايي اعضاي صنف به ميدان  مركزي برعهده گرفتند كه در اجراي اين قرارداد شهرداري  تهران در سال 74 اقدام به ايفاي تعهدات خود نمود و براساس بند سيزده قرارداد فوق از سال 74 حجره هاي ميدان  مركزي طي صوررت جلسه اي به اعضاي صنف واگذار گرديد و از آن جايي كه اين نقل و انتقال درحقيقت در راستاي اجراي  طرح فضاي سبز شهرداري تهران بوده است، از اين رو طبيعي  خواهد بود كه اين اماكن به منظور توسعه و گسترش فضاهاي  سبز و استفاده عموم شهروندان به بوستان هاي شهري تبديل  شوند.  گفتني است ميدان ميوه و تره بار شوش شامل مجموعه ميادين  ارباب، امامي، باغ جنت، توحيد، سبزي، غله، ماشين شويي و ميراشرافي مي باشد و در محله انبار گندم واقع شده است و درحال حاضر شهرداري منطقه 12 با به كارگيري ده ها دستگاه  ماشين آلات ازجمله بيل هاي مكانيكي، دستگاه هاي بالابر،  جرثقيل هاي سنگين و لودرهاي مجهز در كنار بهره گيري از ده ها نيروي فني و صدها كارگر خدماتي به طور شبانه روزي  در حال اجراي عمليات تخريب ميدان فوق است. 
