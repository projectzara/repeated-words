 ايستگا ههاي آتش نشاني به تجهيزات مدرن ايمني و اطفاي  حريق مجهز مي شوند گروه شهري: با هدف تامين ايمني شهروندان و حفظ جان و مال  آن ها، فعاليت هاي سازمان آتش نشاني ارتقاء خواهد يافت.  مهندس حقاني معاون خدمات شهري شهرداري تهران در مراسم  معارفه مدير عامل جديد سازمان آتش نشاني و خدمات ايمني  شهر تهران ضمن اعلام خبر فوق، اظهار داشت: ماموران  بزرگوار سازمان آتش نشاني با فداكاري، جان فشاني،  ايثارگري و گذشت خود از جان و مال شهروندان محافظت  مي كنند و پيشتاز تقبل زحمات و سختي ها در هنگام بروز هرگونه حادثه و سانحه در شهر مي باشند.  وي با اشاره به بافت درهم پيچيده شهر تهران تصريح كرد:  به منظور تامين ايمني شهر تهران راه كارهاي مختلفي با توجه به شرايط اجتماعي و فرهنگي و ساخت فيزيكي و بافت  كالبدي شهر به تدريج به مورد اجرا گذارده خواهد شد.  مهندس حقاني ضرورت توسعه ايستگاه هاي آتش نشاني و تجهيز ايستگاه هاي موجود به امكانات و وسايل پيشرفته ارائه  خدمات ايمني و اطفاي حريق در كنار برگزاري دوره هاي  آموزشي نوين براي شهروندان و كاركنان سازمان در ارتباط با اصول و شيوه هاي پيشرفته ايمني را مورد تاكيد قرار داد و افزود: پيش گيري قبل از درمان مبحثي مهم است و ضرورت دارد سازمان آتش نشاني اين اصل را مورد توجه قرار دهد.  معاون خدمات شهري شهرداري تهران در پايان اظهارات خود ضمن تقدير از زحمات و خدمات مدير عامل سابق سازمان  آتش نشاني با يادآوري اهميت بهره گيري از اطلاعات و تجارب نيروهاي پرتجربه و ماموران بازنشسته سازمان  آتش نشاني به عنوان صاحبان اصلي اين سازمان، به اهميت  مشاركت هاي مردمي در تامين بخشي از نيروهاي اين سازمان  اشاره نمود. بنابراين گزارش هفته گذشته طي حكمي از سوي  شهردار تهران فريدون اسفندياري به سمت مدير عامل جديد سازمان آتش نشاني و خدمات ايمني شهر تهران منصوب گرديد.  وي قبل از اين به عنوان مدير عامل سازمان آتش نشاني و مدير عامل شركت واحد اتوبوس راني شهر اصفهان انجام وظيفه  مي كرده است. گفتني است حميد فضيلتي مدير عامل سازمان  آتش نشاني نيز به عنوان عضو هيئت مديره اين سازمان منصوب شده است. 
