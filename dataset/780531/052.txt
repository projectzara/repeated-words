 گروه شهري: معاون اجرايي بنياد امور بيماريهاي خاص كشور گفت: قيمت داروهاي بيماران سرطاني براي شيمي درماني از چهار ميليون ريال دراسفند ماه سال گذشته درارديبهشت ماه  امسال به 10 ميليون ريال رسيده است.  دكترماشاءالله ترابي در گفت وگو با خبرگزاري جمهوري  اسلامي افزود: اين رشد صعودي به علت قطع يارانه توسط دولت صورت گرفته است.  به گفته وي 2 هزاربيمارتالاسمي، هفت هزاربيمار دياليزي  و شش هزاربيمارهموفيلي در كشور تحت پوشش حمايتي بنياد امور بيماريهاي خاص هستند كه اين بنياددرتوسعه، تجهيز و راه اندازي مراكز مخصوص اين بيماران فعاليت مي كند.  دكترترابي افزود: محل اصلي درآمدهاي بنياد امور بيماريهاي خاص كمك هاي مردمي است.  تلفن به همشهري  راه اندازي دوباره بازارهاي سنتي  با رونق بازارهاي سنتي در سطح شهرتهران گروهي از افراد بيكار و سرگردان كه قدرت اجاره مغازه يا خريد سرقفلي را نداشتند جذب اينگونه بازارها شدند و با عرضه ارزان كالا هم درآمدي كسب مي كردند هم خريداران راضي از خريد بودند.  متاسفانه از چندي پيش شهرداري تهران از ادامه كار بازارهاي سنتي جلوگيري كرد كه در نتيجه گروهي ديگر به  انبوه بيكاران افزوده شد و از طرفي محل درآمدي كه  مي توانست خانواده هايي را از فقر و مشكل مالي برهاند از آنها دريغ شد، عليهذا از مسئولان محترم شهرداري درخواست  مي كنيم با صدور مجوز راه اندازي مجدد بازارهاي سنتي  زمينه اشتغال تعداد زيادي از خانواده هاي مستضعف را فراهم آورند.  شكرالله مجددي و ديگران - جانباز 60 درصد افزايش افسار گسيخته قيمت خودرو از وزارت محترم صنايع و مسئولان مربوطه تقاضا مي كنم  به اين سئوال پاسخ دهند كه چرا كنترلي در زمينه چگونگي  كار كارخانجات سازنده خودرو داخلي ندارند؟ آيا در مورد افزايش قيمت خودروها كه اخيرا"(به روز)درآمده است توجه  كرده ايد؟ آيا در زمينه عدم اجراي تعهداتي كه به  خريداران خودرو مي دهند از مديران كارخانه ها پرسيده ايد.  چرا اجازه داده مي شود مديران كارخانه ها بطور افسار گسيخته قيمت ها را افزايش دهند و چرا نبايد ضابطه اي  باشد تا مديران بهنگام عدم اجراي تعهدات خود مواخذه شوند؟ يك متقاضي خريدار تقاضا از شهرداري منطقه 14 با تشكر از شهرداري منطقه 14 در ايجاد تعداد زيادي پارك  و محل بازي در بولوار ابوذر ما اهالي و كسبه ساكن بين پل  اول و دوم اين بولوار درخواست داريم كه ما را از مزاحمت هاي ناشي از آلودگي هوا و آلودگي صوتي صافكاري ها و نقاشان اتومبيل مستقر در اين محل نجات دهند. اين افراد علاوه بر ايجاد آلودگي هاي مختلف با پارك غيرقانوني  اتومبيل هاي تصادفي منظره خيابان را به شدت زشت  نموده اند. از شهردار محترم استدعاي ياري داريم.  محمد حسيني  10 درصد دريافتي را پس بدهند از مسئولان وزارت صنايع در دولت مردمي جناب آقاي خاتمي  استدعا دارم اينك كه بهاي نفت به مرز بشكه اي 20 دلار نزديك شده است، مديران كارخانجات توليد خودرو را موظف  فرمايند كه پول هاي اضافه دريافتي(10 درصد قيمت تمام  شده)خودروي سواري ساخت داخل را به خريداران بازپس بدهند زيرا اولا" اين مقررات مربوط به شرايط بد اقتصادي و سقوط قيمت نفت به بشكه اي 8 دلار بود، ثانيا" سال گذشته در هنگام عقد قرارداد به متقاضيان تفهيم نشده بود كه اين ده  درصد شامل حال آن ها نيز مي شود.  نام محفوظ آسفالت قسمتي از راه لشكرك  مرمت و آسفالت دويست متر جاده مرز بين شهرداري منطقه يك  و چهار واقع در جاده لشكرك، نزديك ازگل مدت ها است  بلاتكليف مانده است. يك روز سازمان آب با حفر يك گودال  بزرگ بخشي از معبر را تخريب كرد و اخيرا" هم سازمان برق  منطقه اي با حفر چند چاله و رها كردن معبر به همين وضع،  سازمان آب را در خرابي ها همراهي نمود. در نتيجه مردم  اين منطقه در زمستان از گل و لاي و در تابستان از گرد و خاك دچار مشكل شده اند مضافا" به اين كه شبها نيز به  علت ناهمواري سطح خيابان اغلب شاهد تصادف وسائط نقليه  هستيم.  نام محفوظ هفت اقليم  رودخانه، بي اعتنايي به حريمش را با سيل پاسخ مي دهد!     هند در دو طرح مختلف براي مطالعه عوامل كاهش گاز اوزن  در نواحي استوايي و طبقه تروپسفر در نواحي غيراستوايي با آمريكا و روسيه همكاري مي كند.  به گزارش روز شنبه خبرگزاري پي. تي اي هند، براساس  برنامه هاي مشترك هند با روسيه و آمريكا كه از اوايل سال  جاري به مورد اجرا گذاشته شده است، دانشمندان هندي با استفاده از ماهواره ها و مراكز اطلاعاتي زميني، تغيير مقدار اوزن و ديگر گازها در جو اين نواحي را مطالعه  مي كنند.  اين طرح پس از اجراي طرح مطالعه درياها توسط اداره  هواشناسي هند آغازشده است. مطالعات مربوط به اين طرح كه  با انجام پروازهاي اكتشافي بر فرازاقيانوس هند انجام شد نشان داد كه گاز اوزن بطور عمودي در جو پخش مي شود. 
