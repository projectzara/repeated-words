 بر اساس يك بررسي كارشناسي، در شش سال گذشته به دليل  كاهش نزولات جوي 5/2 متر از ارتفاع آب درياچه اروميه  كاسته شده است.  معاون فني و عملياتي اداره بنادر و كشتيراني درياچه  اروميه در اين رابطه گفت: كاهش سطح آب درياچه اروميه در سال جاري نسبت به سال گذشته نيز حداقل 139 سانتيمتر ارزيابي شده است.  عيسي بشارتي افزود: كاهش سطح ارتفاع آب اين درياچه  موجب پسروي آب درسواحل شده و مشكلات جدي براي  ساحل نشينان و نيز پهلوگيري كشتي ها به وجودآورده است.  كارشناسان دواير ذي ربط در اندازه گيري آب اين درياچه  مي گويند هم اكنون نيز در اثر نبود باران و خشكسالي  شديد در سطح منطقه پسروي آب درياچه اروميه ادامه دارد.  اين كارشناسان مي گويند: پسروي آب درياچه در محدوده  اداره بنادر وكشتيراني بندر شرفخانه بطرف دريا حدود يكصدمتر و در سواحل محدوده شهرداري بندر شرفخانه از ساحل بطرف دريا بين 20 تا 50 متر ارزيابي شده است. 
