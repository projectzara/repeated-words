 گروه شهرستانها: به منظور ارتقاي سطح دانش فرهنگي، سياسي  و بينش اجتماعي دانشجويان، اولين همايش فرهنگي و آموزشي  دانشجويان دانشگاههاي علوم پزشكي كشور ديروز در سالن  اجتماعات دانشگاه علوم پزشكي همدان آغاز به كار كرد. به  گزارش خبرنگارهمشهري در همدان در اين همايش كه به همت  نهاد نمايندگي مقام معظم رهبري در دانشگاهها و وزارت  بهداشت، درمان و آموزش پزشكي برگزار شده، حدود 300 تن از دانشجويان دانشگاههاي علوم پزشكي كشور حضور دارند.  اين همايش به مدت يك هفته داير خواهد بود و طي آن  دانشجويان با بهره گيري از آموزشهاي اساتيدي از دانشگاه  تهران و حوزه علميه قم با مسائل سياسي و فرهنگي روز آشنا مي شوند. 
