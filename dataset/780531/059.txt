 گروه شهرستانها: نخستين نمايشگاه اختصاصي جمهوري اسلامي  ايران در" آستانه "پايتخت جديد قزاقستان با استقبال  چشمگير مردم و مسئولان روبه رو شد، به گونه اي كه برخي  از كالاهاي مصرفي عرضه شده در اين نمايشگاه به دليل  كيفيت مطلوب و بهاي مناسب، در 3 روز نخست به فروش رفت و تمام شد.  از ويژگي هاي نخستين نمايشگاه اختصاصي ايران در آستانه، حضور موءثر شركت هاي خدمات فني و مهندسي در بخش ساختمان،  برق، آب و مخابرات است. به گزارش خبرنگار همشهري در مشهد،  رضايي مديركل بازرگاني استان خراسان به خبرنگاران قزاقي  گفت: كشور قزاقستان به لحاظ وجود مشتركات فرهنگي بسيار با جمهوري اسلامي ايران و نيز قرارگرفتن در مسير جاده  ابريشم براي ما داراي اهميت است.  وي با بيان اين كه شركت هاي حاضر در اين نمايشگاه تنها بخشي از توانمندي هاي استان خراسان و كشور ايران است،  اظهار اميدواري كرد برپايي اين نمايشگاه موجب توسعه  بيشتر روابط اقتصادي دو كشور شود. در نخستين نمايشگاه  اختصاصي ايران در آستانه قزاقستان 40 شركت صنعتي، توليدي  و مشاوره فني، مهندسي بيش از 100 نوع كالا و توليدات  داخلي را از قبيل سنگ هاي تزئيني و ساختماني، سيم و كابل،  خودروهاي نيمه سنگين، تجهيزات و دكوراسيون داخلي،  مبلمان، فرش ماشيني، تجهيزات پزشكي، شوينده ها و انواع  مواد غذايي را به نمايش گذاشته اند. 
