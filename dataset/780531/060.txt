 گروه شهرستانها: اولين كلوپ پرواز در غرب كشور،  نخستين بار در همدان تاسيس مي شود و جوانان دوستدار ورزش هاي هوايي اين فرصت را مي يابند كه در اين رشته  مفرح و نشاط انگيز ورزشي فعاليت كنند.  به گزارش خبرنگار همشهري از همدان، ايزدي عضو شوراي  اسلامي همدان و عضو كميسيون فني، عمراني و طرح ريزي  شوراي شهر با بيان اين كه جوانان استان همدان براي  نخستين بار مي توانند در اين كلوپ با وسايل پروازي،  هواپيما و اصول پرواز آشنا شوند; گفت: در كنار اين كلوپ،  كلوپ ويژه اي نيز تاسيس خواهد شد كه در آن اطلاعات فني و الكترونيك نيز به علاقه مندان ارائه مي شود وي افزود:  شهرداري همدان و جمعي از دوستداران پرواز براي  راه اندازي اين كلوپ اعلام آمادگي كرده اند و جوانان  مستعد و علاقه مند استان اين فرصت را مي يابند كه با طراحي و ساخت هواپيما، به پرواز درآوردن هواپيماهاي مدرن  با كنترل از راه دور، پرواز با كايت، پرواز با بالون و آموزش هاي خلباني با هواپيماهاي كوچك آشنا شوند و در صورت تمايل، بعد از فراگيري آموزش هاي اوليه مراحل عملي  را آغاز كنند. 
