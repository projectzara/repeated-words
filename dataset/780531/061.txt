 گروه شهرستانها: به دنبال افتتاح مركزي در استان سمنان  براي جمع آوري و دفع زباله هاي صنعتي كارخانجات توليدي و صنعتي استانهاي همجوار، در منطقه ده نمك گرمسار كه با اعتراض گسترده اي در سطح مسئولين، اعضاي شوراي اسلامي  شهرها و مردم استان سمنان مواجه شد، مديركل سازمان حفاظت  از محيط زيست استان سمنان علت انتخاب اين منطقه را براي  دفن زباله هاي صنعتي تشريح كرد.  به گزارش خبرنگار همشهري از سمنان، عليرضا مهرجو گفت:  سازمان حفاظت از محيط زيست براي اين بوجود آمده است تا مشكلات محيط زيست را حل كند و باعث سلامت محيط زيست و تمامي موجودات از جمله انسانها شود، بنابر اين اعتماد شرط اول است كه مردم بايد نسبت به دستگاههاي دولتي داشته  باشند. وي تصريح كرد: وجدان بيدار دستگاهها، مسئول سلامت  مردم است و اگر خطري مردم را تهديد كند، سازمان حفاظت  محيط زيست به عنوان سازمان مسئول از آن جلوگيري خواهد كرد.  وي افزود: مواد زائد و پسابهاي صنايع آبكاري و الكترونيك، باقيمانده ضايعات كشاورزي و زباله هاي مراكز خدماتي به نوعي در محيط زيست پراكنده هستند و دفع  نامطلوب آن نوعي دور ريختن مخفي است و سازمان حفاظت از محيط زيست تصميم دارد دورريختن مواد زائد صنعتي را كه در حال حاضر هيچگونه مديريتي برآن اعمال نمي شود، تحت كنترل  و مديريت قرار دهد و براي اين منظور منطقه مورد نظر در كويرده نمك از طرف دانشگاه تهران و سازمان حفاظت از محيط زيست براي جمع آوري و دفع زباله كارخانه هاي صنعتي  انتخاب شده است.  وي تاكيد كرد: اين مكان از نظر جمعيتي و فاصله از مراتع  و معابر عمومي و عدم تاثيرگذاري بر آبهاي زيرزميني و جاري مطالعه و بررسي شده است و جاي هيچگونه نگراني وجود ندارد.  وي يادآور شد: در كل كشور 8 منطقه براي اين منظور در نظر گرفته شده كه 7 منطقه ديگر در حال مطالعه و بررسي است.  مهرجو همچنين گفت: سازمان حفاظت از محيط زيست با تحت  مديريت در آوردن مواد زائد ويژه كه خواه ناخواه در فرايند توليد ايجاد مي شود، در واقع خطر را از مراكز جمعيتي دور مي كند و در نقاط خاصي اين مواد را تحت  مديريت و برنامه ريزي ويژه قرار مي دهد و در اين ميان  بعضي از اين مواد كه قابل بازيافت هستند به چرخه انرژي  بازگردانده شده و بعضي ديگر دفن بهداشتي مي شوند. 
