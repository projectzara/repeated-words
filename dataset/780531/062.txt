 گروه سياسي: سفيران ومسئولان نمايندگي هاي جمهوري اسلامي ايران در خارج ازكشور، در همايش خود در تهران، راهكارهاي جديد براي  اجراي سياست تشنج زدايي و اعتمادسازي ميان ايران و ديگر كشورها را موردبررسي قرارداده و درباره آن تصميم گيري  كردند.  همايش ياد شده با شركت بيش از 120 تن ازمسئولان  نمايندگي هاي جمهوري اسلامي ايران در خارج از كشور از بيست و پنجم مرداد آغاز شده و قرار است در اول  شهريورماه به كار خود پايان دهد. به گزارش اداره كل  اطلاعات و مطبوعات وزارت امور خارجه، شركت كنندگان در اين همايش، سياست تشنج زدايي و اعتمادسازي دولت آقاي  سيدمحمدخاتمي رئيس جمهوري را موفق و بسيار مثبت ارزيابي  كردند. بر اساس اين گزارش، در اين همايش از گفتگو به  عنوان يك روش اسلامي - انساني براي رفع موانع و سوءتفاهمات احتمالي ميان كشورها ياد شد و اعلام گرديد كه جمهوري اسلامي ايران همچون گذشته معتقد است از اين  طريق، هر يك ازكشورهاي منطقه مي توانند منافع مشروع خود و منافع منطقه اي و جمعي را تامين و حفظ كنند. 
