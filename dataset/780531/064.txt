 گروه سياسي: وزارت دفاع و پشتيباني نيروهاي مسلح روز شنبه در اطلاعيه اي، خبر منتشره از سوي يكي از مطبوعات  تركيه درخصوص قصد جمهوري اسلامي ايران براي انجام  آزمايشات هسته اي را كذب محض خواند.  به گزارش ايرنا، در اين اطلاعيه ضمن تاكيد بر پايبندي  كامل جمهوري اسلامي ايران به پيمان منع جامع آزمايش هاي  هسته اي آمده است: تمامي برنامه هاي جمهوري اسلامي ايران  در بخش اتمي تنها برپايه استفاده صلح آميز از انرژي  هسته اي در زمينه هاي پزشكي، كشاورزي و توليد برق بوده و در چارچوب بهره برداري از حقوق مسلم پذيرفته شده  بين المللي است. در اين گزارش با اشاره به سياست اصولي  جمهوري اسلامي ايران درخصوص لزوم عاري سازي منطقه خليج  فارس و خاورميانه از سلاحهاي غيرمتعارف(هسته اي،  شيميايي، بيولوژيك)آمده است: علي رغم قرارگرفتن جمهوري  اسلامي ايران در حيطه چالش خيزهسته اي و براساس  آئين نامه دفاعي ثابت جمهوري اسلامي ايران هيچگونه  برنامه تحقيقاتي، مطالعاتي و. در خصوص استفاده از انرژي  هسته اي در نيروهاي مسلح وجود ندارد. در گزارش وزارت  دفاع ضمن تاكيد بر لزوم خارج شدن فعاليت هاي غيرمتعارف  هسته اي از نگرش تبعيض آميز به عنوان يك ضرورت قطعي در خصوص كنترل خطرات هسته اي آمده است: متاسفانه موضوع نظارت  و كنترل بر فعاليت هاي غيرمتعارف هسته اي كشورهاي  غيرمسئول به ويژه رژيم صهيونستي با اغماضي سئوال برانگيز در لابلاي جنجال هاي تبليغاتي و عمليات رواني دستگاههاي  خبري وابسته به صهيونيسم بين الملل پنهان شده است. 
