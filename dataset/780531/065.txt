 گروه سياسي: وزارت امورخارجه ايران كاردار آرژانتين را احضار كرد و مراتب ناخرسندي دولت ايران را از اظهارات  غير مسئولانه معاون رئيس جمهوري آرژانتين به وي ابلاغ  كرد.  به گزارش ايرنا، به كاردار آرژانتين گفته شده است چنانچه  مقام هاي اين كشور به اتهامات خود عليه جمهوري اسلامي  ادامه دهند، تهران در روابط خود با آرژانتين تجديد نظر خواهد كرد.  كارلوس روكائوف، معاون رئيس جمهوري آرژانتين روز جمعه در گزارشي به مقامات قضائي اين كشور، مدعي شد انفجار در مركز يهوديان آرژانتين توسط" ماموران دولت ايران "صورت  گرفته است.  خبرگزاري فرانسه كه اين خبر را از بوينوس آيرس مخابره  كرده نوشته است: در اين انفجار كه درماه ژوئيه سال 1994 رخ داد، 86 نفر كشته و 300 نفرديگر مجروح شدند.  روكائوف، دو هفته پيش طي نطقي گفته بود كه مي داند چه  كساني مسئول انفجار خودروي بمبگذاري شده در كنار مركز يهوديان هستند، وبه دنبال آن خوان گالئانو، قاضي فدرال  مسئول رسيدگي به اين پرونده خواستار توضيح بيشتري شده  بود.  روكائوف، كه به عنوان مرد شماره دو آرژانتين شناخته  مي شود به قاضي گالئانو، كتبااطلاع داده است كه به  اعتقاد وي حمله به مركز يهوديان پيامدحالت جنگي است كه  بين اسرائيل و همسايگانش وجود دارد.  به دنبال انفجار در مركز يهوديان آرژانتين مقامات اين  كشور با ضد ونقيض گوئي هر بار مسئوليت اين حادثه را به  گروهي منتسب كرده اند و اين در حالي است كه عالي ترين  مرجع قضائي آرژانتين رسما دخالت ايران در اين انفجار را رد كرده بود.  ديوان عالي آرژانتين سال گذشته طي حكمي ضمن سرزنش آمريكا و اسرائيل اعلام كرده بود كه دولت ايران در بمبگذاري  سال 1994 مركز يهوديان هيچ دخالتي نداشته است.  ديوان عالي آرژانتين دولت آمريكا و رژيم صهيونيستي را سرزنش كرده بودكه درجريان تحقيقات مربوط به اين واقعه  همكاري لازم را با مقامات آرژانتيني نداشته و در بسياري  از موارد به استعلام هاي آنان پاسخ نداده اند.  كارلوس كوراچ، وزير كشور آرژانتين نيز در همان زمان  اعلام كرده بود: "ما به صراحت گفته ايم كه هيچ مدركي عليه  ايران نداريم ". 
