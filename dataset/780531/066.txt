 گروه سياسي: در ادامه گردهمايي سفرا و روءساي  نمايندگي هاي جمهوري اسلامي ايران درخارج از كشور، صبح  ديروز موضوع گفت وگوي تمدنها مورد بحث و تبادل نظرقرار گرفت.  به گزارش ايرنا، در ابتداي اين نشست دكتر فريد زاده رئيس  مركز بين المللي گفت وگوي تمدنها ضمن تشريح ماهيت  گفت وگوي تمدنها، پيرامون نسبت اين انديشه باتاريخ،  فرهنگ، هويت و استقلال سخن گفت. در ادامه اين نشست  دكترجلالي، نماينده جمهوري اسلامي ايران در يونسكودر مورد چارچوب و زمينه هاي طرح گفت وگوي تمدنها سخنراني  كرد و ضرورت نقدپيش فرضهاي گفت وگوي تمدنها را مورد تاكيد قرار داد. دكتر محمد جواد ظريف، معاون امورحقوقي و بين المللي وزارت امورخارجه سخنران بعدي اين نشست بود كه  به تشريح طرحها و برنامه هاي جاري وآينده درارتباط با گفت وگوي تمدنها پرداخت. در اين نشست همچنين جنبه هاي  مختلف موضوع گفت وگوي تمدنها مورد بحث و بررسي حاضرين  قرار گرفت. 
