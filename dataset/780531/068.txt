 خانه مسكوني 75 متري كه هم اكنون در آن ساكنم در سال  1335 شمسي داراي دو اطاق تيرچوبي بدون آب و برق بود كه  من آن را به مبلغ(8500)تومان خريدم.  يك سال بعد يعني سال 36 نوبت لوله كشي آب به منطقه ما رسيد و ما هم لوله كشي كرديم و سرانجام در سال 38 با پولي كه از فروش خانه موروثي داشتم تمام خانه را كوبيده  و آن را در دو طبقه ونيم ساخته و لوله كشي آن را طبق  معمول همگاني به طبقات بالا بردم. سازمان آب هم در آن  زمان و اين زمان تا ديروز حرفي نزد و به من و امثال من  اعتراضي نكرد اما اينك پس از گذشت چهل سال سازمان آب مرا به جرم لوله كشي طبقات بالا مجبور به پرداخت مبلغ  454730 ريال كرده است ! وقتي اعتراضا" گفتم اين قانون كي  وضع شده؟! گفتند، جديدا" وضع شده، گفتم از بچگي در كلاسهاي درس به ما گفته اند كه: "قانون عطف به ماسبق  نمي شود" گفتند حالا مي شود! زيرا آن سبو بشكست آن پيمانه  ريخت! گفتم به فرض صحت اين مدعا ديون اضافه انشعاب بايد به نرخ چهل سال قبل باشد نه امروز!  متاسفانه چون حرف حق به مفاد" الحق مر" براي افراد قشري واقعا" تلخ است، روي ترش كرد و گفت: همين است كه  هست و اين هم بخشنامه، و خلاصه يعني هر چه نق بزني بدتر مي شود! !  ما هم به فرموده مولي علي عليه السلام كه فرمود: اشقي  الناس من خاف الناس عنه. از ترس اينكه از بد بدتر نشود خورديم و دم نزديم. مقداري نقد و بقيه را به اقساط پرداخته و مي پردازيم !  اينك ضمن دادخواهي از مسئولان خواهشمند است بفرمائيد:  يك معلم بازنشسته كه اصل حقوقش پس از 35 سال خدمت زير پنجاه تومان است با داشتن چهار سر عائله، پولي را كه  بابت انشعاب چهل سال قبل با چماق تهديد به قطع آب از من  و همه كساني كه مشابه من هستند به زور مي گيرند! مشروع  است يا خير؟!  اگر مشروع است و من اشتباه كردم استغفار كنم !  يك معلم بازنشسته 
