 از دستاوردهاي نگران كننده خيل عظيم فارغ التحصيلان  دانشگاهي با مدرك ليسانس حتي بالاتر و موءمن و متعهد و كارآمد و جوياي كار بيكاري است و مهمترين عوامل اين  بحران عبارتنداز:  1- عدم توجه به كنترل جمعيت كشور به خاطر روي كار آمدن  نسل انقلاب در دهه اول انقلاب 2- عدم برنامه ريزي صحيح دولت در سالهاي گذشته و اختصاص  بودجه هاي كلان بيش از حد مجاز به امور عمراني و رفاهي و هزينه هاي غيرضروري  3- كمبود متولي ايجاد اشتغال و كار در كشور 4- برنامه ريزيهاي موقت و نبودن سياستهاي پايدار و اصولي  در عرصه آموزش عالي و عدم شناخت نياز بازار كار در كشور و اشتغال جوانان و خطر ناشي از آن. براي مثال كشاورزي كه  يكي از محورهاي عمده توسعه به حساب مي آيد آيا تا اين حد بي نياز به نيروي كار متخصصان است كه فارغ التحصيلان  رشته كشاورزي بيش از ساير رشته ها بيكار باشند درصورتي كه حداقل هرچند روستا نيازمند يك كارشناس  كشاورزي است كه عملا" كارهاي روزمره زارعين را در امر كاشت و برداشت برابر روش نوين نظارت و همكاري و ارشاد و برنامه كار تنظيم كند، ولي اكنون اين طور نيست و اكثر روستاها از بدو تاسيس تاكنون از نظارت و راهنمايي شفاهي  و عملي كارشناسان زراعت بي بهره بوده اند. وزير محترم  كشاورزي و موءسسين دانشكده هاي كشاورزي در سراسر كشور چه  پاسخ مثبتي دارند كه به اين كارشناسان زراعت كه مدرك  آنها مساوي با بيكاري است بدهند.  5- گسترش دانشگاهها در سراسر كشور و پذيرش دانشجو بيش از حد نياز كشور و ايجاد هزينه هاي سرسام آور براي  خانواده ها و افت ارزش تحصيلات عاليه در كشور و در نتيجه  بيكاري دانش آموختگان.  پيشنهاد مي شود:  1- براي رفع معضل بيكاري فارغ التحصيلان برنامه ريزي  سريع و همه جانبه اي با هماهنگي كليه سازمانها و ادارات  و نهادهاي كشوري و لشكري با تغيير قوانين و مقررات  سازمان كار و امور استخدامي و سازمان تامين اجتماعي و تصويب طرح بازنشستگي پيش از موعد و گسترش بانكها و جايگزين نمودن كسري پرسنل سازمانها و ادارات كشوري و لشكري و بانكها و آموزش و پرورش و درنتيجه فراهم شدن  استخدام فارغ التحصيلان و فعال شدن ادارات و جلوگيري از ركود و سرگرداني و بلاتكليفي مراجعين در ادارات و وزارتخانه ها وسازمانهاي دولتي  2- جلوگيري از بذل و بخشش ها و حيف و ميل نمودن اعتبارات  واگذاري در سازمانها و ادارات و نهادهاي انقلاب و حذف  قوانين زائد كه سوءاستفاده مالي رافراهم مي سازد و اعمال  صرفه جويي در هزينه ها 3- تاسيس بانك اشتغال به منظور سرمايه گذاري به عنوان  قرض الحسنه و ايجاد درآمد مالي جهت استخدام جوانان. به  اين ترتيب با ايجاد اشتغال، مفاسد اجتماعي موجود كه ريشه  در بيكاري دارد از بين خواهد رفت و نيازي به صرف  هزينه هاي كلان تبليغي بدون اثر نخواهدبود.  مرتضي خيرخواه - كرمانشاه 
