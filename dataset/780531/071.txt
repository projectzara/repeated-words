   گروه ورزشي: هرچه از رشد و توسعه ورزش هاي رزمي در كشور ما بيشتر مي گذرد، ابعاد تازه اي از علل و ريشه هاي آن  پديدار مي شود كه در ميان تمامي آن ها نقش و تاثير پيشكسوتان و قهرمانان قديمي بيشتر نمايان و تاثيرگذار مي شود. طبيعي است كه قهرمانان امروز اين رشته ها در حقيقت وارثان غنيمتي بزرگ و به ياد ماندني از گذشتگان  هستند و الزاما" با رعايت حفظ ارزش ها و اصول مي توانند همواره قهرمان و سرافراز باقي بمانند. در آن سال هاي دور كه ورزش هاي رزمي به كشور ما آمد، گروه بي شماري در كنار جودو و كاراته به ورزش تكواندو هم علاقه مند شدند و با حداقل امكانات گام در راهي بزرگ نهادند كه امروز حاصل و نتايج آن در فراسوي مرزهاي جهان هويدا و آشكار است. حضور تكواندوكاران موفق ايراني در صحنه رقابت هاي جهاني و قاره اي و درخشش آنان با كسب مدال هاي رنگين جهاني نيز از جمله دستاوردهاي موفقيت آميز همين پايداري ها و ممارست هاست. در باشگاهها و مناطق مختلف ايران در حال  حاضر ورزش تكواندو از جايگاه و اعتبار ويژه اي برخوردار است و مردان قديمي اين رشته كه هرگز نقش و اهميت شان در صحنه آموزش قابل كتمان و چشم پوشي نيست با عشق و علاقه و ايماني راسخ به هدايت و رهبري جوانان علاقه مند به اين  رشته مي پردازند و نقشي حياتي در بسط و توسعه آن دارند.  استاد" غلامرضا شمس "مربي بين المللي تكواندو يكي از همين افراد است. وي كه در اين رشته دان 6 چانگ دوكوان را دارد در حال حاضر از جمله مربيان موفق و كم ادعاي اين  ورزش در كشور است و در مجتمع فرهنگي ورزشي وليعصر تهران  به آموزش جوانان علاقه مند مي پردازد. او كه خود يكي از شاگردان" عوض خوش روزي "است اوضاع كنوني ورزش تكواندو در كشور را بسيار مطلوب توصيف مي كند و مي گويد: در اين  رشته در صورت كمي توجه بيشتر، ايران به راحتي مي تواند در سكوي اولي جهان قرار بگيرد. "غلامرضا شمس "كه در سال  هاي 5859 و 60 به مقام قهرماني كشور رسيده است، در حال  حاضر هماهنگي فدراسيون تكواندو با هيات تهران را يك  ضرورت مهم مي داند و خواستار توجه جدي تر به پيشكسوتان  اين رشته است. 
