   گروه ورزشي: مسئولان استقلال روز گذشته با بهزاد داداش زاده به توافق رسيدند داداش زاده سال گذشته عضو تيم ذوبآهن بود اما با چند سال بازي در تيم پيروزي  اولين بازيكن در تاريخ فوتبال باشگاهي كشور محسوب مي شود كه از پيروزي به استقلال پيوسته است.  البته نفرات ديگري هم بودند كه از پيروزي به استقلال  رفته بودند اما همگي پيش از بازي در پيروزي عضو تيم  استقلال محسوب مي شدند مثل بياني، فتح آبادي و...  گفتني است كه كار پيوستن موءمن زاده به استقلال نيز در مرحله نهايي قراردارد و براي حضور پرقدرت استقلال در رقابتهاي قاره اي حتي مسئولان پيروزي نيز در اين راه قصد دارند به استقلال كمك كنند.  همچنين استقلاليها اگر نتوانند ستار همداني را به خدمت  بگيرند با لئون استپانيان قرارداد امضاء مي كنند. طبق  قانون نقل و انتقالات استپانيان چون كمتر از 270 دقيقه  براي سپاهان بازي كرده مي تواند به تيم ديگري منتقل شود.  سه بازيكن ايراني در تركيه  ستار همداني بازيكن ملي پوش تيم فوتبال بهمن پنجمين  تمرين خود را با تيم "بورسااسپور" انجام داد.  كمال باتماز مربي "بورسااسپور" بعد از تمرين روز گذشته  اعلام كرد: در حال حاضر به غيراز همداني امرسون برزيلي  كه دو سال قبل در تيم ميدلزبورو انگليس بازي مي كرد دو بازيكن ديگر از كشور بوسني و مصر با ما تمرين مي كنند كه  ما از بين اين چهار بازيكن دو نفر را تا فردا(دوشنبه) انتخاب خواهيم كرد، البته ما ستار همداني را از زماني  كه در تيم ملي ايران در بازيهاي جام جهاني 98 فرانسه  حضور داشت و در بازيهاي آسيايي بانكوك بازي كرد زير نظر داشتيم.  به جز ستار همداني كه با" بورسااسپور" به توافق نهايي  نزديك مي شود احتمال پيوستن علي لطيفي به استانبول اسپور نيز مي رود. لطيفي سال گذشته در يك تورنمنت بين المللي  با پيراهن اف. ث. تيرول مقابل گالاتاسراي بازي كرده بود و تركها شناخت كافي نسبت به وي دارند.  همچنين شنيديم كه احمدرضا سهرابي نيز به تيم كونيااسپور تركيه منتقل خواهد شد. احمد رضا سهرابي با 27 سال سن يكي  از مهاجمان باتجربه كشورمان است كه سابقه بازي در جام  باشگاههاي آسيا هم دارد. گفتني است كه تيم كونيااسپور در دسته دوم ليگ تركيه حضور دارد.  وضعيت استيلي مشخص مي شود وضعيت استيلي نيز در حال مشخص شدن است. گفته مي شود تيم  پيروزي پانزده ميليون تومان به اضافه علي باغميشه را به  بهمن خواهد داد تا استيلي را براي يك سال ديگر در اختيار داشته باشد.  البته اگر پيروزي خواهان عقد قرارداد نهايي با استيلي  باشد بهمنيها مبلغ بيشتري دريافت خواهند كرد. 
