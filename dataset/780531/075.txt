 كشتي آزاد جوانان جهان - استراليا گروه ورزشي: در پايان رقابت هاي 5 وزن اول كشتي آزاد جوانان جهان كه در شهر سيدني استراليا جريان دارد" مهدي  نيك منش" كشتي گير خوب كشورمان در ديدار پاياني وزن 58 كيلوگرم حريف خود از قزاقستان را 9 بر 5 شكست داد و به  مدال طلاي اين وزن دست يافت. در اين وزن كشتي گير كوبايي  مدال برنز گرفت.  در 5 وزن اول ساير كشتي گيران كشورمان توفيقي به دست  نياوردند. "عباس بيگلربيگي "در وزن 50 كيلوگرم به مقام  هشتم رسيد. "مصطفي عليزاده "در وزن 69 كيلوگرم در مكان  ششم ايستاد. "شهاب قرباني "در وزن 85 كيلوگرم پنجم شد و " امين رشيد لمير" در وزن 130 كيلوگرم مقام هشتم را به  دست آورد. مدال طلاي وزن 50 كيلوگرم به تيم آمريكا رسيد.  كره اي ها مدال طلاي وزن 69 كيلوگرم را به دست آوردند و كشتي گيران روسي نيز در اوزان 85 و 130 كيلوگرم  صاحبگردن آويز طلا شدند.  در مبارزه هاي 4 وزن دوم كه رقابت هاي آن امروز به پايان  مي رسد" عليرضا درويشي "در وزن 54 كيلوگرم با شكست مقابل  كشتي گير كوبايي حذف شد.  " ماشاءالله حسيني "در وزن 63 كيلوگرم ديروز تركيه را برد و امروز با مولداوي كشتي دارد كه در صورت برنده شدن  به فينال مي رسد. در وزن 76 كيلوگرم "بهرام عابدي "امروز صبح كشتي سختي با حريف روسي خود دارد كه او هم در صورت  برنده شدن به ديدار نهايي اين وزن مي رسد و در وزن 97 كيلوگرم نيز" محمد جواد راسخي "در دور سوم امروز با كشتي گيري از گرجستان روبرو مي شود وي در دور دوم  كشتي گير آلماني را شكست داده است.  در پايان پيكارهاي پنج وزن اول تيم روسيه با كسب دو مدال  طلا صدر نشين اين رقابت ها است و تيم هاي كشتي ايران، آمريكا، تركيه، كوبا و گرجستان جدال نزديكي براي كسب نايب قهرماني اين مسابقه ها با يكديگردارند.  سال گذشته تيم كشتي آزاد جوانان ايران در آمريكا به مقام  قهرماني اين پيكارها دست يافته بود. 
