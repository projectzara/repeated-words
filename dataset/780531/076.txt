 واليبال جوانان جهان  گروه ورزشي: در آغاز دهمين دوره مسابقات واليبال جوانان  جهان در تايلند، تيم واليبال جوانان ايران(قهرمان آسيا) در نخستين گام در مصاف با لهستان(قهرمان دوره قبل جهان) در پيكاري نزديك مغلوب شد. تيم جوانان ايران با تركيب بهبودي، نادي، محمودي، تركاشوند، سلطاني و سلاق در گيم  اول با درخششي دور از انتظار به برتري(2025)نايل آمد.  در گيم دوم تيم ايران بازي پاياپاي را با نتيجه(2830) به حريف سپرد در گيم هاي سوم و چهارم نيز تيم ايران  بازي دلچسبي ارائه داد، هرچند كه لهستان قهرمان دوره پيش  در آخرين لحظات با نتايج(2125 و 2325)به برتري رسيد و تيم پيروز لقب گرفت، اما بازي خوب تيم ايران پنج  هزار تماشاگر و كارشناسان حاضر را به تحسين واداشت.  تيم ايران كه صبح روز جمعه براي چندمين بار فيلم بازي  دوستانه جوانان لهستان و روسيه را مرور كرده بود در بازي  با حريف به خوبي نكات ديكته شده از سوي مربي كوبايي را اجرا كرد ولي كمي بدشانسي در لحظات حساس و بخصوص شكست  گيم دوم مانع از رقم خوردن شگفتي در اولين روز اين بازي  ها شد. تيم ايران امروز در صورت پيروزي بر" استوني "صعودش  به مرحله دوم قطعي مي شود. در ديگر بازي گروه ايران  تايلند ميزبان بازيها سه بر يك مغلوب استوني شد. 
