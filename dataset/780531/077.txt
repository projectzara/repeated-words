 * در شهر كوچك "سي ساكت "محل اقامت تيم ايران و هفت تيم  ديگر وضع اسكان تيم ها و هتل چندان مناسب نيست و داد همه  تيم ها در آمده است.  در همين رابطه سعيد درخشنده سرپرست تيم ايران به طور رسمي به نحوه ميزباني تايلندي ها معترض شد.  * رئيس كميته برگزاري مسابقه ها پروفسور" رالف آندرسن " از آلمان است، اما عجيب است كه چگونه نمايندگان فدراسيون  جهاني مهر تاييد بر امكانات ناقص شهر" سي ساكت "براي  ميزباني مسابقه هاي مهمي چون قهرماني جوانان جهان زدند.  * مترجم كوبايي تيم ايران درست در دقيقه 90 به كاروان  اعزامي پيوست. وي در كمال نااميدي موفق شد در فرودگاه  بليت عزيمت به تايلند را آنهم با بهاي نازلتري نسبت به  بليت تيم اعزامي ابتياع كند!  * هواي شهر" سي ساكت "گرم و شرجي و همانند هواي شهر بندرعباس است. بازيكنان ايران پس از چند روز اقامت  به تدريج در حال خو گرفتن با هواي اين شهر هستند.  * براساس جدول مسابقه ها در پايان بازيهاي مقدماتي  تيم هاي اول هر گروه با هم بازي مي كنند و به طور مستقيم  روانه مرحله يك هشتم مي شوند. اما تيم هاي دوم هر گروه  با تيم هاي سوم گروه ديگر پيكار خواهند كرد و تيم هاي  چهارم هر گروه نيز از گردونه رقابت ها حذف مي شوند. 
