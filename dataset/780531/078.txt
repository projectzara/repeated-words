   اشاره:  به اعتقاد محققان، ناديده گرفتن تاثير وجودي زنان در عرصه اقتصادي و اجتماعي مساوي با ناممكن شدن توسعه  ارزيابي مي شود. از آنجا كه زنان روستايي بزرگترين گروه  محرومان در جهان هستند، تلاش برنامه ريزان و كارشناسان  در درجه اول بايد به سوي جبران محدوديتها و محروميتها و سوق دادن آنها به سوي تساوي حقوق اجتماعي و اقتصادي باشد كه اين امر جز با تواناسازي زنان از طريق كارآفريني ميسر نخواهد بود. گزارش ذيل در همين خصوص توسط خبرگزاري  جمهوري اسلامي تهيه شده است كه با هم مي خوانيم.  * نظريه پردازان احياي سازماني معتقدند كه همه  سازمان ها صرف نظر از ماهيت، اندازه و نوع خود، به مرور زمان ميل به يك حالت فروپاشي، ركود، بي حركتي و نهايتا"  كهولت و مرگ دارند.  به گفته اين نظريه پردازان، در طبيعت نيز يك قانون  عمومي وجود داردكه به موجب آن هر سازمان و يا نظمي ميلي  طبيعي به سوي بي سازماني و بي نظمي دارد كه "فرسودگي "يا در اصطلاح علمي "آنتروپي "خوانده مي شود و اين امر نشان دهنده آن است كه هر سازماني نياز به بازسازي و تكامل دارد.  از سوي ديگر نظام هاي اجتماعي نمي توانند از يك نوع  تخصص، روش توليد ويك هدف براي همه عمر سازمان خود بهره مند شوند، بلكه به طور مداوم نيازمندبازنگري و بازسازي افكار، ابزار، اهداف و خط مشي ها مي باشند.  بنابراين با وجود آنكه هر سازماني در آغاز حيات خود،  خلاقيت، كارآفريني و پويايي فكري را ركن اساسي توسعه  سازماني خود مي داند، اما به تدريج باگسترش حجم عمليات و وسعت جغرافيايي دچار نوعي ايستايي و يا كندي حركت مي شود.  دانشمندان در اين زمينه معتقدند كه بايد روحيه " كارآفريني" را ازطريق آموزش مداوم در اينگونه سيستم هاي  اجتماعي و اقتصادي احيا كرد وزندگي دوباره را به كالبد سازماني مذكور تزريق نمود.  امروزه برخي كشورها، موفقيت هاي چشمگيري در رهگذر " آموزش و احياي روحيه كارآفريني "در سيستم هاي اجتماعي  به دست آورده اند و از آن به عنوان يك اهرم كارساز و قدرتمند در توسعه اقتصادي، اجتماعي و فرهنگي  جامعه بهره مند مي شوند.  به گفته دفتر امور زنان روستايي و عشايري وزارت جهاد سازندگي بسياري از دانشگاههاي بزرگ كشورهاي پيشرفته و صنعتي، مراكزي براي مطالعات كارآفريني تاسيس كرده اند و تا كنون 44 كنفرانس سالانه كارآفريني دراين كشورهابرگزار شده است.  ماخذ شناسي ادبيات كارآفريني نيز نشان مي دهد كه بيش از 30 هزارمقاله و كتاب در زمينه "ترويج كارآفريني "در اين  كشورها منتشر شده است.  كارشناسان دفتر امور زنان روستايي و عشايري وزارت جهاد سازندگي مي گويند كه در كشور ما نيز در سال هاي اخير تلاش هايي هرچند مختصر جهت معرفي و آموزش كارآفريني در صور گوناگون مانند كتاب، سخنراني، سمينار وحتي دوره هاي  آموزشي صورت گرفته ولي لازم است، اين مفهوم به عنوان يك  دانش نوپا و ضروري مورد توجه تمامي كارشناسان و برنامه ريزان توسعه انساني قرارگيرد.  همچنين ضرورت ايجاب مي كند كه كارشناسان و برنامه ريزان  زنان روستايي توجه ويژه اي به موضوع "آموزش كارآفريني  زنان و دختران روستايي و عشايري "به عنوان شركاي همپاي  مردان در فرآيند توسعه پايدار داشته باشند. چرا كه امروزه حضور زنان در اجتماع، به ديده كفه ديگر موازنه  اقتصادي نگريسته مي شود.  *" كارآفريني "يك ضرورت حياتي زمان  اگر" كارآفريني "را يك ضرورت حياتي زمان بدانيم، به  مهمترين عامل كارآفريني يعني تواناسازي نيز بايد اعتقاد داشته باشيم.  به گفته دست اندركاران، زنان بويژه زنان روستايي و عشايري در تلاش هاي خود براي كارآفريني با موانع فرهنگي،  اقتصادي و اجتماعي روبه روهستند.  در برنامه هاي توسعه انساني كشورهاي در حال توسعه،  همواره شاهد بوده ايم كه شهرها نسبت به روستاها و ثروتمندان نسبت به فقرا و مردان نسبت به زنان سهم بيشتري  از رشد شاخص توسعه انساني و بهره گيري از آن داشته اند.  بنابر تحقيقات فائو بيش از 75 درصد از جمعيت فقيرترين  كشورهاي جهان كه قريب يك ميليارد نفرند، در مناطق  روستايي زندگي مي كنند و اين در حالي است كه 70 درصد از جمعيت فقير جهان را زنان تشكيل مي دهند.  بنابر اين تحقيقات، در مجموع سه چهارم مرگ و ميرهاي  ناشي از فقرمالي و غذايي متوجه زنان و دختران است و چهره  فقر بيش از آنكه روستايي باشد، زنانه است. زيرا زنان  فقير شهرنشين نيز همان مهاجران درمانده ديروز روستاها هستند.  سازمان ملل متحد در گزارش سال 1995 خود در باب توسعه  انساني، جامعه جهاني را به دليل بي عدالتي هايي كه در زمينه اقتصادي - اجتماعي در موردزنان صورت مي گيرد، مورد سرزنش قرار داده چرا كه اين موانع، زنان را از طي كردن  مسير تواناسازي در جهت كارآفريني و ظهور استعدادهاي  بالقوه شان وبه كارگيري آنها در راستاي سازندگي جامعه  باز مي دارد.  كارشناسان دفتر امور زنان روستايي و عشايري وزارت  جهادسازندگي همچنين معتقدند كه از ديدگاه جامعه شناسي  فقر، ايجاد فرصت هاي مساوي براي افرادغالب و مغلوب جامعه  در سرعت توسعه و مهار فقر تاثير بسزايي دارد.  اين متخصصان دريافته اند كه علل فقر و ناتواني اقتصادي  زنان را نبايددر درون آنها جست و جو كرد.  اگر زنان روستايي دچار فقر اقتصادي و اجتماعي(عدم حضور در جامعه به عنوان تصميم گيرنده)هستند، دليل آن عدم  دسترسي كافي به مدرسه، شغل ودرآمد مناسب و پايگاه  اقتصادي- اجتماعي شايسته است و بعضا" حتي از سهم منصفانه اي در دريافت خدمات عمومي نيز برخوردار نيستند.  از آنجا كه به اعتقاد جامعه شناسان، جايگاه هر انساني  قبل از تولد درجامعه مشخص مي شود، بنابراين الگوهاي  رفتاري زنان فقير هم نتيجه موقعيت هايي است كه ساخت  اجتماعي غالب قبل از تولد آنها بر اين زنان تحميل  مي كندو انتخاب و اختيار آنها را محدود مي سازد.  بدين ترتيب براي ايجاد فرصت هاي برابر بايد، موقعيت قشر مغلوب زنان بويژه زنان روستايي را از طريق اصلاح ساخت  اجتماعي محدودكننده، تغيير دادو اين تصور را كه ارزش هاي  فرهنگي زن روستايي به وجود آورنده فقر اين قشر است، از اذهان عمومي زدود.  كارشناسان دفتر امور زنان روستايي و عشايري وزارت  جهادسازندگي معتقدندفقير پنداري، ناتواني و ضعيف پنداشتن  زنان، تفكري ويرانگر براي هر جامعه خواهان توسعه است.  فقر زنان در واقع تحميلي است كه از آينه قضاوت جامعه به  آنان منعكس شده و هر جامعه اي كه فقر زنان را به رسميت  بشناسد، زنان در آن جامعه ازتوانمند شدن محروم خواهند شد.  بنابراين ديدگاه، جامعه بايد نسبت به اقشار مختلف زنان  تغييري بنيادي و اساسي كند كه در اين رابطه، اولين و مهمترين گام، اقدام برنامه ريزان وكارشناسان مربوط براي  " آموزش تواناسازي زنان "خواهد بود چرا كه اين امركليد فقرزدايي از جامعه زنان مي باشد.  آموزش" كارآفريني "در پنج دهه گذشته ثابت كرده، كه تغيير رفتار درانسان از طريق "آموزش "ميسر و عملي است و هدف از آموزش كارآفريني نيزپرورش استعداد خلاقيت انسان هاست.  از سوي ديگر به اعتقاد كارشناسان دفتر امور زنان  روستايي و عشايري وزارت جهاد سازندگي، محيط روستا بيش از شهر و دختران بيش از پسران، پذيراي آموزش تواناسازي از طريق كارآفريني هستند چرا كه امكانات تفكر وتفحص در طبيعت و در محيط روستا بيشتر فراهم است.  به گفته اين كارشناسان، هر چه انسان در سنين پايين تر به فعاليت درآمدزا مشغول شود، استعدادها، تجربيات و نيز حس اعتماد به نفس وي زودترشكوفا مي شود و از آنجا كه  زنان روستايي از سنين پايين با كار و فعاليت روزمره  درگير مي شوند، شرايط مساعدتري براي توانمند شدن نسبت به  زنان شهري دارند.  از سوي ديگر تاثير اعمال و افكار مردم روستا بر يكديگر بيشتر از مردم شهر است و در اثر تعامل هاي فكري و عملي،  الگوپذيري از افراد كارآفرين، خلاق و موفق، نيز در ميان  آنان قوي تر مي باشد.  همچنين از آنجا كه اتحاد و مشاركت هاي اجتماعي زنان در روستا بيش ازمردان مي باشد، اين امر زمينه مساعدي را براي الگوپذيري بيشتر زنان روستايي فراهم مي كند.  از سوي ديگر به دليل آنكه در خانواده هاي روستايي،  تاثيرپذيري فرد ازديگر اعضاي خانواده بيشتر مي باشد،  بنابراين آموزش تواناسازي زنان ودختران روستايي مي تواند به نوعي آموزش ديگر اعضاي خانواده نيز باشد. زيرا زنان  هرآنچه را كه آموزش مي بينند به ديگر اعضاي خانواده نيز منتقل مي كنند.  همچنين توسعه كارآفريني زنان در روستا، به علت  سهل الوصول بودن منابع طبيعي، بسيار كم هزينه تر از شهر بوده و آنان را از اضطراب و نگراني ناشي از مشكلات  دسترسي به مواد اوليه و ديگر منابع توليد تا حد بسياري  مصون مي دارد.  * گام نخست، تواناسازي زنان  كارشناسان معتقدند كه تواناسازي زنان از آن جهت كه مورد نياز جامعه بوده و منافع اين تواناسازي نصيب جامعه  مي شود، حايز اهميت بسيار است.  زنان در طول تاريخ محكوم به فقدان توانمندي و صرفا" براي  يك مجموعه وظايف مشخص، ثابت و سنتي مناسب بوده اند و خودشان نيز به راحتي نمي توانند، پذيراي عقيده تواناسازي  شوند.  اعتماد زنان نسبت به توانايي هاي فردي و اجتماعي خودشان  به دليل تثبيت و تقويت نگرش هاي مرسوم در طول زمان،  بسيار تضعيف شده است.  تغيير قالب شخصيتي زنان كه در طول تاريخ به آنان تحميل  شده، به" حمايت همه جانبه دولت و برنامه ريزان "از يك سو و" آموزش همه مردم براي پذير ش تواناسازي زنان "از ديگر جهت نياز دارد.  بنابراين، ارزيابي مثبت از خود، تمايل قوي براي توانمند شدن، آگاهي از توانايي هاي بالقوه، كسب اعتماد به نفس،  انگيزه و علاقه، شناخت احساسات و عواطف شخصي و كسب قدرت  كنترل و هدايت آنها از جمله عوامل تسهيل كننده تواناسازي  زنان مي باشند.  زنان بايد شخصا" به تشخيص و درك انگيزه هايي كه منجر به  " كارآفريني "مي شوند، برسند. زيرا تشخيص و درك انگيزه  توسط فرد، او را به يك مسير طولاني در راه آگاهي از وضعيت شغلي هدايت كرده و هرچه انگيزه قوي تر باشد،  فعاليت براي كسب آگاهي نيز افزونتر مي شود.  براي يك "كارآفرين "، يك انگيزه شناخته شده و هدايت شده،  مهمتر ازداشتن يك مهارت فني يا مديريتي براي موفق شدن در تجارت است.  اگر شخص در ابتدا تخصص فني يا مديريتي داشته باشد،  لزوما" "كارآفرين "نمي شود اما وقتي فرد داراي انگيزش  بالا براي يك فعاليت "كارآفريني "باشد، در صورت نياز به  داشتن تخصصي فني - مديريتي، به دليل دارا بودن يك  انگيزه هدايت شده، نسبت به كسب تخصص اقدام مي كند.  به اين ترتيب" توانا شدن براي يك زن "يعني احساسي قوي از توانستن براي انجام يك كار مشخص و تسلط بر زندگي شخصي،  آگاهي از نقاط ضعف و قوت خود و ارزش ها و نگرش هاي شخصي،  اطمينان از توان خود براي رسيدن به هدف ومهمتر از همه،  هدايت يك فعاليت و رضايت از زندگي مي باشد. هر چند احساس  توانمند بودن براي زنان، بسيار سرنوشت ساز و در عين  حال سخت و دشوار است.  زنان در فراگرد ايجاد اعتماد به نفس، بايد متقاعد شوند كه خودشان رابه جاي ديگران بگذارند و در عين حال توان،  استعداد و حقوق خود را نيزمدنظر داشته باشند.  * تواناسازي زنان، احياي خلاقيت در آنها پس تواناسازي به زنان كمك مي كند كه نه تنها به عنوان  يك" كارآفرين "، كسب و كار خود را هدايت و كنترل كنند،  بلكه در زندگي شخصي خود نيز يك فردمسلط و موفق باشند.  در مجموع "تواناسازي "اثربخشي ارتباط زنان را با ديگران  در اجتماع و در محيط كسب و كار و تجارت افزايش مي دهد و " تواناسازي زنان روستايي "موجب احياي روحيه خلاقيت و نوآوري در آنان، ايجاد تنوع و تعدد در مشاغل مرتبط با آنها و افزايش كيفيت بهره وري فعاليت هاي دختران و زنان  در محيطهاي روستايي مي شود.  همچنين تواناسازي زنان روستايي باعث ايجاد نوآوري و خلاقيت در صنايع روستايي و خانگي، افزايش مشاركت آنان در زمينه هاي تصميم گيري، مديريت وبرنامه ريزي روستايي،  افزايش توان فكري و علمي آنان، بهره مندي مناسباز نيروي  خارق العاده دختران جوان روستايي و افزايش رفاه اقتصادي  جامعه روستايي مي شود. 
