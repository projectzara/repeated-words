 در كشورهاي در حال توسعه، اعتياد به سيگار در ميان زنان  كمتر از مردان است. سازمان بهداشت جهاني تخمين مي زند كه  در برابر 48 درصد مردان 15 ساله به بالا كه در كشورهاي  در حال توسعه سيگار مي كشند، تنها 7 درصد از زنان سيگاري  هستند، اما در كشورهاي توسعه يافته كه شركت هاي توليد كننده سيگار پرقدرت اند و آگاهي عمومي در مورد مضرات  سيگار كم، تعداد زنان سيگاري روبه افزايش است.  با نگاهي به اطلاعات موجود در مورد 87 كشور، مشخص مي شود كه در 38 كشور، 20 درصد زنان بالاي 15 سال سيگار مي كشند كه اين رقم در بين كشورهاي در حال توسعه اي مانند برزيل -  شيلي، جزاير كرك، كوبا، فيجي، پاپواگينه و اروگوئه، تنها 7 درصد است. در ميان كشورهاي توسعه يافته، زنان دانماركي  با 37 درصد و نروژي با 36 درصد، بالاترين درصد زنان  سيگاري را تشكيل مي دهند.  هر ساله 5/3 ميليون نفر براثر استفاده از تنباكو مي ميرند كه بيش از نيم ميليون نفر آنها زن هستند. همان  ميزان كه تعداد زنان سيگاري روبه افزايش است، ميزان مرگ  و مير ناشي از اعتياد به سيگار نيز در ميان زنان در حال  افزايش است.  براساس گزارش سازمان بهداشت جهاني(WHO)، در بسياري از كشورها، معتادان به سيگار در سالهاي نوجواني، حتي در سنين زير 15 سال سيگار كشيدن را آغاز مي كنند. در تعدادي  از كشورهاي صنعتي مثل اتريش، دانمارك و اسپانيا و سوئد،  ميزان كشيدن سيگار بين زنان بيشتر از مردان است. با اين  حال ميزان مرگ و مير اين نوجوانان 30 سال ديگر مشاهده  مي شود، در كشورهاي توسعه يافته كه زنان مدت طولاني تري  را سيگار مي كشند، ميزان مرگ و مير ميان آنان به سرعت  افزايش مي يابد و از ميزان فوت شدگان هر سال، بين 25 تا 30 درصد را زنان ميانسال تشكيل مي دهند.  علاوه بر مواردي كه ذكر شد، يكي از شايع ترين بيماري ها،  سرطان دهان و ريه و بيماري قلبي مي باشد. زناني كه  سيگاري هستند، بيشتر از زنان غير سيگاري، در معرض خطر سرطان دهانه رحم، نازايي و يائسگي پيش رس قرار مي گيرند.  ميزان سقط جنين نيز در ميان زنان سيگاري بيشتر است و اگر زنان سيگاري در هنگام بارداري به كشيدن سيگار ادامه دهند،  ميزان مرگ و مير جنين و يا كمبود وزن بين نوزادان متولد شده بالاتر است.  پيمان نامه حقوق كودك، كشورها را ملزم مي كند كه از سلامت كودكان حمايت كرده و از استثمار آنان جلوگيري كرده  و در مورد حفظ سلامتي آموزش هاي لازم رابدهند. بنابراين  حمايت از عدم فروش سيگار و ساير مشتقات تنباكو به كودكان  و نوجوانان يك حق جهاني براي كودكان است.  منبع: يونيسف  مترجم: معصومه پيروزبخت 
