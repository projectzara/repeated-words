 گروه اجتماعي - يك مقام پاكستاني اعلام كرد: دولت پاكستان  براي حل مشكلات زنان "مراكز بحران "تاسيس مي كند.  به گزارش خبرگزاري جمهوري اسلامي، وزير امور زنان  پاكستان ضمن تاكيد بر افتتاح مراكز بحران در سراسر كشور به منظور حل مشكلات خانوادگي و اجتماعي زنان گفت: در حال  حاضر 16 مركز بحران در ايالت سند پاكستان مشغول به كار است و به زودي يك مركز ديگر در شهر ساحيواي افتتاح خواهد شد.  خانم دولتنا افزود: مركز بحران شهر اسلام آباد نيز 1600 شكايت را دريافت كرده است كه عمدتا" مربوط به مضروب شدن  آنها در خانه و بعضا" مشكلات ديگر بوده است.  وي گفت: در موارد زيادي نيز مردان براي حل مشكلات  خانوادگي خود به "مراكز بحران "زنان مراجعه كرده اند. 
